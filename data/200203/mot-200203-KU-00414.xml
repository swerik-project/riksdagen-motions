<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-KU-00414">
  <teiHeader>
    <fileDesc>
      <titleStmt>
        <title>Individuellt rättsskydd vid uppbördshjälp till registrerade trossamfund och jämställdhet mellan religiösa och andra föreningar</title>
        <author corresp="i-Qa1ZufD1xJDN43bJxjLRPB">av Tasso Stafilidis (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Individuellt rättsskydd vid uppbördshjälp till registrerade trossamfund och jämställdhet mellan religiösa och andra föreningar</title>
          <idno type="rdwebb">GQ02K414</idno>
          <rs type="number">K414</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GQ02K414/text</ref>
          <ref type="dokument_url_html">http://data.riksdagen.se/dokument/GQ02K414</ref>
          <ref type="dokumentstatus_url_xml">http://data.riksdagen.se/dokumentstatus/GQ02K414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3VCibamatF2fZUgVS3DcPh" type="signed"/>
        <correspContext corresp="i-3VCibamatF2fZUgVS3DcPh">
          <note type="signatory" corresp="i-Qa1ZufD1xJDN43bJxjLRPB"/>
        </correspContext>
        <correspAction type="referral" xml:id="i-P1JEQtNR7rTXBSXYa5Cd2C">
          <date when="2002-10-30"/>
        </correspAction>
        <correspAction type="dismissal" xml:id="i-PERfWMWgBbdM5ApncKSn5b">
          <date when="2002-10-30"/>
        </correspAction>
        <correspAction type="submission" xml:id="i-L2WuYK2PkPhuNNGscQR9nx">
          <date when="2002-10-23"/>
        </correspAction>
        <correspAction type="assigned" xml:id="i-DZNFmyk9udWYkfbX6DGKfN"/>
        <correspContext corresp="i-DZNFmyk9udWYkfbX6DGKfN">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_K_0414/mot_200203_K_0414-0001.pdf"/>
      <div type="motHeader" xml:id="i-E18rMkmdXvogfGk3hWccet">
        <div type="motTitle" xml:id="i-CrLUgZkyp8igneXUBhDbZd"/>
        <div type="motSubmissionInfo" xml:id="i-TyNbfv1sY6g757acFfvcxa"/>
      </div>
      <div type="motBody" xml:id="i-8DmcAr2fmnkBK76Ej9nRrh">
        <div xml:id="i-EJ4JzaJmxbGJxUzEx22c4d">
          <p xml:id="i-5NZvMteoJsJRxAbfRBixpw">
            2002/03 mnr: K414 pnr: v1205
          </p>
          <p xml:id="i-E5y7n99z1PQKjqyYMFygEH">
            Motion till riksdagen 2002/03:K414
          </p>
          <p xml:id="i-VN4hdSCB4QaZQGtkR7VF9p">
            av Tasso Stafilidis (v)
          </p>
          <p xml:id="i-vjFBCujfD7bTVDmHf7P38">
            Individuellt rättsskydd vid uppbördshjälp till registrerade trossamfund
            och jämställdhet mellan religiösa och andra föreningar
          </p>
          <p xml:id="i-7CqxRUb2MwQ9tDpj6p1Unb">
            Förslag till riksdagsbeslut
          </p>
          <p xml:id="i-R8CzftkvQXJ8mrHMe3w68j">
            1. Riksdagen tillkännager för regeringen som sin mening vad i
            motionen anförs om det akuta behovet att förbättra rättsskyddet
            för den enskilde mot registrerade trossamfund som får hjälp av
            staten med beräkning, debitering och redovisning av avgifter och
            med att ta in avgifterna. 2. Riksdagen tillkännager för regeringen
            som sin mening vad i motionen anförs om det långsiktiga behovet
            av att utvärdera avgiftslagen och att i framtiden jämställa religiösa
            föreningar med andra privata föreningar också vad gäller sättet
            att finansiera verksamheten.
          </p>
          <p xml:id="i-4B32BDW7rKPoXG4BNswtPp">
            Motivering
          </p>
          <p xml:id="i-KjyUBsMs6g5m4EzJeUngoz">
            Förhållandet mellan staten och Svenska kyrkan förändrades när
            lagen (1998:1593) om trossamfund och lagen (1998:1591) om Svenska
            kyrkan trädde i kraft 2000. Genom reformen skildes Svenska kyrkan
            från staten. Samtidigt som Svenska kyrkans ställning förändrades
            infördes en ny föreningstyp i Sverige, ”registrerat trossamfund”.
            Svenska kyrkan är ett registrerat trossamfund enligt 5 8 lagen
            om trossamfund. Andra registrerade trossamfund bildas som föreningar
            och registreras enligt lagen. Registrerade trossamfund liknar
            i allt väsentligt (med undantag för registreringskravet) de ideella
            föreningarna. T.ex. gäller att om lagen om trossamfund inte innehåller
            andra bestämmelser skall vad som gäller för ideella föreningar
            tillämpas (prop. 1997/98:116, s. 22 och 180). Avsikten har inte
            varit att placera de registrerade trossamfunden utanför den vanliga
            rättsordningen. Regeringen har poängterat att principbeslutet
            beträffande stat-kyrka-reformen bara innebar att grundlagsskyddet
            för tros-
          </p>
          <p xml:id="i-T7VBwqkaj6G2YYnnopbZ7y">
            21
          </p>
          <pb facs="riksdagen-motions-pdf/data/200203/mot_200203_K_0414/mot_200203_K_0414-0002.pdf"/>
          <p xml:id="i-NDWdRHPR3qu8GXYSNKYtKZ">
            2002/03:K414
          </p>
          <p xml:id="i-CH7NKQUtegjJyQ2M94hrMy">
            12
          </p>
          <p xml:id="i-PVYTs8VoWtBqE5yS5RzZkZ">
            samfunden (men inte de nya föreningarna) syftade till att ”säkerställa
            stabila förutsättningar för den särskilda verksamhet som trossamfund
            bedriver utan att bereda samfunden en rättslig särställning i
            andra hänseenden”; och regeringen ansåg att de föreslagna ändringarna
            uppnådde detta och att trossamfunden även framgent skulle omfattas
            av generellt verkande lagstiftning (prop. 1997/98:49, s. 12; se
            också prop. 1995/96:80, s. 18). Det ansågs viktigt att den nya
            grundlagsregleringen av trossamfunden ”inte förhindrar generellt
            verkande civilrättslig eller offentligrättslig lagstiftning, t.ex.
            arbetsrättslig lagstiftning, från att bli gällande för trossamfunden”
            (se SOU 1997:41, s. 105; jämför Justitieombudsmannens ämbetsberättelse
            1964, s. 236). Därför kan t.ex. religiösa rättsordningar inte
            erkännas inom svensk rätt: se kulturminister Marita Ulvskog, svar
            den 9 oktober 2002 på min skriftliga fråga 2002/03:1, och i kammaren,
            riksdagens snabbprotokoll 2002/03:5, 1 8, och justitieminister
            Thomas Bodström, svar den 16 oktober 2002 på min skriftliga fråga
            2002/03:17. Enligt Lagrådet ligger den nya föreningsnaturen mycket
            nära en vanlig ideell förening, men krav ställs på viss verksamhet
            (religiös verksamhet, i vilken det ingår att anordna gudstjänst)
            och registrering. Någon associationsrättslig huvudform, i paritet
            med bolag och föreningar, är det inte fråga om, utan snarare en
            associationsform på samma nivå som de ekonomiska och ideella föreningarna
            (prop. 1997/98:116, bil. 5, 180). Enligt Lagrådet är lagen om
            trossamfund, såvitt angår den frikyrkliga folkrörelsen, ett substitut
            för den lag om ideella föreningar som aldrig gått att skapa inom
            svensk rätt (prop. 1997/98:116, bil. 5, 181; jämför prop. 1951:100,
            58). Riksskatteverket (SOU 1997:46, 98), den statliga Bokföringsnämnden
            (BFNAR 2002:1, 1 $; BFNAR 2002:2, 1 8; BFNAR 2002:3, 1 8) och
            Sveriges Advokatsamfund (remissvar den 11 januari 2000, Akt R
            5953/1999) delar denna syn. De registrerade trossamfunden kan
            ses som ”registrerade ideella föreningar” (S. Jansson, Analys
            5. Kommentar till Remiss I Staten och trossamfunden, Uppsala 1997,
            s. 10). Både Svenska kyrkan och andra registrerade trossamfund
            kan få hjälp av staten med beräkning, debitering och redovisning
            av avgifter från dem som tillhör de registrerade trossamfunden
            samt med att ta in avgifterna (16 8 lagen om trossamfund). Det
            är regeringen som beslutar om ett registrerat trossamfund — med
            undantag av Svenska kyrkan — skall få bistånd. Svenska yrkan får
            biståndet enligt lag, 2 $ lagen (1999:291) om avgift till registrerat
            trossamfund (avgiftslagen). Uppbördshjälpen är endast ett alternativ
            till ontant understöd (prop. 1995/96:80, 29; prop. 1998/99:124,
            s. 63 f; och ulturminister Ulvskog i kammaren den 27 maj 2002,
            svar på interpellationen 2001/02:433, snabbprotokoll 2001/02:113,
            anf. 1). Avgiften till registrerat trossamfund är privaträttslig
            (prop. 1997/98:116, s. 60; prop. 1998/99:38, s. 229; prop. 1999/2000:94,
            s. 46 och 229; SOU 1997:46, s. 90; och Svea Hovrätts remissyttrande
            den 18 juli 1997, dnr R 26/97, s. 2). De avgifter som tas in med
            statlig hjälp skall beräknas på grundval av den till kommunal
            inkomstskatt beskattningsbara förvärvsinkomsten (4 $8 avgiftslagen).
            Det registrerade trossamfundet skall varje år till Riksskatteverket
            lämna uppgifter som behövs för att beräkna, debitera,
          </p>
          <pb facs="riksdagen-motions-pdf/data/200203/mot_200203_K_0414/mot_200203_K_0414-0003.pdf"/>
          <p xml:id="i-PQTZyKY9Bbk9PkA2vMBuog">
            redovisa och ta in avgifterna. Uppgifterna skall gälla för visst
            inkomstår och får endast avse personer som är skyldiga att betala
            kyrkoavgift till Svenska kyrkan respektive har eller anses ha
            samtyckt till att betala avgift till det registrerade trossamfundet
            (6 $ avgiftslagen). Andra registrerade trossamfund än Svenska
            kyrkan skall innan uppgifterna lämnas inhämta skriftligt samtycke
            från de personer vars avgifter skall tas in med statlig hjälp.
            Samtycket skall avse avgiftsskyldigheten till det registrerade
            trossamfundet och att avgifterna tas in med statlig hjälp (7 8
            avgiftslagen). I direktiven till utredningen underströks att det
            var viktigt att medlemmarna själva avgör om de vill betala avgift
            i samband med skatten (dir. 1995:162) och kommittén sade sedan:
            ”Samfundens medlemmar skall inte tvingas att betala avgift via
            skattesystemet. Avgiften är en privaträttslig avgift. De enskilda
            skall själva kunna bestämma om den skall betalas tillsammans med
            skatten eller på något annat sätt.” (SOU 1997:46, s. 90) Naturligtvis
            är det från allmän synpunkt av vikt att ingen som inte är medlem
            påförs avgift (SOU 1992:9, s. 397). Avgiftslagen säger också att
            om det registrerade trossamfundets stadgar innehåller regler om
            skyldighet för medlemmarna att betala avgift till tros- samfundet
            i den ordning som gäller för skatter och avgifter enligt skattebetalningslagen
            (1997:483), medlemmarna skall anses ha lämnat sådant samtycke
            (8 8). Faktiskt samtycke krävs alltså, också om samtycket kan
            ta sig två olika former: det kan avges i särskild ordning eller
            genom att en person träder in som medlem i ett registrerat trossamfund
            vars stadgar innehåller de bestämmelser som föreskrivs i lagen.
            Lagen om trossamfund innehåller inga regler om medlemskap. Därför
            skall samma principer som för ideella föreningar gälla för registrerade
            tros- samfund (prop. 1997/98:116, s. 22 och 32 och prop. 1998/99:38,
            s. 229). Registrerade trossamfund har samma frihet att utforma
            sina medlemsregler som ideella föreningar inom de gränser som
            vår rättsordning ställer upp. Det är därför inte så konstigt att
            t.ex. Svenska kyrkans kyrkordning säger att ”en person som är
            svensk medborgare, eller utländsk medborgare bosatt i Sverige,
            får tillhöra Svenska kyrkan” (kap. 29 8 1). Medlemskap i en förening
            kräver samtycke från den enskildes sida eftersom medlemskapet
            bygger på avtal (se S. Johansson, Nials Svensk associationsrätt
            i huvuddrag, 8 uppl., Stockholm 2001, s. 30, 65 och 265). Alternativet
            i avgiftslagen med ”samtycke över stadgarna” innebär inte att
            ett registrerat trossamfund kan kringgå kravet att samtycke lämnas.
            Om det vore så att registrerade trossamfund själva kunde avgöra
            vem som är medlem utan att de enskildas samtycke krävs innebär
            det i praktiken att religiösa organisationer fått den normgivningsmakt
            som de avsetts inte böra få (prop. 1995/96:80, s. 16). De privaträttsliga
            avgifterna till de registrerade trossamfunden behandlas i uppbördshänseende
            som skatt och drivs in av kronofogdemyndigheten (prop. 1998/99:38,
            s. 215 och 227; SOU 1997:45, s. 58; och SOU 1997:46, s. 62 ff).
            Det är inte möjligt att inom ramen för skattekontosystemet skilja
            ut det debiteringsunderlag som utgör grunden för uppbörden för
            de registrerade trossamfundens räkning (prop. 1998/99:38, 217
            och SOU 1997:46, 58 f).
          </p>
          <p xml:id="i-6B9UCWJxgZazMQf9Rg3ya8">
            2002/03:K414
          </p>
          <p xml:id="i-9j2Gs9HHHviYVpnnpVu8b3">
            13
          </p>
          <pb facs="riksdagen-motions-pdf/data/200203/mot_200203_K_0414/mot_200203_K_0414-0004.pdf"/>
          <p xml:id="i-V6ASYdSTShuZamhLYafyYd">
            2002/03:K414
          </p>
          <p xml:id="i-F8vWrvZHW19WsizuCY6DH7">
            14
          </p>
          <p xml:id="i-WN6XxLPbAUaHrjPvsxG5ho">
            Riksskatteverket har diskuterat möjliga modeller för att hantera
            klagomål från enskilda (SOU 1997:46, s. 98 f). Först och främst
            ansåg verket att skattemyndigheten eller verket bör vid misstanke
            om fel först kontrollera att den aktuella personen verkligen finns
            med bland de uppgifter som det registrerade trossamfundet lämnat.
            Om personen inte finns med eller myndigheterna har begått andra
            fel måste dessa fel rättas till. Om uppgifterna i skatteregistret
            stämmer överens med de uppgifter som det registrerade trossamfundet
            lämnat finns flera alternativ till hantering.
          </p>
          <p xml:id="i-DBPcN872EehnGJfjb7JxoN">
            Alternativ 1: Uppgift om personen finns med på filen från det
            registrerade trossamfundet. Skattemyndigheten accepterar den enskildes
            påstående och tar bort uppgiften ur registret. Detta alternativ
            är rättssäkert för den enskilde. Om en medlem oriktigt bestrider
            sin betalningsskyldighet står det naturligtvis det registrerade
            trossamfundet fritt att stämma medlemmen.
          </p>
          <p xml:id="i-AzHFL8xGFxhUiW3Safa9ea">
            Alternativ 2: Skatteförvaltningen befattar sig överhuvudtaget
            inte med frågor som rör avgift till registrerat trossamfund. Den
            enskilde hänvisas till det registrerade trossamfundet eller till
            allmän domstol. Endast det registrerade samfundets rättelse eller
            domstols dom godtas som grund för ändring i skatteregistret. Detta
            alternativ är dock tveksamt från rättssäkerhetssynpunkt, särskilt
            med tanke på att avgiften behandlas som skatt och därmed kan lämnas
            för indrivning till kronofogdemyndigheten. Denna lösning skulle
            innebära att den enskilde, d.v.s. vem som helst, inte endast medlemmarna
            i ett registrerat tros- samfund, berövas det skydd som normalt
            erbjuds genom att den som vill göra gällande ett betalningskrav
            har att styrka kravet och sedan föra talan vid domstol vid tvist.
            Att problemet är praktiskt framgår av flera rapporter i pressen;
            se t.ex. Tidningen Ångermanland den 17 maj 2002 och Katolskt magasin
            nr 2 2002, nr 7 2002 och nr 9 2002.
          </p>
          <p xml:id="i-VZkx87Js9SR2QF791NxATh">
            Alternativ 3: Skattemyndigheten begär utredning om medlemskap
            från det registrerade trossamfundet eller ett skriftligt medgivande
            från den enskilde daterat senast den 1 november året före det
            inkomstår oenigheten gäller. Om det registrerade trossamfundet
            kan visa upp handlingen godtar skattemyndigheten detta och ändrar
            inte i registret utan hänvisar den enskilde till det registrerade
            trossamfundet. Om bevis/medgivande inte kan visas upp tar skattemyndigheten
            bort uppgifterna om personens avgiftsskyldighet. I detta alternativ
            blandar sig skattemyndigheten i förhållandet mellan det registrerade
            trossamfundet och den enskilde men beaktar bara den ena partens
            uppgifter.
          </p>
          <p xml:id="i-LqGWh69acenX69mQtDhz7k">
            Alternativ 4: Skattemyndigheten begär från det registrerade trossamfundet
            utredning om medlemskap eller ett skriftligt medgivande från den
            enskilde daterat senast den 1 november året före det inkomstår
            oenigheten gäller. Om det registrerade trossamfundet kan visa
            upp handlingen ger skattemyndigheten den enskilde möjlighet att
            visa upp ett bevis om att betalningsskyldighet till det registrerade
            trossamfundet inte fanns vid denna tidpunkt. Om den enskilde
          </p>
          <pb facs="riksdagen-motions-pdf/data/200203/mot_200203_K_0414/mot_200203_K_0414-0005.pdf"/>
          <p xml:id="i-GVMcLzXS6TV1uGrAMr7rdH">
            kan visa upp denna handling godtar skattemyndigheten den enskildes
            uppgifter. Detta alternativ stämmer i princip överens med den
            tidigare hanteringen av frågor om tillhörighet till Svenska kyrkan.
            Alternativet förutsätter att Svenska kyrkan och de registrerade
            trossamfund som har erforderliga stadgebestämmelser vid utträde
            ur respektive förening, och övriga registrerade trossamfund när
            någon återkallar sitt medgivande, utfärdar bevis om att den enskilde
            inte längre är betalningsskyldig. Frågan om vad som händer när
            någon bestrider ett betalningsanspråk från ett registrerat trossamfund
            med statlig uppbördshjälp har inte reglerats. Med tanke på att
            den statliga uppbörden är en ingripande åtgärd ur den enskildes
            synpunkt (prop. 1998/99:38, s. 229 och SOU 1997:45, s. 59)och
            att det måste vara lätt för de registrerade trossamfunden att
            styrka medlemskap eller att samtycke annars lämnats, kan det inte
            råda någon tvekan om att endast alternativ 1 kan accepteras. Det
            finns inga skäl till varför det skulle underlättas för registrerade
            trossamfund att med statlig hjälp ta in avgifter från personer
            som inte är medlemmar eller som inte har samtyckt. Det blir resultatet
            om bördan av att visa att medlemskap inte föreligger eller att
            samtycke inte har givits läggs på den enskilde, som ju kan vara
            vem som helst vars personnummer de registrerade trossamfunden
            kan ha kommit över, även personer som helt saknar anknytning till
            de registrerade trossamfunden men som av misstag eller i bedrägligt
            syfte har rapporterats in som medlem eller som att ha samtyckt.
            Ändå är det för den enskilde det minst rättssäkra alternativet
            som skattemyndigheterna idag tillämpar.
          </p>
          <p xml:id="i-HnFthJCHJmWyufTcU9ZL4D">
            Behov av åtgärder
          </p>
          <p xml:id="i-XJ2mNerq1fRFx358GpfW4A">
            Det är tydligt att den praxis som för närvarande råder vid skattemyndigheterna
            dels inte står i samklang med vad som normalt gäller för tvistiga
            privaträttsliga fordringar, dels innebär ett svagt rättsskydd
            för medborgaren i allmänhet i förhållande till vissa andra privata
            rättssubjekt, oavsett huruvida den enskilde alls är medlem eller
            annars har anknytning till ett eller flera registrerade trossamfund.
            Den praktiska effekten av rådande förhållanden är att om ett registrerat
            trossamfunds anspråk på avgifter från en enskild är tvistigt (t.ex.
            därför att det föreligger olika uppfattningar mellan det registrerade
            trossamfundet och den enskilde huruvida den enskilde alls är medlem
            i det registrerade trossamfundet) avgörs tvisten summariskt —
            utan prövning! — till förmån för det registrerade trossamfundet.
            En sådan ordning kan, utan stöd i lag, strida mot regeringsformens
            bestämmelser: Frågan om huruvida en viss person är eller inte
            är medlem i en privat förening (såsom ett registrerat trossamfund)
            skall avgöras av domstol (inte förvaltningsmyndighet), eftersom
            rättstvist mellan enskilda inte får avgöras av annan myndighet
            än domstol utan stöd av lag (RF 11:3); det finns ingen lag som
            förbehåller prövningen av medlemskap i registrerat trossamfund
            annan myndighet än domstol.
          </p>
          <p xml:id="i-GGb8RGr6zDAN7238g1AhpS">
            2002/03:K414
          </p>
          <p xml:id="i-J7WgbJWkKkZzyxWrqaSoC3">
            15
          </p>
          <pb facs="riksdagen-motions-pdf/data/200203/mot_200203_K_0414/mot_200203_K_0414-0006.pdf"/>
          <p xml:id="i-Q9CZPbg41FNF7dwq2Krdri">
            2002/03:K414
          </p>
          <p xml:id="i-PazhWHshHddfswmd2UfNx1">
            16
          </p>
          <p xml:id="i-CSpeYaAfVQY2g7uy2hBSyY">
            Det är inte tillräckligt att den som felaktigt anslutits som
            medlem kan gå ur föreningen. Den enskilde kanske inte ens känner
            till det registrerade trossamfundets anspråk förrän uppbörden
            skett (och den enskilde ser på sitt skattebesked vad som har hänt).
            Ett utträde har bara verkan för framtiden. Den enskilde skulle
            därför kunna bli tvungen att betala avgifter till ett registrerat
            trossamfund under ett helt år trots att han eller hon aldrig samtyckt
            till medlemskapet eller betalningsskyldigheten. Uppbörden av avgifter
            från medlemmar skulle med en ändring i detta avseende visserligen
            göra det svårare för registrerade trossamfund som fått uppbördshjälp
            att driva in avgifterna; men de skulle inte komma i någon sämre
            situation än andra privata föreningar. Å andra sidan skulle den
            enskildes rättsställning stärkas och i förhållande till de registrerade
            trossamfunden med uppbördshjälp vara densamma som i förhållande
            till registrerade trossamfund utan uppbördshjälp och övriga privata
            föreningar. De registrerade trossamfunden saknar naturligtvis
            helt legitimt och skyddsvärt intresse av att kunna uppbära avgifter
            från dem som inte är medlemmar.
          </p>
          <p xml:id="i-9gsrwjdL52xhUzWj4epuRN">
            Enligt Riksskatteverket skulle skatteförvaltningen helst inte
            vilja hantera frågor om avgift till registrerade trossamfund eftersom
            avgiften är av just privaträttslig natur. Frågor om medlemskap
            i en förening bör enligt verket inte hanteras i en skatteprocess
            utan handläggas av allmän domstol. (Se SOU 1997:46, s. 98 f.)
            Ändringar i avgiftslagen kan ske utan iakttagande av de särskilda
            procedurreglerna i 8:6 och 16 regeringsformen (prop. 1997/98:49,
            s. 14). Mot bakgrund av det ovan sagda framstår det som klart
            att det finns därför ett akut behov av att förbättra skyddet för
            enskilda mot obefogade krav från registrerade trossamfund. Detta
            görs lämpligast genom att avgiftslagen ändras så att skattemyndigheterna
            skall ta den enskildes uppgifter om avgiftskyldighet för goda
            och hänvisa det registrerade trossamfundet till den vanliga rättsliga
            processen för att få den enskildes betalningsskyldighet fastställd.
            På längre sikt bör avgiftslagen utvärderas med sikte på att jämställa
            religiösa föreningar med andra föreningar som verkar inom det
            svenska samhället också vad gäller finansieringsvägar.
          </p>
          <p xml:id="i-DYye4KrjiFzPGJRRdk6zLD" type="date">
            Stockholm den 23 oktober 2002 Tasso Stafilidis (v)
          </p>
        </div>
      </div>
    </body>
  </text>
</TEI>
