<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00361">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__361/mot_1948__ak__361-001.pdf"/>
      <fw xml:id="i-XxDaXHvu5Wjh21b8nqhY19">
        Motioner i Andra kammaren, nr 361. 13
      </fw>
      <div xml:id="i-MPWSnr2QwPP4pRu91ua26k" type="motHeader">
        <div xml:id="i-C6KR4aRLMhyzUM4MKKDsoG" type="motTitle"/>
        <div xml:id="i-9s5jGUWEXxBLpDX7He5cJH" type="motSubmissionInfo"/>
      </div>
      <div xml:id="i-AjFaBnM3JskT2QSAT82NtP" type="motBody">
        <div xml:id="i-TZDaJWU85VbjdCEXZYmsb">
          <p xml:id="i-PEAHwh2nTjuXqx7RYZiSeC">
            Nr 361.
          </p>
          <p xml:id="i-Lqz3mPTMzt5B5q46BgjLWN">
            Av herr Andersson i Dunker, angående åtgärder till förhindrande
            av eventuella kuppförsök mot det demokratiska sty- relseskicket,
            m. m.
          </p>
          <p xml:id="i-YUzVd2yyVmnwCKgJ5Kj16d">
            Frihet är det bästa ting, som sökas kan all världen kring, för
            den som frihet kan bära.
          </p>
          <p xml:id="i-TjsCzuBusr3aH9tWX7W6wU">
            Dessa ord i biskop Thomas frihetssång äro i vår tid mer aktuella
            än någonsin. Runt om ute i världen och alldeles särskilt i vårt
            krigshärjade Europa förlorar det ena folket efter det andra sin
            politiska frihet. Rätten för alla medborgare i ett land att på
            likställighetens grund få deltaga i fria val och därmed få medinflytande
            på sitt lands styrelse trampas hänsynslöst under fötterna. Vad
            vi mena med demokrati förintas. Grupper och minori- teter tillvälla
            sig makten. Diktaturregimer skapas med åtföljande tvång, förföljelse
            och förintelse av oliktänkande. När man ser denna utveckling frågar
            man sig, hur kan detta vara möj- ligt, hur kan det gå till på
            detta sätt? Och hur snabbt går det inte? Ofta på en natt, en dag
            eller några få dagar har en fullständig omvälvning skett. Människorna
            stå där sedan till synes handfallna och oförmögna att vidtaga
            motåtgärder. Och värst av allt, det synes uppenbart, att dessa
            inre omvälv- ningar framprovoceras, stödjas och ledas av utländska
            krafter, som finna villiga medhjälpare i diktatursträvare och
            kuppmakare inom det egna lan- det. Det synes vara regel, att det
            är enskilda och grupper bland storstäder- nas lättrörliga folkmassor,
            som i första hand vinnas för dessa kupper och som, när omvälvningen
            väl är genomförd, utan motstånd finna sig i dikta- turregementet
            och allt vad detta medför. Den mera bofasta befolkningen och särskilt
            bönderna synas sällan vara mottagliga för sådana strävanden. Men
            det är för bönderna som de svåraste och mest kännbara följderna
            upp- stå, när sådana omvälvningar genomföras. Böndernas politiska
            partier och organisationer förbjudas och förintas, och deras ledare
            fängslas eller dödas. De frånrövas de värden, som de under generationers
            svett och umbäranden lyckats skapa. Böndernas motståndskraft brytes.
            Deras jord och djur socia- liseras och kollektiviseras. Hur är
            då läget i vårt eget land, finnes det risk för att något sådant
            kan inträffa här? Kunna väl vi behöva frukta, att vårt lugna demokratiska
            folk skall kunna låta locka sig in i sådana för vårt lands fria
            självstyrelse döds- bringande äventyr? Kanhända att vi inte ha
            anledning till någon sådan fruktan, men vad veta vi egentligen
            om detta? Kan det inte också här bli
          </p>
          <pb facs="riksdagen-motions-pdf/data/1948/mot_1948__ak__361/mot_1948__ak__361-002.pdf"/>
          <fw xml:id="i-5uwB4HqTzZEmhbCG5Zxava">
            14 Motioner i Andra kammaren, nr 361.
          </fw>
          <p xml:id="i-HDY7xVSQ94ZfQZM2QaQ2zm">
            svårartade kriser? Det kan bli svåra spänningar på arbetsmarknaden,
            det kan bli arbetslöshet, och det kan också här bli livsmedelssvårigheter.
            Och är inte den utrikespolitiska situationen sådan, att nästan
            vad som helst kan hända? Hur lätt kunna då inte här uppstå situationer
            där kupper kanske stödda av utländsk makt äro tänkbara? Till belysande
            av det aktuella läget skola här återges uttalanden av ett par
            personer, som säkert veta vad de tala om. Det ena är ett avsnitt
            ur ett Moskvatelegram till svenska tidningar i mitten på januari
            och lyder:
          </p>
          <p xml:id="i-K5kgrLC5JAdj5GqnUgJKEP">
            ”Nöden och svälten i västra Europa ger starka förhoppningar om
            att stunden nu är inne för kommunisterna att ta makten i hela
            vår världsdel, skriver Ilja Ehrenburg i en artikel i det ryska
            fackföreningsorganet Trud, som återgivits av Moskvaradion. Europas
            folk blickar med allt starkare tro mot öster och hoppas att Sovjetunionen
            skall befria dem från den kapitalis- tiska utsugningen.”
          </p>
          <p xml:id="i-jXyT9iQtcjnW3jDeaJsug">
            Det andra är hämtat från utrikesminister Bevins tal i engelska
            parla- mentet den 22 januari, då han enligt referat i svenska
            tidningar bl. a. ytt- rade:
          </p>
          <p xml:id="i-HqwTJYbwquYXVgE5f1Pxrb">
            ”Tidigare har Sovjetunionen lagt i dagen en strävan att använda
            alla upp- tänkliga medel för att få Östeuropa under kommunistkontroll,
            och nu ser det ut att vara samma visa i Västeuropa. Det spelar
            därför föga roll hur vi söker lirka med ryssarna eller om vi går
            med på eftergifter eller kompro- missar på annat sätt — det är
            vid det här laget ganska tydligt, kan jag väl påstå, att de kommunistiska
            metoderna tillämpas hänsynslöst i varje land. Vi har sett hur
            spelet går till i Polen, Ungern och nyligen i Rumänien. Infor-
            mationer som nått oss ger vid handen att liknande försök på annat
            håll inte är uteslutet. Vad spelet gäller är inte att behärska
            något enstaka land utan att kontrollen över Östeuropa skall läggas
            hos Sovjetunionen, vars gränser nu skjuter fram, det går inte
            att förneka, till Stettin, Trieste och Elbe. Och ändå är det tydligt
            att man inte är nöjd med denna oerhörda ex- pansion. — — Situationen
            är i sanning allvarlig — —.”
          </p>
          <p xml:id="i-7ZAgZrPmM473Rzp48jVBa8">
            Detta är bara två av de mångtaliga bevisen på vad Europa har
            att vänta. Ha då vi anledning att inbilla oss, att vi ligga skyddade
            och oåtkomliga och att detta inte skulle kunna gälla även oss?
            Är det inte i stället så, att vårt läge mellan de väldiga makter
            som kämpa om herraväldet i vår världsdel är ytterligt riskabelt
            och utsatt? Och hur är det inom vårt eget lands grän- ser? Kunna
            vi räkna med att våra egna ytterlighetsmän äro att lita på i alla
            de situationer, som kunna uppstå? Alltför många exempel från andra
            län- der peka på motsatsen. Hur skall man för övrigt kunna sätta
            sin lit till personer som i en utländsk diktatur se sitt samhällsideal
            medan de sam- tidigt föra demokratiska talesätt på sina läppar?
            En sådan tillit vore en dårskap. Under de spända och oroliga förhållanden,
            som nu råda ute i världen och framför allt i oss ganska närliggande
            delar av Europa, är det inte nog om vi uppehålla en välordnad
            och effektiv militär försvarsmakt. Enligt min
          </p>
          <pb facs="riksdagen-motions-pdf/data/1948/mot_1948__ak__361/mot_1948__ak__361-003.pdf"/>
          <fw xml:id="i-CspfygmBsnzbP5PjaYSeFJ">
            Motioner i Andra kammaren, nr 361. 15
          </fw>
          <p xml:id="i-FKrUbngEZSiqhU2Kdo21NH">
            mening är det minst lika angeläget att vi i tid vidtaga åtgärder,
            så att even- tuella kupp- och omvälvningsförsök inom landet ej
            här skola finna någon lämplig jordmån utan på förhand vara dömda
            att misslyckas. Sådana åtgärder kunna vara av olika slag, men
            jag tror, att vad som i längden skall visa sig mest effektivt
            och därför i första hand bör tillgripas, det är upplysningsverksamhet.
            En saklig och objektiv upplysning genom radio, press, broschyrer
            och på annat sätt, som klargör skillnaden mellan de statssystem,
            som äro uppbyggda efter västerländska, demokratiska prin- ciper,
            och dem som äro uppbyggda efter östeuropeisk modeil och som vi
            anse vara demokratiernas motsats eller diktaturer, en sådan upplysnings-
            verksamhet måste vara av betydande värde. Då bör också klargöras
            de en- skilda medborgarnas ställning gent emot staten, ”de mänskliga
            rättighe- terna”, och rättssäkerheten inom dessa olika statssystem.
            Denna upplysningsverksamhet, som bör anordnas genom någon statlig
            myndighet, bör göras så intresseväckande, populär och lättillgänglig
            som möjligt och självfallet bekostas med statsmedel. Med stöd
            av vad jag här anfört hemställer jag,
          </p>
          <p xml:id="i-9PKtCmj8gV8pKc2fihJKDL">
            att riksdagen måtte besluta att i skrivelse till Kungl. Maj:t
            anhålla, att Kungl. Maj:t ville vidtaga de åtgärder, som äro möjliga
            och lämpliga till förhindrande av eventu- ella kuppförsök riktade
            mot vårt fria demokratiska sty- relseskick, och därvid i första
            hand anordna upplysnings- verksamhet på sätt här föreslagits,
            samt att riksdagen ville för detta ändamål ställa ett förslags-
            anslag på 100 000 kronor till Kungl. Maj:ts förfogande.
          </p>
          <p xml:id="i-DWhdfRcGQ8ARtFhrR8LUSv" type="date">
            Stockholm den 24 januari 1948.
          </p>
          <p xml:id="i-HW3m8HBgCCfvDVUuMHXeRh">
            Harald Andersson i Dunker.
          </p>
        </div>
      </div>
    </body>
  </text>
</TEI>
