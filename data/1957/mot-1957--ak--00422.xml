<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__422/mot_1957__ak__422-001.pdf"/>
      <fw xml:id="i-KgUKP93HJjrtmXrspWRmqe">
        6 Motioner i Andra kammaren, nr 422 år 1957
      </fw>
      <div type="motHeader" xml:id="i-98MpdtK9NVtX7swVd6FjsU">
        <div type="motTitle" xml:id="i-MvUKXEaF3LWcwVDeAa77HY"/>
        <div type="motSubmissionInfo" xml:id="i-YFYT6FGQMvu2gt3gTwmUFk"/>
      </div>
      <div type="motBody" xml:id="i-Mw5LzU5AzrZJ3HuN6VEAxj">
        <div xml:id="i-TmCy9AM39tpt6g3zChBuPX">
          <p xml:id="i-XNf2ve2gboKm7y65ugtu34">
            Nr 422
          </p>
          <p xml:id="i-FBHdjuBwCg7L54tjR4DJiP">
            Av herr Staxäng m. fl., om anvisande av medel för befrämjande
            av fiskefartygs förseende med räddningsflottar.
          </p>
          <p xml:id="i-4Q8uFUNrLtxSdALWdYGURQ">
            På senare tid har även våra fiskefartyg börjat sörja bättre för
            säkerhets- tjänsten ombord genom att anskaffa en räddningsflotte
            av gummityg. Utom- lands är den nu prövad under åtskilliga år
            och har visat sig innebära en utomordentligt värdefull förstärkning
            av säkerheten till sjöss, i händelse av att fartyget skulle gå
            under eller övergivas av besättningen av en eller annan orsak.
            Med hjälp av denna räddningsgummiflotte har nu så många män- niskoliv
            räddats till sjöss, att man vågar påståendet, att den innebär
            en helgardering, så långt det nu står i mänsklig förmåga att åvägabringa
            den. Redskapet i fråga har hittills kommit från England, men svensk
            tillverk- ning — byggd på engelska patent — är att vänta inom
            kort. I samband här- med får vi antagligen i marknaden en efter
            våra fartygs- och besättnings- förhållanden modifierad typ, varvid
            också någon prisreduktion sannolikt kan åstadkommas, självfallet
            utan att man fördenskull behöver ge avkall på kraven på säkerhet
            och funktionsduglighet. Gummiflotten innebär ett revolutionerande
            framsteg i fråga om den per- sonliga säkerheten till sjöss. I
            kritiska situationer, då livet beror av tillgång på absolut »vattentät&gt;
            räddningsattiralj, har den visat sig fungera perfekt. Den är lätt
            att förvara tillgänglig ombord, behändig att sätta i sjön, träder
            automatiskt i funktion i vattnet, den ger de skeppsbrutna skydd
            mot vind och överbrytande sjö, som annars utgör ett dödligt hot
            mot besättning i gängse livräddningsbåt. Tack vare att flotten
            samtidigt så att säga bygger upp en termisk barriär kring de skeppsbrutna,
            får de skydd mot kyla vin- tertid; den oundvikliga värdeförlusten
            är reducerad till ett minimum. Även vintertid får de efter en
            stund upp temperaturen i kroppsvärme. Utrymmet ombord är så väl
            tilltaget, att där finns bekväm plats för betyd- ligt fler än
            besättningen och därutöver förråd av livsviktiga förnödenheter
            såsom proviant och dricksvatten, första-hjälputrustning, vitaminpreparat,
            fiskredskap för eventuell proviantering under de ofrivilliga dagarna
            till sjöss och drivankare, med vars tillhjälp det är möjligt att
            någorlunda reg- iera flottens avdrift. I princip är en gummiflotte
            av denna konstruktion godkänd som rädd- ningsredskap av svensk
            vederbörande myndighet sedan i april 1955, och hittills har 16
            å 17 signatärmakter till internationella konventionen för räddning
            av skeppsbrutna anslutit sig. Under andra världskriget räddade
            10 000-tals sjöfarande sitt liv tack vare gummiflotten. Här må
            det räcka med
          </p>
          <pb facs="riksdagen-motions-pdf/data/1957/mot_1957__ak__422/mot_1957__ak__422-002.pdf"/>
          <fw xml:id="i-UMjQ5ksazhSLhDhponXGQb">
            Motioner i Andra kammaren, nr 422 år 1957 7
          </fw>
          <p xml:id="i-T2EZWnwVaJ5zsJivJHmitk">
            alt anföra några räddningar under fjolåret. Sålunda förolyckades
            svenska fartyget &gt;Samba» den 28 december i fjol utanför Shetlandsöarna,
            men den sex man starka besättningen bärgade sina liv tack vare
            att fartyget var ut- rustat med en sådan gummiflotte. Det var
            för övrigt den femte räddningen i fjol tack vare detta redskap.
            Den 2 oktober förliste en stor engelsk trålare vid Island. Besättningen,
            15 man, drev omkring flera dagar i full nordsjö- orkan, innan
            alla bärgades välbehållna vid Haugesund i Norge. — Vi kunde ha
            hållit ut flera dagar till utan någon som helst risk, försäkrade
            en av de intervjuade besättningsmännen och prisade gummiflotten.
            Vid normal eftersyn torde en sådan gummiflotte kunna bibehållas
            funk- tionsduglig under tio år. Man räknar med en anskaffningskostnad
            på i ge- nomsnitt ca 4 000 kronor med fullständig utrustning.
            även om man kan till något lägre pris få fram en fullt likvärdig
            gummiflotte för 6 å 8 man, avpas- sad alltså efter våra västkustbåtar,
            är det fara värt att ekonomiska hänsyn nödgar fiskare att uppskjuta
            anskaffningen därav, trots den risk för för- lust i människoliv
            detta uppskov kan innebära. För att i görligaste mån stimulera
            våra fiskare att utrusta sina fartyg med denna räddningsattiralj
            bör, synes det oss, det allmänna gripa in stöd- jande på samma
            sätt som sker, när staten sedan några år tillbaka hjälper dem
            att inte minst av säkerhetsskäl komplettera utrustningen ombord
            med radiotelefon. För mig framstår det som ett samhällsintresse
            att vi gör vad vi kan för att trygga säkerheten till sjöss. Det
            är dock här fråga om människor i de produktiva åldrarna, som stundligen
            är omgivna av faror till liv och lem, och i klar insikt om den
            saken offrar andra nationer betydligt myc- ket mer än vi på att
            sörja för deras sjöfarandes, inte minst fiskares säker- het till
            sjöss. Om bidragsbeloppet i detta fall bestämdes till 25 procent
            av anskaffningskostnaden, skulle det betyda, att staten medverkar
            till detta be- hjärtansvärda ändamål i samma utsträckning som
            nu sker i fråga om utrust- ning med radiotelefon. Särskilt är
            det önskvärt att de mindre och äldre bå- tarna genom denna ekonomiska
            medverkan från statens sida får förbätt- ra sin säkerhetstjänst.
            De större och nybyggda båtarna bör själva ekono- miskt få bära
            dessa åtgärder. Med stöd av det ovan anförda hemställes, att riksdagen
            måtte besluta att för befrämjande av fiske- fartygs förseende
            med räddningsflottar anvisa ett reserva- tionsanslag av 25 000
            kronor.
          </p>
          <p xml:id="i-PkUoFuaD4MobKgz4uGv4Fj">
            Stockholm den 26 januari 1957
          </p>
          <p xml:id="i-HDgySHkq3hyo7nrkMUc1qs">
            Ernst V. Staxäng Olof Johansson C. 0. Carlsson
          </p>
          <p xml:id="i-Vgz4hZ9AtLDi61si6jhDGQ">
            i Bakeröd
          </p>
          <p xml:id="i-JPwuZ1bEZxakxVzZYtHHYe">
            Carl Eric Hedin Jöns Nilsson Carl E. Johansson
          </p>
        </div>
      </div>
    </body>
  </text>
</TEI>
