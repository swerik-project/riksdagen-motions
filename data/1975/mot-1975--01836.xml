<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01836">
  <teiHeader>
    <fileDesc>
      <titleStmt>
        <title>med anledning av proposition 1975:13 om lokalradio och vissa andra rundradiofrågor.</title>
        <author>av herr Nilsson i Agnäs</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1975:13 om lokalradio och vissa andra rundradiofrågor.</title>
          <idno type="rdwebb">FY021836</idno>
          <rs type="number">1836</rs>
          <ref type="dokument_url_text">http://data.riksdagen.se/dokument/FY021836/text</ref>
          <ref type="dokument_url_html">http://data.riksdagen.se/dokument/FY021836</ref>
          <ref type="dokumentstatus_url_xml">http://data.riksdagen.se/dokumentstatus/FY021836</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F3fjgVbDmSp9GPy824pzWG" type="signed"/>
        <correspContext corresp="i-F3fjgVbDmSp9GPy824pzWG">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1836/mot_1975__1836-001.pdf"/>
      <fw xml:id="i-HrB6Gu8ttdMP74X7EVkdK2">
        Mot. 1975:1836 9
      </fw>
      <div xml:id="i-CMQnNWpgYt6fezzWKomoEe" type="motHeader">
        <div xml:id="i-F2uPb7byXpaQyw71ULibNa" type="motTitle"/>
        <div xml:id="i-4G9Ta46g6d9qGYszBudxXM" type="motSubmissionInfo"/>
      </div>
      <div xml:id="i-VTou2iMFK4tZsmjsibYkMY" type="motBody">
        <div xml:id="i-2DATBFV4FSsF53WszkHL6A">
          <p xml:id="i-PirTzRNdQDaxhvbdQeKdGD">
            Nr 1836
          </p>
          <p xml:id="i-FRXeByrf5XR3RMMC55VzJZ">
            av herr Nilsson i Agnäs med anledning av proposition 1975:13
            om lokalradio och vissa andra
          </p>
          <p xml:id="i-VvKHEfEnHRYKB3QnyQHMWP">
            rundradiofrågor.
          </p>
          <p xml:id="i-5CXEiJwxeYqSQcmPZswfho">
            Det materiella framåtskridande och den tekniska utveckling som
            lett fram till massmediernas uppbyggnad tedde sig i början enbart
            löftesrik och positiv. Medierna innebar övervinnande av avstånd,
            kommunikation i oanad ut- sträckning, delaktighet i kulturliv,
            kunskap och möjlighet till allsidig in- formation. På kortare
            tid än väntat har fler människor än någon först kunnat ana erhållit
            möjligheten att ta del i massmediernas utbud, och det innebär
            att dessa mediers inflytande är större än någon förutsett. Det
            innebär också att utvecklingen inger farhågor, eftersom påverkan
            i viss riktning på många är möjlig av få som i vissa situationer
            kan skaffa sig makten över och styrningen av programmen och informationen.
            I synnerhet televisionen mås- te anses vara en betydelsefull faktor
            i utformningen av vårt samhälle; in- dividernas syn på världshändelser
            och samhällsfrågor påverkas starkt och ofta för dem själva omärkligt
            av information som i själva verket inte är objektiv utan färgad.
            Om allsidighet i utbudet och objektivitet verkligen tillämpas
            är massmedierna utmärkta redskap i sanningens tjänst och därmed
            kulturens, men här måste ytterst viktig granskning ske om detta
            önskvärda förhållande skall bevaras. Det är inget tvivel om att
            massmedierna på många håll i världen blivit instrument i händerna
            på demokratins fiender eller på annat sätt bedriver en icke tillfredsställande
            verksamhet. I Sverige har det statliga monopolet på radions och
            televisionens område permanentats. Ett enda företag sköter dessa
            massmedier, varvid centralism och en viss likriktning kommit att
            prägla radio- och TV-kanalerna och SR:s verksamhet i stort. Trots
            beslutet om decentralisering och ökad tid åt de olika distrikten
            och regionerna har en alltför stor del av produktion och sändning
            förblivit i Stockholm. Kritik framförs ofta mot vad som sänds,
            och förslag till ändringar i programpolitiken presenteras ofta
            från enskilda och kollektiv, men på grund av radiovalet är lyssnarnas
            och licensbetalarnas möjligheter att göra sig hörda obefintlig.
            De enskilda människornas önsk- ningar kan givetvis inte i allt
            beaktas, och de synpunkter som framförts av mycket stora grupper,
            t. ex. kyrkor och ideella organisationer, måste anses betydelsefulla
            men har hitintills inte visat sig ge resultat. När efter utredningar
            och annat förarbete regeringen nu framlagt en pro- position om
            lokalradio, hade man väntat sig att förslaget skulle innebära
            en förbättring i vårt land på ljudradions område med decentralisering
            och spridning av verksamheten. Själva ordet lokalradio framstår
            ju begrepps- mässigt för de flesta som en beskrivning på lokal
            radio, dvs. radio med
          </p>
          <pb facs="riksdagen-motions-pdf/data/1975/mot_1975__1836/mot_1975__1836-002.pdf"/>
          <fw xml:id="i-9djEBpNcaWBuAnVerzicep">
            Mot. 1975:1836 10
          </fw>
          <p xml:id="i-UibLXvCymyA2vmHHQaeeum">
            placering, administration och sändning ute i distrikten i motsats
            till riks- radion och statsmonopolet SR. Om lokalradion de facto
            skall kunna ut- vecklas till att motsvara det behov av I o k al
            radio som finns, bör ju minst 24 lokala radioföretag etableras,
            som vart och ett på sin ort kan förverkliga lyssnares och licenshavares
            önskan om och behov av lokal information, program med förankring
            i län eller stad, möjlighet till variation med pro- vinsiell nyans
            och större utrymme för kultur- och folkrörelsinslag i regionen.
            Propositon 1975:13 måste därför anses som en besvikelse. Föredragande
            statsråd talar på flera ställen om provisorium och konstaterar
            gång på gång att vissa frågor inte är utredda än och att vissa
            problem får lösas senare men gör trots allt bestämda uttalanden
            och beställningar. Vissa påståenden förefaller vara gissningar.
            Samtidigt som jag företräder den uppfattning som ivrigt yrkar
            på utbyggnad av lokalradion måste jag därför avvisa propo- sitionens
            förslag på grund av den ovisshet om utfallet som finns t. ex.
            om dess inverkan på lokalpressen, dess otydlighet i fråga om fördelningen
            av resurser och personal med antydan om att storstadsområden ”får
            en starkare bemanning”, samt oklarheten om det befintliga behovet
            av samhällsinfor- mation. Den radioutredning som nu arbetar bör
            få tillfälle att fortsätta sitt arbete och belysa de frågor som
            ännu är oklara, t. ex. om sändningstid, kanalval, sändningsrätt
            för kommuner och organisationer i viss utsträckning, rättvis fördelning
            av personal och rekryteringen av denna personal i framtiden med
            tanke på just den lokala radions behov och positiva utveckling.
            Frågan om kostnaden på längre sikt och hur man undviker licenshöjningar
            är också viktig. Det kan inte heller utan vidare sägas att annonsering
            och reklam helt bör vara utesluten i lokalradion, om den skall
            ge förbättrad service i t.ex. landets glesbygder. Den viktigaste
            invändningen är dock att den konstruktion som nu föreslås, med
            lokalradion som ett dotterbolag åt Sveriges Radio, strider mot
            principen om lokal radio. En uppbyggnad med t. ex. 24 företag
            i samverkan med varandra och med reglerande avtal om sändningstid
            och arbetsuppgifter med SR bör övervägas. De regionala program
            som i dag finns inom radions nuvarande verksamhetsfält är värdefulla
            och uppskattade och visar behovet av lokal radio och vidare utbyggnad
            av regional massmedieverksamhet, men när lokalradioreformen skall
            genomföras bör den innebära en verklig förbättring och ett klart
            framsteg redan från början. Radioutredningen måste få slutföra
            sitt arbete och andra viktiga överväganden göras innan definitivt
            beslut fattas. Med hänvisning till det ovan anförda hemställes
            att riksdagen avslår regeringens proposition 1975:13.
          </p>
          <p xml:id="i-WDGqZ5vRpcLJsbzW1u25tY" type="date">
            Stockholm den 6 mars 1975
          </p>
          <div xml:id="i-H26tkcF9neJPEyZzL8r1vo" type="signatureBlock">
            <p xml:id="i-AJpvGvGcoJDPeJguagRZb2" who="i-JwrrNQarYf4sbAtWECPj6i" type="signature">
              TORE NILSSON (m)
            </p>
            <p xml:id="i-7S4AiFUnSki1avxtGsRcxW">
              i Agnäs)
            </p>
          </div>
        </div>
      </div>
    </body>
  </text>
</TEI>
