<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00360">
  <teiHeader>
    <fileDesc>
      <titleStmt>
        <title>Stöd till sekulära livssynsorganisationer</title>
        <author corresp="i-D8B2Xf6UADbqciPHrqFxSc">av Birgitta Ohlsson m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till sekulära livssynsorganisationer</title>
          <idno type="rdwebb">GV02K360</idno>
          <rs type="number">K360</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K360/text</ref>
          <ref type="dokument_url_html">http://data.riksdagen.se/dokument/GV02K360</ref>
          <ref type="dokumentstatus_url_xml">http://data.riksdagen.se/dokumentstatus/GV02K360</ref>
          <ref type="doc">http://data.riksdagen.se/fil/9669D846-7AF7-4452-99DD-3AD249A6FBA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5kmVK83XJphiVcfhxwgy4c" type="signed"/>
        <correspContext corresp="i-5kmVK83XJphiVcfhxwgy4c">
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction xml:id="i-V9pHyGw1HbcKoYxNqcQ7dR" type="referral">
          <date when="2007-10-16"/>
        </correspAction>
        <correspAction xml:id="i-6ggvvPbzAiuKSV513EPX3M" type="dismissal">
          <date when="2007-10-16"/>
        </correspAction>
        <correspAction xml:id="i-8DXv4JeEnqvp5NrqoKt29b" type="numbering">
          <date when="2007-10-08"/>
        </correspAction>
        <correspAction xml:id="i-WpZAhEQfDocrjJ764Yy93W" type="submission">
          <date when="2007-10-04"/>
        </correspAction>
        <correspAction xml:id="i-JAo1VpBnvDhKnyA5wBGxj3" type="transfer">
          <date when="2007-10-04"/>
        </correspAction>
        <correspAction xml:id="i-PjDyyBV4ivMcAVgwffzJqv" type="assigned"/>
        <correspContext corresp="i-PjDyyBV4ivMcAVgwffzJqv">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U61KaKXLqTYXNfdrAHWcub" type="motBody">
        <div xml:id="i-Bqk2bdFarNJsxREGKQeXhf" type="motProposal" subtype="förslag">
          <head xml:id="i-CAHyhq3CfhYgs8TryR4ViN">
            Förslag till riksdagsbeslut
          </head>
          <list xml:id="i-CPX7vYQkqNB83oHK91HnLp" style="ol">
            <item xml:id="i-N91bybKUBVrHtU7Ptd6txt">
              Riksdagen tillkännager för regeringen som sin mening vad som
              anförs i motionen om att sekulära livssynsorganisationer och religiösa
              trossamfund ska behandlas lika av staten när det gäller juridisk
              ställning och rättigheter.
            </item>
            <item xml:id="i-9EJfYbdurUJWjRhGWiZVMr">
              Riksdagen tillkännager för regeringen som sin mening vad som
              anförs i motionen om att sekulära livssynsorganisationer och religiösa
              trossamfund ska behandlas lika av staten när det gäller möjligheterna
              att erhålla ekonomiskt stöd eller hjälp med uppbörden av medlemsavgifter.
            </item>
          </list>
        </div>
        <div xml:id="i-3MhEZT7heukxPSW7zkoMby" type="motContent">
          <head xml:id="i-GCPpHc58iDzc5qQkSRnoUb" type="h1">
            Motivering
          </head>
          <p xml:id="i-2Uc7vMAL8w5MU7W3GoNxnb">
            Förenta nationernas deklaration om de mänskliga rättigheterna
            av år 1948 innehåller i artikel 18 följande formulering: Envar
            har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.
          </p>
          <p xml:id="i-CnnPBz7yWxr2yuVfFa2oSJ">
            Som religionsfrihet vanligen tolkas, avser det även frihet att
            inte hysa en religiös övertygelse. Friheten i den avsedda artikeln
            innefattar alltså rätten att hysa och utöva en livssyn baserad
            på sekulära värderingar. När riksdagen fattade beslut om det i
            proposition 1998/99:124 framlagda förslaget till lag om stöd till
            trossamfund beaktades inte frågan om likabehandling av religiösa
            och sekulära trosuppfattningar. Detta kan sägas vara ett av de
            sista kvarvarande hindren för en fullt ut förverkligad religionsfrihet
            inklusive likaberättigande av livssynsuppfattningar i Sverige.
          </p>
          <head xml:id="i-UJeqbSMr3bqnjAM9ne8kXR" type="h2">
            Ingen grund för särbehandling
          </head>
          <p xml:id="i-YHftwWU8EbaQCpsW5HjH6J">
            Den svenska staten och dess myndigheter ska behandla sina medborgare
            och deras sammanslutningar lika. Saklig grund måste alltid finnas
            för en åtskillnad. Bland motiven i propositionen 1998/99:124 liksom
            i konstitutionsutskottets betänkande 1999/2000:KU5 finns ingen
            sakligt grundad anledning för att särbehandla sekulära livssynsorganisationer
            med avseende på de ändamål som berättigar till stöd.
          </p>
          <p xml:id="i-4fbeTKSNpd4v3K4yMwoCcN">
            Regeringen anför bland annat: Trossamfund är generellt sett samhälls­nyttiga
            organisationer som medverkar i den ständigt pågående normbildningsprocessen
            och denna process är nödvändig för att upprätthålla och stärka
            de grundläggande värderingar som vårt samhälle vilar på.
          </p>
          <p xml:id="i-TiyKypaGeYa7B4hCTgQpvL">
            När Svenska kyrkan enligt 16 § lagen (1998:1593) om trossamfund
            får kostnadsfri avgiftshjälp bör staten av likställighetsskäl
            stödja de andra trossamfunden. Enligt regeringsformen är det en
            uppgift för det allmänna att främja bl.a. religiösa minoriteters
            möjligheter att behålla och utveckla ett eget samfundsliv (1998/99:124).
            Således görs här inget förbehåll för att enbart religiösa livssyner
            kan tillfredsställa de villkor som motiverar samhällets stöd.
            Svenska kyrkans skiljande från staten är central av liberala ideologiska
            skäl. Staten ska vara neutral inför medborgarnas val i fråga om
            religion och livssyn. När den nya lagen om trossamfund (1998:1593)
            beslutades och statskyrkan därmed avskaffades var det en stor
            seger för en liberal syn på religions­frihet. Tyvärr innebar det
            också att en del kompromisser fick göras, vilket gjort att religionsfriheten
            och statens neutralitet tyvärr inte alltid kunde genomföras fullt
            ut. Detta måste ändras.
          </p>
          <p xml:id="i-jE8655YnXGLs6Fdwkn2Bf">
            Sverige står än idag för en snedvriden syn på trossamfunds rättsliga
            re gler­ing, där inte bara den tidigare statskyrkan ges en juridisk
            särställning utan också religiösa samfund ges fördelar framför
            icke-konfessionella rörelser på sätt som egentligen saknar en
            tydlig rättslig motivering. I flera länder, till exempel i Norge
            sedan 1979 och även i viss mån Nederländerna, Tyskland och Belgien,
            har synen på samfund breddats till att omfatta även sekulära livssynsorganisationer
            som är jämförbara med trossamfund. Detta är en principiell syn
            som vinner alltmer terräng. I ett förslag från EU:s framtidskonvent
            om Unionens demokratiska liv finns i artikel 51, avdelning VI
            Kyrkors och konfessionslösa organisationers ställning ett stycke
            som lyder: 2. Europeiska unionen skall även respektera filosofiska
            och konfessionslösa organisationers ställning. Denna syn borde
            även Sverige omfatta.
          </p>
          <p xml:id="i-7CxbAq84Tc6Se3aZ418bag">
            I lagen om stöd till trossamfund (1999:932) ges två möjligheter
            för ett registrerat trossamfund att få stöd av staten. Det kan
            endera ges i form av bidrag vilka fördelas mellan de olika trossamfunden
            genom Samarbetsnämnden för statsbidrag till trossamfund, eller
            också genom att det enskilda samfundet får hjälp av skattemyndigheten
            att samla in sin medlemsavgift på samma villkor som Svenska kyrkan.
          </p>
          <p xml:id="i-KoBD4p9jkKyF1A3MYQC34T">
            De motiv som finns i lagens förarbeten om varför samfunden ska
            berättigas till detta stöd talar om att samfunden kan stå för
            en samhällsnyttig verksamhet dels i form av en grundläggande själasörjande
            verksamhet, dels i form av att bidra till att forma samhällets
            etiska värdegrund. Inget av detta är begränsat till organisationer
            som företräder en religiös livssyn, utan kan givetvis utföras
            även av sekulära livssynsorganisationer. Som exempel sysslar exempelvis
            Humanisterna i Sverige med humanistiska barnvälkomnanden som motsvarar
            kyrkans barndop, humanistiska konfirmationsläger för ungdomar
            för att utveckla deras syn på etik, moral och mänskliga rättigheter
            som motsvarar kyrkans konfirmationsläger, humanistiska bröllop
            som motsvarar kyrkbröllop, humanistiska begravningar motsvarande
            kyrkans begravningar, utbildning och själavård för ickereligiösa
            som motsvarar de religiösa livsåskådningssamfundens utbildning
            och själavård.
          </p>
          <head xml:id="i-TiQLWcoibKagKz42Kcp27b" type="h2">
            Lagen skapar ett moment 22
          </head>
          <p xml:id="i-PJ9ko43haekXPxDRu6HuvV">
            Det skapas ett moment 22 av de olika lagarna. Humanitär verksamhet
            på sekulär grund som i och för sig ligger i lagens anda räknas
            inte som jämförbar med religiösa samfunds verksamhet därför att
            lagen skiljer mellan religiösa och sekulära organisationer, och
            enbart de religiösa samfunden berättigas till bidrag för sitt
            samhällsnyttiga arbete eftersom endast de lever upp till lagens
            definition. Vigselrätt kan till exempel medges till religiösa
            samfund på generell bas där samfundet ges rätt att själv förordna
            vigselförrättare. Denna rätt kan, såvitt framgår av dagens lagstiftning,
            ej meddelas till sekulära livssynsorganisationer. Och att sekulära
            livssynsorganisationer inte kan medges generell vigsel­rätt talar
            emot att de kan fylla samma roll som religiösa samfund.
          </p>
          <head xml:id="i-MqJ1ukYNKWZd77YeKaQFiu" type="h2">
            Värdegrundsdebatten är inte bara en religiös angelägenhet
          </head>
          <p xml:id="i-K6aJGPdSVX9EsnkepQVruW">
            Undersökningar av European Value Studies utförda 19992000 visar
            att Sverige är ett av världens mest sekulariserade länder. Bara
            4,8 % svarar ja på frågan om det är viktigt att föräldrarna lär
            barnen religion, färre än 4 % besöker regelbundet gudstjänster.
            Ungefär en fjärdedel av befolkningen menar att kyrkorna har bra
            svar på moraliska och andliga frågor. Det är därför uppenbart
            att den utomordentligt viktiga värdegrundsdebatten inte enbart
            är en angelägenhet för religiösa samfund. En klar majoritet av
            befolkningen söker sina svar i moraliska och andliga frågor på
            annat håll. Ett sekulärt alternativ har en målgrupp som är många
            gånger större än kyrkorna. Men tyvärr saknas medel och resurser
            för att bedriva ett sådant arbete, då det förbehålls de religiösa
            samfunden. Sedan Norge införde sin lagstiftning har Human-Etisk
            Forbund kunnat bedriva en långsiktig, stabil och uthållig verksamhet
            med sekulära alternativ till religiösa ceremonier, viktiga för
            att markera individens passage mellan olika faser i livscykeln,
            samt en omfattande etisk debatt från en humanistisk värdegrund.
          </p>
          <p xml:id="i-UGkbYqSriv9ydAawdvf1dC">
            Human-Etisk Forbund, verksamhet 2002:
          </p>
          <p xml:id="i-KuxyjTdjAM5F6v47ivnd8u">
            Navnefest, konfessionslöst alternativ till dop 1 255 barn.
          </p>
          <p xml:id="i-66qKZMDFkNbMMkUGA7b9Zk">
            Konfirmation på humanistisk grund (225 ceremonier) 8 715 konfirmander.
          </p>
          <p xml:id="i-K1bwtpXKxnhL1pqbqn2JMe">
            Vigslar 52 par.
          </p>
          <p xml:id="i-K4YbJpMUV5LYfdF1GUcd2w">
            Borgerlig gravferd 272 personer.
          </p>
          <p xml:id="i-6NsHwdErSvgFJPM5CGyDvY">
            Den överlägset största verksamhetsgrenen är riktad till ungdomar,
            vilka genomgår en kurs där olika etiska frågeställningar diskuteras
            och som markerar vuxenblivandets ökande ansvar. Human-Etisk Forbund
            som bildades 1956 har i dag drygt 60 000 medlemmar.
          </p>
          <p xml:id="i-HhoDoAJ6fkRfepNJK1utv9">
            I Sverige bedrivs motsvarande verksamhet av Humanisterna. Organisationen
            är dock mycket mindre och når därför bara bråkdelen så många ungdomar
            i form av konfirmationsläger som helt bekostas av föräldrarna.
            Tillväxten i Norge kom sedan Human-Etisk Fo rbund givits samma
            villkor som de religiö sa trossamfunden där. Det finns skäl att
            förmoda att så skulle kunna ske också i Sverige.
          </p>
          <p xml:id="i-JrMCngU5Ydkh3xpSejS922">
            Såväl Human-Etisk Forbund som Humanisterna ingår i en världsomspännande
            krets av sekulära livssynsorganisationer på humanistiska grunder
            som samlats under par aplyorganisationen IHEU, International Humanist
            and Ethi cal Union.
          </p>
          <p xml:id="i-CNArxU9Njn3o6RKvu5G9nJ">
            Man kan diskutera i vilken form staten bör stödja och underlätta
            verksamheten i olika livssynsorganisationer, vare sig deras grund
            är religiös eller sekulär. Men den diskussionen bör inte hindra
            att sekulära och religiösa livssynsorganisationer behandlas likvärdigt.
            Därför bör riksdagen tydligt markera att de livssynsorganisationer
            som på sekulära grunder kan göra anspråk på att svara mot samma
            behov som tros­samfunden, som utför samma samhällsnyttiga arbete
            och som är samma tillgång i värdegrundsdebatten, också ska ges
            en likabehandling när det gäller vilka juridiska rättigheter organisationerna
            kan erhålla och möjligheten att erhålla statligt stöd för sina
            verksamheter, inklusive möjligheten att få hjälp med insamling
            av medlemsavgifter. En kontroll av de sekulära livssynsorganisationernas
            demokratiska värderingar och utförda arbete måste naturligtvis
            göras, på samma sätt som för trossamfunden. Men detta kan inte
            ge upphov till några principiella invändningar.
          </p>
          <p xml:id="i-HBehWvGhgFnADv3KU2RXMw">
            Denna motion har tidigare avslagits i 2005/06:KrU25 med motiveringen
            att riksdagen inte bör ta ställning för ett jämställande av religiösa
            livssyns­organisationer och sekulära livsstilsorganisationer i
            statbidragshänseende. Detta är anmärkningsvärt med tanke på att
            sekulära livsstilsorganisationer erbjuder alternativ till trossamfunden
            när det gäller huvudpunkterna i trossamfundens verksamhet.
          </p>
        </div>
        <div xml:id="i-EfnEgKY3WqUPs8qw4R6H5s" type="motSignatures">
          <list xml:id="i-La5kBbLKi1TrAuNCwSkHYL">
            <item xml:id="i-RpdpBDmZYo6XvWX796T6eH" who="i-D8B2Xf6UADbqciPHrqFxSc">
              Birgitta Ohlsson (fp)
            </item>
            <item xml:id="i-4kerLMupARg9CQmj5vNifT" who="i-6kLJbGLpwB9hYxDrVrkcqF">
              Karin Pilsäter (fp)
            </item>
            <item xml:id="i-RF1Rg3ffAqdEfiAgan8bki" who="i-nX9ipUS8FhkbQHkWWytwf">
              Ulf Nilsson (fp)
            </item>
            <item xml:id="i-ThVF7qAsXbmyMADsn31Qkp" who="i-S7wLw9aynA5vbRCsqxxL3N">
              Tina Acketoft (fp)
            </item>
          </list>
        </div>
      </div>
    </body>
  </text>
</TEI>
