<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01303">
  <teiHeader>
    <fileDesc>
      <titleStmt>
        <title>Minskning av naturreservaten</title>
        <author>Rolf Rämgård m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskning av naturreservaten</title>
          <idno type="rdwebb">G7021303</idno>
          <rs type="number">1303</rs>
          <ref type="dokument_url_text">http://data.riksdagen.se/dokument/G7021303/text</ref>
          <ref type="dokument_url_html">http://data.riksdagen.se/dokument/G7021303</ref>
          <ref type="dokumentstatus_url_xml">http://data.riksdagen.se/dokumentstatus/G7021303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CuCEpUT8oy9rpZGyeXZqqn</idno>
            <name>ROLF RÄMGÅRD</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KsmjGfjipn4mwU2rwwH9W5" type="signed"/>
        <correspContext corresp="i-KsmjGfjipn4mwU2rwwH9W5">
          <note type="signatory" corresp="i-CuCEpUT8oy9rpZGyeXZqqn"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-UdeDQyYWBKwQC4gtSJz6UW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1303/mot_198384__1303-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:1303
          </p>
          <p>
            Rolf Rämgård m. fl. Minskning av naturreservaten
          </p>
          <p>
            För bevarande av värdefulla markområden, naturreservat, föreslås
            att ett oförändrat anslag på 20 milj. kr. skall utgå under budgetåret
            1984/85. Syftet med anslaget är att skydda representativa områden
            och den unika förekomsten av svensk natur, som är av betydelse
            såväl för den vetenskapliga naturvården som för friluftslivet.
            Detta sker dels genom förvärv som främst inriktas på områden av
            vetenskapligt-kulturellt intresse, dels genom intrångsersättningar
            och dels genom bidrag till kommuner för skydd av friluftsområden.
            Omfattningen av det säkerhetsställande behovet som föranleds av
            urskogsinventeringen är betydande. Det totala medelsbehovet beräknas
            uppgå till ca 50 milj. kr., även om en del av skogsvårdsavgiften
            får tas i anspråk för säkerhetsställande av urskogar. Naturvårdsverket
            har därför begärt en uppräkning av anslaget med 20 milj. kr. till
            40 milj. kr. Eftersom de redan beslutade naturreservaten i landet
            betydligt överstiger de ekonomiska förutsättningarna för staten
            att lösa in dessa områden, måste en omprioritering ske. Att ytterligare
            tillskjuta ekonomiska medel för bildande av naturreservat får
            i det ekonomiska läge Sverige befinner sig i anses som utsiktslöst.
            I flera av dessa reservat finns betydande arealer av produktiv
            skogsmark. I och med att de ekonomiska medlen för inlösen av denna
            mark är begränsad, uppstår en konflikt mellan de ersättningsberättigade
            markägarna och staten. Genom lagstiftning har också staten försäkrat
            sig om att ingenting får röras inom ett naturreservat, oavsett
            om ersättning till markägaren har utgått eller ej: Innan ett reservatområde
            har bildats har det oftast föregåtts av ett s.k. interimistiskt
            förordnande, som kan gälla i 3 år. Under den tid får inget göras
            inom reservatets gränser. När sedan ett reservat väl är beslutat
            finns en tidsfrist på ett år där markägarna och staten skall förhandla
            och komma överens om ersättning. Men länsstyrelsen kan med stöd
            av 33$ naturvårdslagen förlänga den ovannämnda 1-årsfristen till
            3 år. Det kan alltså uppstå en orimligt lång tid innan ersättningsfrågan
            för markägarna är klar från det ett naturreservat är bildat tills
            ekonomisk ersättning utgått. Som exempel kan anföras bildandet
            av ett naturreservat i Tandövala i Malungs kommun i Dalarna. I
            början av 1976 begärde länsstyrelsen i Kopparbergs län att en
            allsidig naturvårdsinventering borde komma till stånd i syfte
            att närmare precisera naturvärdena inom Tandövala-området.
          </p>
          <pb facs="riksdagen-motions-pdf/data/198384/mot_198384__1303/mot_198384__1303-002.pdf"/>
          <p>
            Mot. 1983/84:1303 10
          </p>
          <p>
            1978 skrev naturvårdsverket ett remissvar till länsstyrelsen
            och förordade att ett interimistiskt skydd bör genomföras i Tandövala-området.
            I slutet av 1978 utgick ett remissvar från skogsvårdsstyrelsen,
            som stöder tanken på avsättande av ett större område. Men samtidigt
            föreslås att med hänsyn till områdets produktiva skogsmark arbeta
            fram en prioritetsklassning för områden för skogsbruk, modifierat
            skogsbruk och avverkningsförbud innan ett slutligt reservat bildas.
            Malungs kommun har i sitt remissvar till länsstyrelsen avstyrkt
            ett interimistiskt naturreservat. Länsstyrelsen beslutade den
            11 juni 1979 om ett interimistiskt naturreservat i Tandövala-området.
            Markägarna överklagade beslutet. I ett remissyttrande från länsstyrelsen
            konstaterades, att länsstyrelsen hos statens naturvårdsverk återförsäkrat
            sig i fråga om de ekonomiska konsekvenserna vid inlösen av hela
            Tandövala- området. Inte förrän den 15 januari 1982 var slutvärderingen
            av Tandövala- reservatet klar. Den 23 augusti 1982 beslutade länsstyrelsen
            att ett slutligt reservat om ca 3450 ha skulle bildas i Tandövala-området.
            Beslutet överklagades, regeringen lämnade besvären utan bifall
            och anförde att intrångsersättningarna skall tas från de för ändamålet
            tillgängliga medlen. Samtidigt erinrar regeringen om att länsstyrelsen
            har möjligheter i 12$ naturvårdslagens bestämmelser om förlängning
            av i 33$ första stycket naturvårdslagen angivna 1-årsfrist. Detta
            har sedan föranlett länsstyrelsen att genom beslut den 27 oktober
            1983 förlänga förhandlingsfriheten med markägarna till 3 år. Av
            ovannämnda exempel och redogörelse borde det stå klart att naturvårdsverket
            snarast måtte prioritera de viktigaste områdena som i dag är beslutade
            som naturvårdsreservat, så att dessa ryms inom de tillgängliga
            ekonomiska resurser som står till förfogande. Övriga reservatområden
            bör omprövas och utgå. Vidare bör den i naturvårdslagen angivna
            1-årsfristen inte kunna förlängas till 3 år. En uppgörelse och
            ersättning till berörda markägare borde kunna klaras under den
            angivna 1-årsfristen. Med hänvisning till det anförda hemställs
            1.att riksdagen begär att regeringen tillgodoser vad i motionen
            anförts om en minskning av redan beslutade naturreservat så att
            dessa ryms inom de tillgängliga ekonomiska resurser som i dag
            står till förfogande, 2.att riksdagen hos regeringen begär att
            den i 33$ första stycket naturvårdslagen angivna 1-årsfristen
            inte kan förlängas.
          </p>
          <p>
            Stockholm den 19 januari 1984
          </p>
          <p>
            ROLF RÄMGÅRD (c) KARL BOO (c) BJÖRN KÖRLOF (m)
          </p>
        </div>
      </div>
    </body>
  </text>
</TEI>
