<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--ak--00288">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__288/mot_1937__ak__288-001.pdf"/>
      <fw xml:id="i-XDxBLwcvwuU4Evz39ykpzs">
        Motioner i Andra kammaren, Nr 288. 5
      </fw>
      <div xml:id="i-8SGfjBzZ1WXpMFthvyy4kA" type="motHeader">
        <div xml:id="i-Q5rcHhqYz3QoTUkanZSYwN" type="motTitle"/>
        <div xml:id="i-J9xwcyJxENMW44dcBxQgCC" type="motSubmissionInfo"/>
      </div>
      <div xml:id="i-7kJqEVNnWeizs3uS6TjM1i" type="motBody">
        <div xml:id="i-UCDfn4W3F7TpmegEPh6P9T">
          <p xml:id="i-BX4JbijoDirhpL9yGiQYS4">
            Nr 288.
          </p>
          <p xml:id="i-GteZMAPSwib7U8LEGnRmzU">
            Av herr Åqvist, angående åtgärder för gynnande av produktionen
            av verkligt god folkuppfostrande svensk film.
          </p>
          <p xml:id="i-88hBZtBkFYWhSebejTywup">
            På allra sista tiden har frågan om höjande av filmkulturen ånyo
            aktuali- serats — bl. a. därigenom att den har förts fram med
            särskild skärpa i en del av pressen och från akademiskt ungdomshåll.
            Sålunda anordnade Studenternas Diskussionsförening i Uppsala en
            debatt om den svenska fil- men i slutet av oktober förlidet år.
            Under denna debatt sades av chefen för Svensk Filmindustri bl.
            a. föl- jande, enligt pressen, med anledning av det ökade antalet
            filmfirmor, som startats alltsedan 1932: »Det kan inte förnekas,
            att det f. n. inom svensk film finnes vissa tendenser till något,
            som jag med ett hårt ord skulle vilja kalla rovbrytning, att man
            med andra ord lägger an på att med ett mer eller mindre tillfälligt
            kapital göra en eller annan film, som inte kan anses motsvara
            ens mycket blygsamma konstnärliga anspråk utan uteslutande friar
            till en publiksmak, som brukar betecknas som låg». I »Gaudeamus»
            Nr 7, år 1936, officiellt organ för Stockholms Högskolas Studentkår,
            har en författare också gått till angrepp mot den svenska fil-
            men. Han framhåller »att det förefaller som om man (från filmproducen-
            ternas håll alltså) fått för sig, att det endast är det dumma
            och falska, som kan roa svensk filmpublik&gt;. | En ledare i Upsala
            Nya Tidning den 31 okt. kritiserar en svensk film för att medvetet
            i en annars historisk handling ha inarbetat vulgäraste busk- teaterscener
            »för att tillfredsställa den lägsta smaken». Därefter säges i
            ledaren: »En dylik ängslig traktan att tillmötesgå okultur och
            smaklöshet vidlåder tyvärr mycket av svensk film i dag. Man kan
            undra, om film- producenterna därvidlag inte bestämt undervärdera
            även den s. k. stora publiken.» Vid 1935 års riksdag framfördes
            av bl. a. undertecknad en motion i syfte att få till stånd åtgärder
            genom ökad kontroll till höjande av filmkulturen. Motionen avslogs
            bl. a. under motivering, att man icke kunde finna någon framkomlig
            väg för ett statligt ingripande i syfte att höja filmnivån. I
            utskottsutlåtandet — andra kammarens första tillfälliga utskott,
            utlå- tande nr 5 — framhölls dock: »Här som på andra jämförliga
            områden torde det, såsom skolöverstyrelsen framhållit, vara mera
            välbetänkt att lita till en visserligen längre och omständligare
            men dock säkrare väg, nämligen upplysning i syfte att höja och
            utveckla allmänhetens smak och omdöme
          </p>
          <pb facs="riksdagen-motions-pdf/data/1937/mot_1937__ak__288/mot_1937__ak__288-002.pdf"/>
          <fw xml:id="i-6m6SwPkQFvGgd5Hdz2ZUx2">
            6 Motioner i Andra kammaren, Nr 288.
          </fw>
          <p xml:id="i-ERB6A8dMaFbBkUm6nbPbzU">
            samt skapa en stark opinion för en sund filmkultur. I ett upplysningsarbete
            i sådant syfte har obestridligen den s. k. skol- och bildningsfilmen
            en viktig uppgift att fylla. Med hänsyn härtill har utskottet
            i likhet med skolöver- styrelsen icke velat underlåta att i detta
            sammanhang understryka önsk- värdheten av att denna art av film
            måtte i en eller annan form stödjas.» I det ovan berörda yttrandet
            av skolöverstyrelsen kan även citeras föl- jande: »Vetenskapliga
            undersökningar ha bekräftat, att vad som visas av filmen utövar
            en stark inverkan på åskådarna, framför allt på de unga under
            de mest mottagliga åren. Vissa av filmens hjältar och hjältinnor
            ha blivit idoler för ungdomen i nästan hela den civiliserade världen.
            Det har gjorts gällande, att ungdomen på senare tid i olika samhällsklasser
            och i skilda länder allt mera tyckas antaga en likartad yttre
            typ, enahanda dräkt, uppträdande och vanor. Om denna iakttagelse
            är riktig, har man uppen- barligen att till stor del söka förklaringen
            till denna utveckling i filmens inflytande på ungdomen. — I den
            mån filmen ger god förströelse, odlar en sund smak och bidrager
            till bildningens höjande, är givetvis intet annat än gott att
            säga om filmens makt och inflytande. Och det torde vara obe- stridligt,
            att filmen på vissa områden är ett oöverträffat hjälpmedel i bild-
            ningsarbetet.&gt; — Filmens stora inflytande har emellertid uppenbarligen
            även sina faror, säger skolöverstyrelsen och framlägger sin syn
            på detta förhållande. Arbetarnas Bildningsförbund, som även yttrade
            sig över förut omnämnda motion vid 1935 års riksdag, framhöll
            att om utredning komme till stånd, »den borde taga sikte på möjligheten
            att stödja produktionen av god svensk film och därvid beakta det
            omfattande fria och frivilliga bildningsarbetets intressen, som
            i god kulturell film ser möjlighet till värdefullt stöd i sina
            strävanden.» | Under åberopande av ovanstående måste det framstå
            tydligt för envar, att filmens sociala, folkuppfostrande betydelse
            icke i tillbörlig grad beaktas av våra filmproducenter. Filmen
            måste vara en kulturfaktor, och det är samhällets plikt främst
            gentemot de unga att se till att den så blir. Det har sagts, att
            vi icke kunna få ett bättre sakernas tillstånd genom en strängare
            censur. »En skärpt censur innebär icke i och för sig någon garanti
            för att vi få goda filmer i stället för de dåliga», framhöll en
            ledamot av riksdagen år 1935. Genom positiva åtgärder måste man
            även på filmens område söka få fram en kvalitetsvara — positiva
            åtgärder i syfte att höja filmens kulturella nivå. Vi skola gynna
            det som är gott och därigenom mana fram det goda. »Vi måste»,
            såsom en ledamot av riksdagens andra kam- mare sade vid behandlingen
            av förutnämnda motion, »göra något för ett nytt friskt släkte,
            ett sunt, moraliskt kraftigt släkte, som till sist är vårt folks
            enda framtidsutsikt.»&gt; Att uppmärksamma den verkligt goda filmen,
            den sociala folkuppfost- rande filmen, och låta denna föras fram
            på alla biografer skattefri — d. v. s.
          </p>
          <pb facs="riksdagen-motions-pdf/data/1937/mot_1937__ak__288/mot_1937__ak__288-003.pdf"/>
          <fw xml:id="i-X86FGTqZqa9od5kNsgJbhK">
            Motioner i Andra kammaren, Nr 288. 7
          </fw>
          <p xml:id="i-Dr8SNGGKC17BshcqyeyCvL">
            utan att nöjesskatt härför behöver erläggas — är ett konkret
            fullt genom- förbart förslag. Dylik verkligt god bildningsgivande
            film skulle kunnna erhålla sin hallstämpel antingen av Statens
            Biografbyrå eller av ett särskilt tillsatt granskningsråd. Genom
            friheten från nöjesskatt på sådan film skulle biografägarna stimuleras
            att visa den — och följden skulle otvivelaktigt även bli, att
            filmproducenterna komme att intressera sig i större omfatt- ning
            härför. Det kan i detta sammanhang vara värt anföra, att teaterrådet
            gjort en liknande framställan till Kungl. Maj:t om befrielse från
            erläg- gande av nöjesskatt för all god, folkuppfostrande teater,
            oavsett om den är statsunderstödd eller ej, i avsikt att indirekt
            stödja all god teater. Ett annat positivt förslag, som undertecknad
            föreslår, är direkt statsun- derstöd till god, folkuppfostrande
            film. Inom stora läger av vårt folk — där man tänker och handlar
            under ansvar — förefinnes en mycket stark känsla av, att något
            nödvändigtvis måste göras för att filmen skall få den ställning
            den bör ha som fostrare och kulturfaktor. Med stöd av det ovan
            anförda får undertecknad därför hemställa, att riksdagen måtte
            besluta att i skrivelse till Kungl. Maj:t anhålla 1) om utredning
            ang. lämplighet att vidtaga åtgärder för att befria verkligt god
            folkuppfostrande film från nöjes- skatt och att antingen Statens
            Biografbyrå eller ett av Kungl. Maj:t tillsatt granskningsråd
            må bedöma, när sådan film föreligger samt 2) att genom direkt
            statsunderstöd gynna produktio- nen av verkligt god folkuppfostrande
            svensk film, varvid uppmärksamheten jämväl borde riktas på den
            s. k. skol- och bildningsfilmen, samt att Kungl. Maj:t för riksdagen
            framlägger de förslag, som av utredningen föranledas.
          </p>
          <p xml:id="i-8KEV7tWACc5GtVE7dp735r" type="date">
            Stockholm den 21 januari 1937.
          </p>
          <div type="signatureBlock" id="i-BBTeXs6ZhaB56ih6ykFPw9">
            <p who="i-2DwRqPaUX1EqrTDhVYFKdv" type="signature">
              Ernst Åqvist
            </p>
          </div>
          <p xml:id="i-Ez9REHq7yn7xYepy2ZGwNF">
            I motionens syfte instämma
          </p>
          <p xml:id="i-X67WDawBoTsttq9n925RYN">
            Axel Beckström. Beth Hennings. C. G. Tengström. Joh. Nilson.
            Alfr. Nilsson, Sven Olsson. Steneberg.
          </p>
          <p xml:id="i-EY3nHFhaTYWqm5yoa7anJn">
            R. Barnekow. A. Danielsson. Wilh. Annér.
          </p>
        </div>
      </div>
    </body>
  </text>
</TEI>
