<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__75/mot_1954__fk__75-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 75.
          </p>
          <p>
            Nr 73.
          </p>
          <p>
            Av herr Grym m. fl., om åtgärder för bekämpande av viss krea-
            turssjukdom inom Norrbottens län.
          </p>
          <p>
            Sedan lång tid tillbaka har Tornedalen inom Norrbottens län härjats
            av den svåra kreaturssjukdomen »smittsam blodbrist hos häst».
            Från och med 1935 har sjukdomen — vilken vållar tornedalsbefolkningen
            avsevärda ekonomiska förluster — varit föremål för statligt bekämpande.
            Bekämpandet innebar i korthet att tjänsteveterinär hade befogenhet
            att påbjuda nedslakt- ning av sjuka djur samt nedgrävning av de
            döda kropparna. Djurägarna ersattes till en början med djurets
            halva värde. 1945 ändrades sistnämnda bestämmelse därhän, att
            ersättning kunde utgå för djurets fulla värde. Ge- nom den fulla
            ersättningen ville man åstadkomma att alla uppdykande fall av
            sjukdomen skulle bli uppdagade och de insjuknade djuren till smit-
            tans förhindrande oskadliggöras. Tillvägagångssättet gav emellertid
            inte önskat och väntat resultat dels emedan diagnosticeringsförfarandet
            var otillfredsställande, dels därför att mindre ansvarskännande
            djurägare i vet- skap om, att de i alla fall fick ersättning,
            icke respekterade utfärdade be- stämmelser. Med hänsyn härtill
            bestämdes, att den praktiserade ersätt- ningsmetoden skulle avlysas,
            medan i stället ökat intresse och ökade re- surser ägnades åt
            forskningen om sjukdomens natur och utbredningssätt. Från den
            första januari 1953 utgår sålunda ingen statlig ersättning för
            de djur som dukar under för sjukdomen. Detta har fört med sig
            ökade försäk- ringspremier, och hästägarna gör ändå svåra förluster,
            då försäkringsbola- gen icke tecknar full försäkring. Bekämpandet
            av denna kreatursepidemi bedrives nu efter andra metoder, alltså
            genom forskning beträffande sjukdomens natur, men resurserna för
            denna forskningsverksamhet förefaller otillräckliga beträffande
            både den centrala virusforskningen på området och de fältarbeten
            som börjat bedri- vas i de berörda områdena. Under tiden, som
            denna forskningsverksamhet — sannolikt mycket tidsödande — pågår,
            har den hästägande befolkningen råkat i stora ekonomiska besvärligheter,
            då, som nämnts, försäkringspre- mierna blir höga så länge dödsrisken
            för hästarna är så stor. Ersättning för hästar, vilka på grund
            av sjukdomen och till hindrande av smittospridning nedslaktats,
            borde därför utgå med samma motivering som staten — till fulla
            värdet — ersätter vid mul- och klövsjukeepidemier nedslaktade
            djur. För att i görligaste mån förhindra det missbruk som måhända
            tidigare förekommit kunde ersättningsbeloppet fixeras till tre
            fjärdedelar av dju- rets värde. Länsstyrelsen i Norrbottens län
            har i ett tidigare sammanhang
          </p>
          <pb facs="riksdagen-motions-pdf/data/1954/mot_1954__fk__75/mot_1954__fk__75-002.pdf"/>
          <p>
            Motioner i Första kammaren, nr 75. 3
          </p>
          <p>
            i anslutning till övergången till forskningslinjen förklarat:
            &gt;Under den tid, som erfordras för att erfarenheterna av den nya
            sjukdomsbekämpande verksamheten skall hinna visa sig, torde det
            bli nödvändigt att i en eller an- nan form hålla de drabbade hästägarna
            skadeslösa.&gt; I ett senare till 1952 ärs riksdag inlämnat yttrande
            har länsstyrelsen ånyo förordat att under ti- den för den föreslagna
            försöksverksamheten ett fortsatt bidrag med exem- pelvis tre fjärdedelar
            av djurets värde lämnas djurägaren. Att helt indraga den nuvarande
            gottgörelsen är, säger länsstyrelsen, enligt styrelsens me- ning
            mindre välbetänkt. Från den 1 januari 1953 utgår emellertid inga
            ersättningar alls. Detta medför dels att försäkringsbolagen med
            hänsyn till den stora dödsrisken bland kreaturen höjt försäkringsavgifterna
            så att de blir för hästägarna betungande, dels att bolagen är
            ovilliga att taga försäkringar. Den härav uppkomna situationen
            är mycket allvarlig, och befolkningen i de berörda orterna hyser
            allvarliga bekymmer för den framtid, som inträffar innan den igångsatta
            forsknings- och försöksverksamheten hinner ge resultat. För att
            mildra dessa bekymmer synes det starkt påkallat att statsmakterna
            under tiden för forskningarnas fortsatta bedrivande ger hästägarna
            stöd i den form som länsstyrelsen senast föreslagit, nämligen
            genom statsbidrag med tre fjärdedelar av värdet av de genom sjukdomen
            drabbade och dödade djuren. Med åberopande av det anförda hemställes,
            att riksdagen beslutar att från nästa budgetårs ingång och intill
            dess den statliga forsknings- och försöksverksam- heten på området
            givit praktiska resultat ur anslaget till Förekommande och hämmande
            av smittsamma husdjurs- sjukdomar: Övriga utgifter må utgå en
            ersättning med tre fjärdedelar av djurens värde för sådana inom
            Norrbottens län på grund av smittsam blodbrist hos häst drabbade
            djur, vilka genom sjukdomen omkommit eller måst nedslaktas.
          </p>
          <p>
            Stockholm den 22 januari 1954.
          </p>
          <p>
            Jakob Grym. E. Hj. Nyström. Hugo Sundberg.
          </p>
        </div>
      </div>
    </body>
  </text>
</TEI>
