<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__96/mot_1937__fk__96-001.pdf"/>
      <fw xml:id="i-NuW7svCSAkNdGYKBTT21hE">
        Motioner i Första kammaren, Nr 96. 5
      </fw>
      <div type="motHeader" xml:id="i-BmudeccF6EnYpk6V3ntwTS">
        <div type="motTitle" xml:id="i-Q1dVGp4nUucC7GyPdXmcaZ"/>
        <div type="motSubmissionInfo" xml:id="i-NyoKXV93ExX4nvAuExRymX"/>
      </div>
      <div type="motBody" xml:id="i-UrEcaPC7k8G4pw8LNWmziE">
        <div xml:id="i-S7Qz5pzsHXV56eKfNrcrEt">
          <p xml:id="i-R2Gbk7WxwrCBhp9CENuDub">
            Nr 96.
          </p>
          <p xml:id="i-FGCH9XBBy4xUNsC9KH4tEY">
            Av herr Frändén, om viss förstärkning av den statliga vägorga-
          </p>
          <p xml:id="i-Uiar9nTBU6f1dvYCSthmE4">
            nisationen i länen.
          </p>
          <p xml:id="i-SFfKyG7w6cdunVSSL8JB2v">
            I statsverkspropositionen, sjätte huvudtiteln, har Kungl. Maj:t
            framlagt förslag om viss förstärkning av den statliga vägorganisationen
            i länen. För- slaget är föranlett av en skrivelse från väg- och
            vattenbyggnadsstyrelsen, i vilken ådagalägges att den nuvarande
            organisationen är för svag. Detta påstående lärer förvisso icke
            tillbakavisas av någon, som haft till- fälle att konstatera vägingenjörskontorens
            stora arbetsbörda och deras stän- digt, såväl kvantitativt som
            kvalitativt, växande uppgifter. Särskilt väg- styrelserna och
            deras ordförande ävensom vägbyggnadsentreprenörerna torde vara
            beredda att understryka väg- och vattenbyggnadsstyrelsens uppfattning
            i ämnet. Och detta är helt naturligt, då det är dessa, som närmast
            få känna på olägenheterna av organisationens bristfällighet. Det
            är därför för vägintressets män mycket tillfredsställande, att
            förslag nu blivit framlagt om organisationens förstärkande. Förslaget
            synes emel- lerlid icke vara tillräckligt för att nöjaktigt garantera,
            att icke den nuva- rande organisationens olägenheter komma att
            i större eller mindre omfatt- ning kvarstå. Frånsett, att en del
            av de »ordinarie» assistentbefattningarna skulle om- bildas till
            biträdande vägingenjörstjänster samt dessa sistnämnda tjänster
            förbättras i löneavseende — en omreglering som helt visst blir
            av icke ovä- sentlig betydelse därigenom, att tjänsterna mera
            än nu kunna locka väl kvalificerade krafter — innebär Kungl. Maj:ts
            förslag allenast, att antalet tillfälliga assistenter, det vill
            säga assistenter med 7 månaders anställning per år, skall ökas,
            så att dylik assistent kan anställas i alla län utom i Ble- kinge
            och Gotlands län. För de fem vägingenjörer, som nu icke hava tillfällig
            assistent, kommer naturligtvis förslagets genomförande att innebära
            en relativt avsevärd och säkerligen mycket välkommen förstärkning
            av arbetskrafterna. Men för övriga vägingenjörer medför förslaget
            i realiteten ingen ändring, vilket är så mycket beklagligare,
            som dessa vägingenjörer äro placerade i de mest arbets- tyngda
            länen. Här föreligger ett oavvisligt behov av ökad arbetskraft,
            ett behov som måste tillgodoses, därest organisationen skall nöjaktigt
            kunna bemästra sina betydelsefulla arbetsuppgifter. Om icke dessa
            vägingenjörer erhålla förstärkning av arbetskrafterna, komma nuvarande
            olägenheter allt- fort att bestå. De olägenheter, som här närmast
            åsyftas och vilka också torde vara de utåt mest iögonenfallande,
            äro följande.
          </p>
          <pb facs="riksdagen-motions-pdf/data/1937/mot_1937__fk__96/mot_1937__fk__96-002.pdf"/>
          <fw xml:id="i-VV3dhUa3DeGdnwTmYzB2At">
            6 Motioner i Första kammaren, Nr 96.
          </fw>
          <p xml:id="i-4iUp2w1EjXKkVPSBun39SM">
            Granskning av vägdistriktens räkenskaper — såväl avseende underhåll
            som byggande — vilken granskning utgör första villkoret för statsbidrags
          </p>
          <p xml:id="i-DVoEYdRJYGySvQKrXF84jr">
            utanordnande, kan i stor omfattning icke ske med den snabbhet,
            som ur distriktens synpunkt är önskvärd. Med hänsyn till att vägdistrikts
            inkomster ju till alldeles övervägande del utgöres av statsbidrag
            av olika slag, är det av stor betydelse för distriktet att kunna
            erhålla statsbidrag så fort som möjligt efter det vederbörande
            räkenskaper avlämnats till vägingenjören. Ett dröjsmål med statsbidragets
            utanordnande utöver sålunda beräknad tid är ofta förenat med verklig
            olägenhet för distriktet, en olägenhet, som kan medföra att distriktet
            nödgas för att kunna fullgöra sina åligganden och förpliktelser
            upptaga tillfälliga lån. Härigenom tillskyndas distriktet eko-
            nomisk förlust, då statsbidrag icke utgår på räntekostnad för
            sådant lån. I de fall, då vägingenjör förordnats till förrättningsman
            för vägföretag, kan det hända, att vägingenjören är så upptagen,
            att arbetet blir fördröjt. Vid t. ex. renstakning kan förekomma,
            att vägingenjören icke kan utföra densamma inom av vederbörande
            vägstyrelse beräknad tid. Detta medför alt av vägstyrelsen för
            ändamålet vidtagna dispositioner kunna bliva onyt- liga, vilket
            i många fall kan medföra direkta ekonomiska utgifter. Svårig-
            heter kunna uppstå för ett rationellt utnyttjande av vägdistriktets
            personal och möjligheten att snabbt bereda arbetslösa sysselsättning
            kan försvåras. För vägbyggnadsentreprenörerna är det av synnerlig
            betydelse att så fort som möjligt kunna påbörja kontraherat arbete;
            deras anbud äro i allmänhet baserade på att så skall kunna ske.
            Då vägingenjörerna i åtskilliga betydelse- fulla avseenden måste
            medverka vid entreprenaders upprättande, kan det förekomma, att
            arbetets påbörjande fördröjes genom vägingenjörens bristan- de
            tid. Väg- och vattenbyggnadsstyrelsen har i sin till grund för
            propositionen liggande skrivelse velat bereda hjälp åt vägingenjörerna
            i de särskilt arbets- tyngda länen genom att för dessa län skulle
            avses ytterligare ett slag av tillfälliga assistenter, med högst
            fem månaders anställning per år hos väg- ingenjör och resten av
            året tjänstgörande såsom kontrollanter vid väg- och broföretag.
            Väg- och vattenbyggnadsstyrelsen har räknat med ett tiotal sådana
            assistenter. Utan tvivel är väg- och vattenbyggnadsstyrelsens
            förslag ägnat att i viss mån avhjälpa personalbristen på de mera
            arbetstyngda vägingenjörskonto- ren. Men även detta förslag synes
            ofullständigt och mindre lämpligt; bland annat torde anordningen
            med två kortvarigt anställda assistenter på ett och samma vägingenjörskontor
            kunna medföra praktiska och organisato- riska svårigheter. Utöver
            här ovan framförda anmärkningar mot propositionen och mot väg-
            och vattenbyggnadsstyrelsens förslag bör framhållas, att båda
            förslagen bygga på ett bibehållande av systemet med assistenter
            med allenast vissa månaders anställning per år hos vägingenjörerna.
            Denna anställningsform,
          </p>
          <pb facs="riksdagen-motions-pdf/data/1937/mot_1937__fk__96/mot_1937__fk__96-003.pdf"/>
          <fw xml:id="i-Cx5Kw8LrLjk9Ly51ZxEB6u">
            Motioner i Första kammaren, Nr 96. 7
          </fw>
          <p xml:id="i-4VCnR899spKzFcNt2BMfVm">
            som knappast lärer återfinnas å andra områden inom statsförvaltningen,
            kan icke anses tillfredsställande vare sig ur statsverkets eller
            ur de anställdas intressen. Det synes vara tydligt, att en dylik
            anställningsform icke kan locka väl kvalificerade sökande eller
            att under någon längre tid hålla kvar dugande krafter. Det lärer
            också förekomma en relativt stark omsättning på dessa poster;
            då det för befattningshavare i vägorganisationen är av all- deles
            särskild betydelse, att de väl känna sitt län, är nämnda omständighet
            helt naturligt ägnad att mycket avsevärt förringa värdet av ifrågavarande
            befattningar. Med hänsyn till de kvalifikationer, som måste ställas
            på assi-
          </p>
          <p xml:id="i-K9hqY26SkosprMUTRTpo6i">
            stenterna — det kan här nämnas, att väg- och vattenbyggnadsstyrelsen
            en- dast i undantagsfall anser sig böra anställa personer utan
            högre teknisk utbildning — torde också få sägas, att ifrågavarande
            anställningsvillkor
          </p>
          <p xml:id="i-9B2utCTY3K7HkLPaPVCv3Z">
            knappast kunna anses vara riktigt och rättvist avpassade. På
            grund av vad sålunda anförts synas alla skäl tala för att de nuvarande
            tillfälliga vägingenjörsassistentbefattningarna utbytas mot befattningar
            av- sedda att tillsättas för helt år. En sådan organisation kommer
            att medföra en mycket välbehövlig hjälp för vägingenjörerna i
            de mera arbetstyngda länen. I mindre län, där behovet av arbetskraft
            icke är så stort, torde assistent böra förordnas för högst sju
            månader per år och får den övriga delen av året förordnas att
            biträda i annat län, där ytterligare arbetskraft erfordras; här
            syftas då särskilt på iänen i Norrland och vissa andra svårskötta
            län. Behovet av tillfälliga assistenter torde liksom hittills
            böra årligen prövas. Den kostnadsökning, som här ovan skisserade
            förslag skulle medföra, synes, bland annat med beaktande av i
            propositionen intagna uppgifter om kostnaderna för länsorganisationen
            i förhållande till av vägingenjörerna kontrollerade medel, vara
            så relativt obetydlig, att ökningen icke bör till- mätas någon
            avgörande betydelse. Under åberopande av vad sålunda anförts hemställes,
          </p>
          <p xml:id="i-5x4T8Hfti8fGY2yFy84C73">
            att anslaget till vägorganisationen i länen för budgetåret 1937/1938
            måtte beräknas så, att 22 tillfälliga vägingenjörs- assistenter
            kunna anställas under hela budgetåret.
          </p>
          <p xml:id="i-PjXpcTmBNdqAmpbLks4TE" type="date">
            Stockholm den 23 januari 1937.
          </p>
          <p xml:id="i-CNbCzpxzr5aFqQGqfaQ4E8">
            A. O. Frändén.
          </p>
          <pb facs="riksdagen-motions-pdf/data/1937/mot_1937__fk__96/mot_1937__fk__96-004.pdf"/>
        </div>
      </div>
    </body>
  </text>
</TEI>
