<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_SkU_403/mot_199091_SkU_403-001.pdf"/>
      <div type="motHeader" xml:id="i-CJEvvKaExcEJ4aYenmvT2P">
        <div type="motTitle" xml:id="i-E8BHBW1eKkCKBYeCngmwKX"/>
        <div type="motSubmissionInfo" xml:id="i-Y3Vr6gPjAxCY3cVmRb9CK9"/>
      </div>
      <div type="motBody" xml:id="i-S3yx9JZKzZUnfqp7zAMdfQ">
        <div xml:id="i-BEUNAJGUeJryZbGbqau1mK">
          <p xml:id="i-7cycHDH58CTWj1DgTMdfAs">
            Motion till riksdagen 1990/91:Sk403
          </p>
          <p xml:id="i-AY7P1neo92bvhc2ZmSQva7">
            av Bo Lundgren m.fl. (m) Beskattningen av bilförmån och reseavdrag
          </p>
          <p xml:id="i-LQTGLoHZ1EzNMe1P3o5s4L">
            De nya reglerna för beskattning av bilförmån och avdrag för bilresor
            i tjäns- ten har utformats på ett principvidrigt sätt. De är orättvisa
            och ger orimliga effekter. De uppmuntrar till ökad körning vilket
            innebär onödiga miljöpå- frestningar. Reglerna bör ändras så att
            de faktiska förhållandena ligger till grund för beskattningen.
          </p>
          <p xml:id="i-Wx8WZvhuvMHmBpg7En6RcT">
            Förmån av ny bil
          </p>
          <p xml:id="i-8g1pPzBarq1nE5xcJeGprD">
            För några år sedan infördes nya regler för beskattning av förmån
            av fri bil. Tidigare beräknades förmånen med utgångspunkt i den
            bil det gällde och den sträcka som faktiskt hade körts privat.
            De nya reglerna innebär att en viss andel av det så kallade nybilspriset
            skall tas till beskattning, oavsett kör- sträcka. De nya reglerna
            innebar således att den förmån som skulle beskattas blir den samma
            oavsett hur mycket den privata körningen uppgår till. Det är för-
            månligt att ha fri bil i tjänsten om man kör mycket privat medan
            det om- vända gäller om man kör mycket i tjänsten. Rimligen borde
            förhållandet vara det motsatta. I samband med skatteomläggningen
            höjdes den andel som skulle tas upp till beskattning kraftigt
            och differentierades samtidigt med utgångspunkt i nybilspriset.
            Reglerna har också utformats så att äldre bilar kan komma att
            få högre förmånsvärde än yngre. Ett exempel på detta är att riksskatteverket
            vid be- räkning av förmånsvärdet utgår från ett pris på Saab 900i
            av 1988 års modell på 133 000 kronor medan årsmodell 1991 Saab
            900i värderas till 114 000 kro- nor. Reglerna för beskattning
            av bilförmån måste omedelbart ändras så att vär- det av den faktiskt
            utnyttjade förmånen beskattas. Det innebär en återgång till regler
            som innebär att bilens faktiska värde och faktiskt privat körd
            sträcka skall vara utgångspunkt.
          </p>
          <p xml:id="i-AS4zHfiup4DpaywB4Zo8aB">
            Tjänsteresor
          </p>
          <p xml:id="i-91Kn3Zvi9rdw2QKXV7V6A">
            I samband med skatteomläggningen ändrades reglerna för avdrag
            för resor med egen bil i tjänsten så till vida att avdraget sattes
            till schablonmässigt 12 kronor per mil oavsett den faktiska kostnaden.
            Denna överstiger oftast detta
          </p>
          <pb facs="riksdagen-motions-pdf/data/199091/mot_199091_SkU_403/mot_199091_SkU_403-002.pdf"/>
          <p xml:id="i-NJYXgubsT3ptsnGNSqWjr5">
            belopp. Den nya regeln har lett till att många arbetsgivare fått
            betala en högre milersättning än den faktiska kostnaden för arbetstagaren
            för att kom- pensera denne för att avdrag medges med mindre än
            den faktiska kostnaden. Den enda rimliga utgångspunkten för beräkningen
            av avdragets storlek är självfallet den styrkta faktiska kostnaden.
            Även i detta fall bör således en återgång ske till tidigare gällande
            regler. Om inte den faktiska kostnaden kan visas bör en schablonregel
            som ansluter till en genomsnittlig kostnad, tilläm- pas.
          </p>
          <p xml:id="i-HPLeNuYGFG7cmbYwvGVnQF">
            Resor till och från arbetet
          </p>
          <p xml:id="i-6Bjz2vbiQXbtkzViREr5oA">
            Även avdragsreglerna för resor till och från arbetet med egen
            bil bör föränd- ras. För några år sedan beslöt riksdagsmajoriteten
            att enbart rörliga kostna- der skall ligga till grund för avdraget,
            eftersom man förutsatte att hushållen ändå skulle ha bil. Enligt
            vår mening bör även här principen om de faktiska kostnaderna vara
            grund för avdragets storlek. Av förenklingsskäl bör emel- lertid
            en schablon användas vid enhetsresor. Schablonen måste fastställas
            med utgångspunkt i de kraftiga kostnadsökningar som har drabbat
            bilismen under senare år. Reglerna för avdrag för resor med egen
            bil bör dessutom ändras så att resa till och från daghem får inräknas
            vid beräkning av tidsvinsten.
          </p>
          <p xml:id="i-WpDBwFHtu2eXTLEpvaoMrm">
            Hemställan
          </p>
          <p xml:id="i-BRh3QTyf7CCsJY149HhTLX">
            Med hänvisning till det anförda hemställs 1. att riksdagen hos
            regeringen begär förslag om ändrad beskatt- ning av förmån av
            fri bil i enlighet med vad som anförts i motionen, 2. att riksdagen
            hos regeringen begär förslag om nya regler för be- räkning av
            avdrag vid resor i tjänsten med egen bil i enlighet med vad som
            anförts i motionen, 3. att riksdagen hos regeringen begär förslag
            om regler för avdrag för resor till och från arbetet med egen
            bil i enlighet med vad som an- förts i motionen.
          </p>
          <p xml:id="i-7TKn7LS98JsyJse7TwXyuz">
            Stockholm den 25 januari 1991 Bo Lundgren (m) Hugo Hegeland (m)
            Karl-Gösta Svenson (m) Knut Wachtmeister (m) Ingegerd Troedsson
            (m)
          </p>
          <p xml:id="i-ExjadRKgS36y9haTHLTNuC">
            Margit Gennser (m)
          </p>
          <p xml:id="i-Bh58LXR87GhmEiBU95Pm25">
            Mot. 1990/91 Sk403
          </p>
        </div>
      </div>
    </body>
  </text>
</TEI>
