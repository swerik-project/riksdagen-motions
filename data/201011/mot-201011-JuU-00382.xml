<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00382">
  <teiHeader>
    <fileDesc>
      <titleStmt>
        <title>Nolltolerans mot drograttfylla</title>
        <author corresp="i-PVeQcRvegJXJJo2H94BNti">av Mikael Cederbratt m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nolltolerans mot drograttfylla</title>
          <idno type="rdwebb">GY02Ju382</idno>
          <rs type="number">Ju382</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju382/text</ref>
          <ref type="dokument_url_html">http://data.riksdagen.se/dokument/GY02Ju382</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju382</ref>
          <ref type="doc">http://data.riksdagen.se/fil/F346B555-F36F-4A7E-8592-04868421A113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dzb2zkxNtFUuCUuxWS3LNp" type="signed"/>
        <correspContext corresp="i-Dzb2zkxNtFUuCUuxWS3LNp">
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction type="numbering" xml:id="i-7cnT9CrN75AS1sHF3cuQdf">
          <date when="2010-10-29"/>
        </correspAction>
        <correspAction type="submission" xml:id="i-T99woPbfjY1c4ehJPHZwz9">
          <date when="2010-10-27"/>
        </correspAction>
        <correspAction type="transfer" xml:id="i-3CmpHscfx2dP3ZnJNrCt5B">
          <date when="2010-10-27"/>
        </correspAction>
        <correspAction type="assigned" xml:id="i-8YVKU69gfyUAs6tqvpzLPR"/>
        <correspContext corresp="i-8YVKU69gfyUAs6tqvpzLPR">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DmfCfAcNYuGHGHtJd5fxSd">
            Förslag till riksdagsbeslut
          </head>
          <p xml:id="i-P96wpZV6XBTRQ6PWitibzD">
            Riksdagen tillkännager för regeringen som sin mening vad som
            anförs i motionen om att ändra lagstiftningen så att polisen i
            rutinmässiga kontroller av bilförare även har möjlighet att utföra
            drogtester.
          </p>
        </div>
        <div type="motContent">
          <head type="h1" xml:id="i-71uzoNy19tgNoGAASK9X2Q">
            Motivering
          </head>
          <p xml:id="i-63fxWA9XhiszgFcd13k6o3">
            Det är väl känt att alkoholpåverkade förare är ett stort hot
            mot trafiksäkerheten. Problemet med droger i trafiken är dock
            inte lika uppmärksammat. Sedan 1999 är det straffbart att köra
            bil efter att ha tagit narkotiska preparat. Nolltolerans råder
            och regeringen har uttryckt att kampen mot narkotika i trafiken
            ska prioriteras.
          </p>
          <p xml:id="i-GPRHPiwiiCnrtrdyQ7xjGf">
            En ny studie från Statens väg- och transportforskningsinstitut,
            VTI, visar att det är vanligare att personer kör bil påverkade
            av narkotika och trafikfarliga mediciner än av alkohol. VTI genomförde
            nyligen den första större undersökningen i Sverige av drograttfylleri.
            10 200 förare stoppades och samtliga fick blåsa i polisens alkometer.
            0,2 procent var alkoholpåverkade. 6 400 av alla stoppade förare
            gick med på ett frivilligt drogtest. Det visade sig att 0,4 procent
            hade tagit narkotiska preparat. Andelen var alltså dubbelt så
            hög som för de alkoholpåverkade. Undersökningen bekräftar att
            det är vanligare med drograttfylla än alkoholpåverkade i trafiken.
            VTI kan också konstatera att droger förekommer i alla åldrar.
            Problemet med narkotika i trafiken är alltså större än vad många
            förstått.
          </p>
          <p xml:id="i-8ztBxAA4Axmo4NwbLYqhbe">
            En polisman får genomföra ögonundersökning på förare som kan
            misstänkas för drograttfylleri. Det innebär att polisen saknar
            möjlighet att rutinmässigt, utan föregående misstanke, genomföra
            ögonundersökningar. Vid misstanke om narkotikabruk kan urin-,
            saliv- eller blodprov utföras. Visst kan polisen lära sig att
            känna igen en påverkad person men eftersom det råder nolltolerans
            mot narkotika i trafiken måste man även kunna testa de förare
            där droganvändandet inte omedelbart syns eller märks. En okulär
            besiktning av ögonrörelser är dessutom godtycklig i viss mån.
          </p>
          <p xml:id="i-6Z6Z2d6WwLivs4nqb3Ahx4">
            Ett viktigt verktyg i polisens arbete för att stävja alkohol
            i trafiken är de nästan 3 miljoner utandningsprov som genomförs
            årligen, de flesta av dem i rutinkontroller vid vägkanten. Det
            är ett effektivt verktyg som dels hindrar många påverkade förare
            att fortsätta sin färd, dels också verkar förebyggande. Man vet
            att risken för att åka fast är relativt stor och avstår från att
            köra om man druckit. Lagstiftningen möjliggör att polisen kan
            arbeta på detta sätt när det gäller alkohol men när det gäller
            droger måste polisen kunna hävda misstanke och kan alltså inte
            utföra rutinmässiga tester. Många vet att det är svårt att spåra
            narkotika och använder därför bilen även om de använt någon form
            av drog. Trots att det råder nolltolerans mot droger i trafiken,
            och trots att narkotika i trafiken antagligen är ett minst lika
            stort problem som alkohol, kan polisen inte idag utföra rutinkontroller
            av förare när det gäller droger.
          </p>
          <p xml:id="i-Erz1Rpbofkj7tyENeabuug">
            Det har hittills inte funnits en bra metod för att sålla fram
            de förare som man kan misstänka använt narkotika. De urinstickor
            som finns tillgängliga kan vara obehagliga att hantera och de
            går inte heller att använda vid rutinkontroller. Det går inte
            att tvinga en förare som inte är misstänkt för något att gå ut
            och kissa vid vägkanten. Idag finns det dock nya metoder på marknaden
            som möjliggör säkra, snabba och icke integritetskränkande drogtester
            av bilförare. Testandet sker med hjälp av ett salivtest och man
            får testsvar snabbt, vilket är en förutsättning för rutinmässiga
            vägkantskontroller.
          </p>
          <p xml:id="i-2QwqaNrnan3nXcCch1AgVK">
            Möjligheten att tekniskt och praktiskt utföra rutinkontroller
            av narkotika i trafiken, på samma sätt som man testar för alkohol,
            finns alltså att tillgå, men lagstiftningen möjliggör bara alkoholutandningsprov,
            lagen (1976:1090) om alkoholutandningsprov. Studier pekar entydigt
            på att narkotikapåverkade förare i trafiken är minst lika vanligt
            förekommande som alkoholpåverkade förare. För att på allvar bekämpa
            detta växande hot mot trafiksäkerheten bör möjligheten att göra
            ett tillägg i lagstiftningen ses över, så att polisens användande
            av de nya testmetoderna som passar för rutinkontroller av droganvändande
            möjliggörs.
          </p>
        </div>
        <div type="motSignatures">
          <list>
            <item xml:id="i-3r2wqtqoSG2kzeoTroovcy">
              Mikael Cederbratt (M)
            </item>
            <item xml:id="i-5y315wQuSE9T5CSRa8aoat">
              Finn Bengtsson (M)
            </item>
            <item xml:id="i-W7f6pByju7uiDQmJCUNAwv">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
