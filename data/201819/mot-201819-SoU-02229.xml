<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02229">
  <teiHeader>
    <fileDesc>
      <titleStmt>
        <title>Att skapa förutsättningar för personer med funktionsnedsättningar</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2229 av Maj Karlsson m.fl. (V)</title>
          <idno type="rdwebb">H6022229</idno>
          <rs type="number">2229</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022229/text</ref>
          <ref type="dokument_url_html">http://data.riksdagen.se/dokument/H6022229</ref>
          <ref type="dokumentstatus_url_xml">http://data.riksdagen.se/dokumentstatus/H6022229</ref>
          <ref type="docx">http://data.riksdagen.se/fil/71D7DDC2-18B4-4885-A745-3CF865B3942D</ref>
          <ref type="pdf">http://data.riksdagen.se/fil/0716CBC5-9F85-4565-A0F5-F002D9D784B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-21FWUXAWpQ6ECQKtvA5kbA" type="signed"/>
        <correspContext corresp="i-21FWUXAWpQ6ECQKtvA5kbA">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-2pu4XPqPHvy3gm5ofYV97Q" type="submitted">
          <date when="2018-11-29"/>
          <time when="15:44:47"/>
        </correspAction>
        <correspAction xml:id="i-HXBQuTGDCnkBZUmUJqvidg" type="reviewed">
          <date when="2018-11-29"/>
          <time when="16:01:22"/>
        </correspAction>
        <correspAction xml:id="i-BLZgV57qxH68NDmtbcVtme" type="referred">
          <date when="2018-12-05"/>
        </correspAction>
        <correspAction xml:id="i-Ny7sqtCuJD9e5m9Btrtau4" type="assigned">
          <date when="2019-06-10"/>
          <time when="14:41:45"/>
        </correspAction>
        <correspContext corresp="i-Ny7sqtCuJD9e5m9Btrtau4">
          <ref type="assignedTo">Socialutskottet</ref>
        </correspContext>
        <correspAction xml:id="i-PH6cLT624hpGusSrKDEAk1" type="behandlas_i"/>
        <correspContext corresp="i-PH6cLT624hpGusSrKDEAk1">
          <ref type="uppgift">2018/19:SoU12</ref>
          <ref type="ref_dok_id">H601SoU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU12</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VWh1bq3GaDmSd1uv4k743M" type="behandlas_i"/>
        <correspContext corresp="i-VWh1bq3GaDmSd1uv4k743M">
          <ref type="uppgift">2018/19:FiU25</ref>
          <ref type="ref_dok_id">H601FiU25</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JqtiGxmWHFGDwgmFtyFejd" type="behandlas_i"/>
        <correspContext corresp="i-JqtiGxmWHFGDwgmFtyFejd">
          <ref type="uppgift">2018/19:AU8</ref>
          <ref type="ref_dok_id">H601AU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU8</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9UDa5nLSS3b1ZN8zc834yo" type="behandlas_i"/>
        <correspContext corresp="i-9UDa5nLSS3b1ZN8zc834yo">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dygv155xM6Kh9tVEY9Dm3Q" type="motHeader">
        <div xml:id="i-2HLrJGYMmtiJNb1E2aspYb" type="motTitle">
          Motion till riksdagen 2018/19:2229 av Maj Karlsson m.fl. (V)
          Att skapa förutsättningar för personer med funktionsnedsättningar
        </div>
      </div>
      <div xml:id="i-ANLrLBdTfDzasxmgD5zuzP" type="motBody">
        <div xml:id="i-UQRkMJrQkRP8RVLPCYE9Uh" type="motProposal" subtype="förslag">
          <head xml:id="i-c8m8Fn93VMtRTNsf5WsTK">
            1 Förslag till riksdagsbeslut
          </head>
          <list xml:id="i-ST4CqSTMYcdbbL1xqVQugh" style="ol">
            <item xml:id="i-XUv57MaDDafpYJSfyaEB3e">
              Riksdagen ställer sig bakom det som anförs i motionen om att
              regeringen bör utreda hur FN:s konvention om rättigheter för personer
              med funktionsnedsättning kan inkorporeras och vidare transformeras
              in till svensk lagstiftning och tillkännager detta för regeringen.
            </item>
            <item xml:id="i-T2gN8ejzcpnKgpsiRxtJ6s">
              Riksdagen ställer sig bakom det som anförs i motionen om att
              regeringen bör tillsätta en utredning som utvärderar den redan
              befintliga satsningen på praktikplatser men med syftet att få
              fler myndigheter att ta emot arbetssökande med funktionsnedsättning
              och i förlängningen erbjuda en anställning och tillkännager detta
              för regeringen.
            </item>
            <item xml:id="i-MyPhQUcJBDi2hD79ioh1KH">
              Riksdagen ställer sig bakom det som anförs i motionen om att
              regeringen bör tillsätta en fördjupad kartläggning som fokuserar
              på situationen för kvinnor med funktionsnedsättning och tillkännager
              detta för regeringen.
            </item>
            <item xml:id="i-DGWvSQqNYLFavvtL7uSvG2">
              Riksdagen ställer sig bakom det som anförs i motionen om att
              regeringen bör uppdra åt lämplig myndighet att utreda frågan om
              könsskillnader inom assistansersättningen och presentera förslag
              till åtgärder för att osakliga skillnader inte ska förekomma och
              tillkännager detta för regeringen.
            </item>
            <item xml:id="i-16uoeh4EvfzWLKo9KmpPXP">
              Riksdagen ställer sig bakom det som anförs i motionen om att
              regeringen bör tillsätta en särskild utredning om våld mot kvinnor
              med funktionsnedsättning och tillkännager detta för regeringen.
            </item>
            <item xml:id="i-7d5ek4dJmDnWzr9bugetjD">
              Riksdagen ställer sig bakom det som anförs i motionen om att
              regeringen bör tillsätta en utredning av situationen för hbtq-personer
              med funktionsnedsättning och tillkännager detta för regeringen.
            </item>
            <item xml:id="i-SmynZGhGY1FuW3grDK6kWf">
              Riksdagen ställer sig bakom det som anförs i motionen om att
              regeringen bör tillsätta en större kartläggning och utredning
              gällande synnedsattas levnadsvillkor och tillkännager detta för
              regeringen.
            </item>
            <item xml:id="i-FH7rx5HjLduqRY17wRnXMH">
              Riksdagen ställer sig bakom det som anförs i motionen om att
              regeringen bör tillsätta en utredning för att se över hur lagen
              om otillgänglighet som diskrimineringsgrund efterlevs och baserat
              på resultatet lämna rekommendationer på eventuella åtgärder och
              tillkännager detta för regeringen.
            </item>
          </list>
        </div>
        <div xml:id="i-VeND3rVTj1UCzBzCvjrVGD" type="motContent">
          <head xml:id="i-XRX1AC6XaNEFrXH5Lhh6sv" type="h1">
            2 Inledning
          </head>
          <p xml:id="i-X6LFqx7Uqnu5ju2thb81Cf">
            Vår gemensamma välfärd ska skapa frihet för alla och ge oss möjlighet
            att leva goda liv. Alla människor har lika värde och alla människor
            har kunskaper, förmågor och erfarenheter som är viktiga för samhället.
            Målet för funktionshinderspolitiken måste vara ett samhälle som
            gör det möjligt för människor med funktionsnedsättning att vara
            fullt delaktiga i samhällslivet på lika villkor som andra. I den
            allmänna debatten riskerar bilden av personer som har en funktionsnedsättning
            många gånger att bli förenklad och schablonartad. Det tenderar
            att bli en politik som bygger på föreställningar om att individerna
            är en homogen grupp. En för snäv syn på människors olikheter och
            behov gör det svårare att identifiera och skapa särskilda åtgärder
            anpassade efter de olika förmågor personer besitter.
          </p>
          <head xml:id="i-Vgm7NCT77RHuoNAK1thEZs" type="h1">
            3 Rätten till personlig assistans
          </head>
          <p xml:id="i-4D9Q5Buae64mvc4J25bU1j">
            I FN:s konvention om mänskliga rättigheter för personer med funktionsnedsättning
            fastslås rätt till självbestämmande och vidare rätten att kunna
            delta fullt ut i samhället. Personlig assistans är en av de serviceformer
            som FN-konventionen beskriver som en rättighet. En av grundtankarna
            med personlig assistans är att personer med funktions­nedsättning
            ska ha samma möjligheter som personer utan funktionsnedsättning
            att få leva det liv som de vill leva. Personlig assistans har
            förbättrat livskvaliteten enormt för många och är en av de viktigaste
            jämlikhetsreformerna i Sveriges historia.
          </p>
          <p xml:id="i-TQWV2p5JNW1cE4Jf2P1HKt">
            Målet med service som personlig assistans är inkludering och
            deltagande i samhället. Det handlar alltså om en rättighet som
            sträcker sig långt utöver rätten att få hjälp med dusch, påklädning
            och andra liknande sysslor. Det handlar om en rätt till personlig
            assistans som skapar full delaktighet – med andra ord rätt till
            medborgarskap.
          </p>
          <p xml:id="i-VadgGDGULjDcbrki93H6cb">
            FN-konventionens rättighet till service hör till de s.k. ekonomiska,
            sociala och kulturella rättigheterna. När det gäller dessa rättigheter
            finns det inte en absolut rätt till dem, utan hur de garanteras
            är beroende av landets resurser. Men i FN-konventionen anges:
            ”Med avseende på ekonomiska, sociala och kulturella rättigheter
            åtar sig varje konventionsstat att vidta åtgärder och till fullo
            utnyttja sina tillgängliga resurser.” Sverige har alltså ett ansvar
            att använda våra gemensamma resurser för att se till att rättigheterna
            blir verklighet.
          </p>
          <p xml:id="i-P8293wuMbSjJixS6TzKB1S">
            Under den förra mandatperioden har S-MP-regeringen gått till
            angrepp mot assistansreformen. I stället för att stoppa den restriktiva
            utveckling som den tidigare borgerliga regeringen bidrog till
            har den socialdemokratiskt ledda regeringen valt att gå ännu längre
            exempelvis genom skärpta skrivningar i regleringsbrevet till Försäkrings­kassan.
          </p>
          <p xml:id="i-UDZhb4tc3RebTXVV2kAkw5">
            Sedan 2009 har flera olika domar fallit i högsta förvaltningsdomstolen
            där det fastslagits en begränsning av rätten till assistansersättning.
            Det handlar i korthet om att bara integritetsnära delar av grundläggande
            behov räknas som grund för assistans­ersättning, att det femte
            grundläggande behovet (annan hjälp som förutsätter ingående kunskaper
            om den funktionshindrade) bara ska beviljas vid psykisk funktionsned­sättning
            och att egenvård inte räknas som grundläggande behov. Sammantaget
            har detta fått orimliga konsekvenser som drabbar såväl de som
            har behov av assistans som deras anhöriga, men varken den förra
            eller den nuvarande regeringen har ingripit mot domarnas effekter.
          </p>
          <p xml:id="i-7cwr8SeYBUc1zSSqNfP22L">
            På fem år har andelen avslag på nyansökningar om assistansersättning
            ökat med en tredjedel. Under januari 2017 var det 88 procent av
            dem som sökte assistansersättning som fick avslag. Förutom ovan
            nämnda domar så har sannolikt regeringens reglerings­brev till
            Försäkringskassan spelat roll för den här utvecklingen. I regeringens
            uppdrag till myndigheten fanns då en skrivning om att verka för
            att bryta utvecklingen av antalet assistanstimmar. Vi i Vänsterpartiet
            ansåg att den nya skrivningen i regleringsbrevet i princip innebar
            att lagstiftarens avsikt frångicks och att gällande lagstiftning
            sattes ur spel. Av den anledningen tog vi initiativ till ett s.k.
            utskottsinitiativ för att tvinga regeringen att ändra skrivningen.
            De hårda påtryckningarna från allmänheten och politiken tvingade
            regeringen att formulera om regleringsbrevet för 2017. Nu är formuleringen
            ersatt av en skrivning om att Försäkringskassan ska motverka överut­nyttjande
            och brottsligt nyttjande med ett särskilt fokus på den ökande
            timutvecklingen.
          </p>
          <p xml:id="i-XhYpJevodGhNNt1qpbMWmK">
            Över 1 000 personer har redan förlorat eller fått sin assistans
            kraftigt nedskuren under de senaste åren. Vänsterpartiet vill
            därför att en systematisk genomgång görs av hur de som nekats
            eller fått neddragen assistans påverkats. Vi vill att konsekvenserna
            dokumenteras i syfte att synliggöra vilka följder de politiska
            besluten fått för enskilda och för att kunna fatta rätt beslut
            framöver. Lagen om stöd och service (LSS) är en rättighetslagstiftning
            som ska styras av människors behov. Då behöver vi ha kunskap om
            hur dessa har tillgodosetts.
          </p>
          <p xml:id="i-Ao79tFQMBv9F1ewcYGdF5s">
            Att huvudmannaskapet för personlig assistans är delat har visat
            sig fungera mindre bra. Till att börja med leder detta till otydlighet
            för den enskilde och administrativt merarbete och merkostnader,
            då prövningar av rätten till assistans görs både av Försäkringskassan
            och av kommunerna. Detta konstateras bl.a. av Inspektionen för
            socialförsäkringen (ISF) i flera rapporter.
          </p>
          <p xml:id="i-Kkjvy3v1KTLVtPsBoDSpny">
            Vidare varierar kommunernas bedömningar av rätten till assistans
            på ett orimligt sätt. I många fall förefaller det som att kommunernas
            bedömningar av assistans är mer restriktiva än de som görs på
            statlig nivå och att kommuner själva sätter upp begräns­ningar
            för de rättigheter som lagstiftningen ska ge.
          </p>
          <p xml:id="i-A4gpRaqTeGTWEY1WH8a9xb">
            Det finns en motsättning i att staten har antagit en tydlig individuell
            rättighetslag­stiftning medan kommunerna har en stor del av kostnadsansvaret.
            Vänsterpartiet välkomnar därför att LSS-utredningen nu signalerar
            ett förslag om att huvudmanna­skapet ska ligga på statlig nivå.
            För Vänsterpartiet är det en självklarhet att värna LSS som den
            frihets- och rättighetslagstiftning den är. Vi vill ha ett samhälle
            där det självklara målet är att människor med funktionsnedsättningar
            ska vara fullt delaktiga i samhällslivet på lika villkor som andra.
          </p>
          <head xml:id="i-NjYbsa8jGAHpMDUK97V81H" type="h1">
            4 Den pågående LSS-utredningen
          </head>
          <p xml:id="i-MKDDchCnX6fhx4C2XS8qvE">
            Vänsterpartiet har sedan många år krävt en översyn av lagen om
            stöd och service (LSS) och att lagtexten förtydligas så att lagen
            lever upp till det som är dess grundintention. Regeringen tillsatte
            2017 en utredning, men dess fokus kom att ligga på assistansens
            kostnader i stället för att se LSS som den rättighetslagstiftning
            den ska vara. Efter påtryckningar från funktionshinderrörelsen
            och Vänsterpartiet valde S-MP-regeringen att backa om besparingskravet.
            Dock tyder mycket på att utredningen ändå kommer gå i den riktningen
            – men utredningen har ännu inte presenterats och därför ska vi
            självklart inte föregå dess förslag. Men vår absoluta ståndpunkt
            är att vi vill återupprätta LSS så att den lever upp till det
            som är grundintentionen. Att slå sönder reformen i olika insatser
            eller begränsa vilka som ska vara berättigade till assistans anser
            vi är att gå i fel riktning. Därför anser Vänsterpartiet att lagstiftningen
            bör återgå till den grundintention som fanns från början där fokus
            är på rättigheter och inte inskränkningar för individer.
          </p>
          <head xml:id="i-38Pvbf6u576d3ib2B3nLXa" type="h1">
            5 FN:s konvention om funktionshindrades rättigheter
          </head>
          <p xml:id="i-KgDLoyW9QkeNy82X6yApTs">
            2008 ratificerade Sverige FN-konventionen om rättigheter för
            personer med funktions­nedsättning (CRPD) vilket var ett välkommet
            och viktigt beslut. Däremot anser Vänsterpartiet att det är hög
            tid att ta nästa steg. Om det är regeringens mening att ta funktionshindersfrågorna
            på allvar är det hög tid att starta arbetet med att inkorporera
            och vidare transformera konventionen om rättigheter för personer
            med funktions­nedsättning (CRPD) in till svensk lagstiftning.
          </p>
          <p xml:id="i-Wk4fBdC9xydY7pXXp4UAMY">
            För att kunna göra det arbetet med rättigheter och rättighetsbärare
            i fokus behöver kartläggningar och utredningar tillsättas. Det
            är en förutsättning för att kunna få en överblick kring nuvarande
            regelverk och praxis. Det är vidare helt avgörande för att ha
            möjlighet att identifiera eventuella luckor i den nuvarande lagstiftningen.
          </p>
          <p xml:id="i-KDQ7qPfkuizsGvb3iYD4M2">
            I arbetet med att inkorporera och transformera barnkonventionen
            finns många lärdomar att hörsamma och ta i beaktande. Där görs
            nu en kartläggning av hur svensk lagstiftning och praxis överensstämmer
            med rättigheterna i barnkonventionen. Det arbetet är en grundläggande
            del för att tillämpningen ska bli så rättssäker som möjligt. Det
            är hög tid att nu även prioritera personer med funktionsnedsättning.
          </p>
          <p xml:id="i-5WZSA86ZGkWgLhSPgqtDav">
            Regeringen bör därför utreda hur FN:s konvention om rättigheter
            för personer med funktionsnedsättning kan inkorporeras och vidare
            transformeras in till svensk lagstiftning. Detta bör riksdagen
            ställa sig bakom och ge regeringen till känna.
          </p>
          <head xml:id="i-B5HzyF7e71Gx9hFBS99H6f" type="h1">
            6 Arbetsmarknadspolitik
          </head>
          <p xml:id="i-GVjPAdsFLvFozLpi7mgD9y">
            Rätten till arbete för personer med funktionsnedsättning finns
            reglerad i flera konventionstexter författade av FN. Det innebär
            att Sverige som stat är ansvarig för att främja förverkligandet
            av rätten till arbete för personer med funktionsnedsättning.
          </p>
          <p xml:id="i-MqPyuoM93Lyd35M6zQqaAd">
            I lagen om stöd och service (LSS) är daglig verksamhet och sysselsättning
            reglerad. Det innebär att personer som uppbär stöd enligt LSS
            bör ha en rimlig sysselsättning på dagarna. Eftersom funktionsnedsättning
            har många uttryck behöver även sysselsättning anpassas efter personers
            olika förmågor och möjligheter. Viktigt är dock att arbetsmark­naden
            ej är diskriminerande och fråntar personer med funktionsnedsättning
            möjligheten att förvärvsarbeta. Enligt statistik från Statistiska
            centralbyrån (SCB) är sysselsättnings­graden för personer med
            funktionsnedsättning 62 procent i jämförelse med i övriga befolkningen
            där den är 78 procent (detta är gällande för 2017).
          </p>
          <p xml:id="i-Cad1HEFtxuhZj2FAfKXmoz">
            Enligt en rapport från Arbetsförmedlingen är risken för långtidsarbetslöshet
            stor för unga personer med funktionsnedsättning. I december 2017
            var andelen som varit arbetslösa i 24 månader 56 procent i ålderskategorin
            18–24 år.
          </p>
          <p xml:id="i-VfJVitBfqfCuWay3ToApxd">
            När det gäller åtgärder inom arbetsmarknadspolitiken så är det
            ett område där det finns tydliga skillnader mellan vad som erbjuds
            män och vad som erbjuds kvinnor. Ett tydligt genusperspektiv måste
            finnas så att möjligheter till stöd, utbildning och arbetsmarknadsåtgärder
            inte begränsas beroende på vilket kön personen har. Risken är
            annars överhängande att traditionella föreställningar om lämplig
            sysselsättning för män respektive kvinnor cementeras när det gäller
            arbetsmarknadsåtgärder för personer med funktionsnedsättning.
          </p>
          <p xml:id="i-E6T85UVSrW6q8XRnTadvdJ">
            Regeringen har sedan 2016 satsat på att skapa praktikplatser
            för personer med funktionsnedsättning på olika myndigheter. Hittills
            har ca 435 arbetssökande haft praktik på över 80 myndigheter.
            Det är glädjande resultat men Vänsterpartiet vill inte att regeringen
            nöjer sig med det. För att inte personer ska riskera att endast
            få en möjlighet till praktik behöver nästa steg tas. Förslagsvis
            behöver regeringen utvärdera och analysera resultaten. Det är
            av största vikt att se över hur statliga myndigheter kan se till
            att ta fram mål för att anställa personer med funktionsnedsättning.
          </p>
          <p xml:id="i-7ZC4KZr4nxoFjDgFki9NQ4">
            Regeringen bör därför tillsätta en utredning som utvärderar den
            redan befintliga satsningen på praktikplatser men med syfte att
            få fler myndigheter att ta emot arbetssökande med funktionsnedsättning
            och i förlängningen erbjuda en anställning. Detta bör riksdagen
            ställa sig bakom och ge regeringen till känna.
          </p>
          <head xml:id="i-Q7PLkbCdGNWie1Uu4tb4sx" type="h1">
            7 Vikten av ett breddat perspektiv
          </head>
          <p xml:id="i-97VUibhazEoW7Axfxperok">
            Risken att utsättas för diskriminering är hög i de delar av befolkningen
            som lever med en funktionsnedsättning. Därför är det av största
            vikt att politiken som formas inom området för funktionshinderspolitiken
            även tar i beaktande delar som rör just den här problematiken.
          </p>
          <head xml:id="i-Nz2Kevywmcm8QwxbPApUSm" type="h2">
            7.1 Funktionshindersfrågor med feministiskt perspektiv
          </head>
          <p xml:id="i-Jbpd31Tn9JJchBjH2gDTP3">
            Att anlägga olika perspektiv och ingångar till funktionshinderspolitiken
            möjliggör att skapa fungerande strategier för riktig förändring.
            I FN:s konvention om rättigheter för personer med funktionsnedsättning
            (CRPD) erkänns vikten av särskilda åtgärder för kvinnor med funktionsnedsättning.
            Sverige beslutade 2008 att ratificera konventionen och det innebär
            en del åtaganden för staten. I likhet med andra konventioner granskas
            också det arbete som utförs eller uteblir. I den senaste uppföljningsrapporten
            riktade granskningskommittén kritik mot Sverige på flera punkter.
            ”Kommittén uttrycker oro över att det finns begränsad kunskap
            om att kvinnor med funktionsnedsättning diskrimineras på grund
            av sitt kön, och i vilken utsträckning kvinnor och flickor med
            funktionsnedsättning diskrimineras jämfört med män och pojkar.
            Det är också bekymmersamt att studier, politik och handlingsplaner
            som rör personer med funktionsnedsättning saknar ett genusperspektiv.”
          </p>
          <p xml:id="i-WH5a81yuncNhbjMkHEeBkX">
            Vidare skriver de även följande: ”Kommittén rekommenderar att
            konventionsstaten säkerställer att ett genus- och funktionshinderperspektiv
            genomsyrar lagstiftning, politik, undersökningar och planer samt
            aktiviteter för tillämpning, utvärdering och övervakning samt
            tjänster. Vidare rekommenderas att konventionsstaten vidtar effektiva
            och särskilda åtgärder för att förhindra flerfaldiga former av
            diskriminering av kvinnor och flickor med funktionsnedsättning.”
          </p>
          <p xml:id="i-HZ92QdtDsWB3gYZqcQ3WfF">
            När genusperspektivet uteblir riskerar könsskillnaderna att skapa
            osakliga orättvisor. Det är välkommet att regeringen nu stakat
            ut nationella mål och inriktningar för funktionshinderspolitiken
            men det är av största vikt att perspektiv inte går förlorade.
          </p>
          <p xml:id="i-WPUtuajAaQ4ns2YfDyYgBM">
            Regeringen bör därför tillsätta en fördjupad kartläggning som
            fokuserar på situatio­nen för kvinnor med funktionsnedsättning.
            Detta bör riksdagen ställa sig bakom och ge regeringen till känna.
          </p>
          <head xml:id="i-A4fTkaXdQDUxqBjRjxAS2u" type="h2">
            7.2 Män får mer personlig assistans
          </head>
          <p xml:id="i-C2cWAeF6wunspqrbXYTpyx">
            Alltsedan införandet av assistansreformen 1994 har det funnits
            skillnader mellan män och kvinnor gällande i vilken utsträckning
            de beviljas personlig assistans. Det har hela tiden varit fler
            män än kvinnor som beviljats assistansersättning. 2017 var 54
            procent av de som hade assistansersättning män eller pojkar och
            46 procent kvinnor eller flickor. Vidare fördelades timmarna inom
            assistansersättningen på så sätt att 55 procent gick till män
            och pojkar och 45 procent till flickor eller kvinnor.
          </p>
          <p xml:id="i-KrvsR5Zyv4VmG1CsQFFFc6">
            Statistiken talar sitt tydliga språk och det är nu viktigt att
            införa åtgärder för att komma till rätta med problemen. Regeringen
            har under de senaste åren tagit flera initiativ för att utjämna
            skillnaderna mellan könen när det kommer till funktions­hinderspolitiken.
            Nu är det av största vikt att det går från ord till handling.
          </p>
          <p xml:id="i-2GHcEXwWPg2nibjg7sPh1p">
            Regeringen bör därför uppdra åt lämplig myndighet att utreda
            frågan om könsskillnader inom assistansersättningen och presentera
            förslag till åtgärder för att osakliga skillnader inte ska förekomma.
            Detta bör riksdagen ställa sig bakom och ge regeringen till känna.
          </p>
          <head xml:id="i-E53LU5JV9L5FZ3BLqoVKud" type="h2">
            7.3 Våld mot kvinnor med funktionsnedsättning
          </head>
          <p xml:id="i-Hx4qXHFAoPi7YaA9MJQ32P">
            Kvinnor som lever i en våldsam relation och bär en funktionsnedsättning
            riskerar att inte få det stöd och den hjälp som krävs för att
            lämna sin relation. I en rapport från Myndigheten för delaktighet
            (MFD) utmärker sig framförallt våldsutsatthet för kvinnor med
            funktionsnedsättning i form av osynlighet, beroende och sårbarhet.
            Att leva med en funktionsnedsättning innebär en ökad risk för
            att utsättas för våld. Många gånger hänger detta tätt samman med
            att livssituationen för personer med funktionsnedsättning innebär
            en ökad sårbarhet. I högre utsträckning riskerar kvinnor i den
            här gruppen att bli utestängda från samhället p.g.a. olika faktorer
            såsom bristande tillgänglighet, svårig­heter att tillgodogöra
            sig information, särskild beroendeställning till en omvårdnads­person
            etc.
          </p>
          <p xml:id="i-T2EEndiRzdDb2DA2b2Hswa">
            Därför är det av största vikt att också åtgärderna fokuserar
            på främst tre delar: det preventiva arbetet, att upptäcka våldet
            samt riktade och anpassade insatser. I mångt och mycket skiljer
            sig inte dessa tre åtgärder från hur våld mot kvinnor generellt
            behöver angripas. Det viktiga i frågor som rör våld kopplat till
            kvinnor med funktionsned­sättning är att insatserna utformas med
            kompetens och djuplodande kunskap när det gäller både våld och
            funktionsnedsättningar. Det är en avgörande faktor för att kvinnorna
            som bär en dubbel utsatthet ska få rätt och adekvat stöd.
          </p>
          <p xml:id="i-JjfiTwfmaMy6eebBQ36zvH">
            Nationellt centrum för kvinnofrid (NCK) presenterar i sin rapport
            från 2013, Våld mot kvinnor med funktionsnedsättning, hur kvinnor
            med funktionsnedsättning också utsätts för våld genom att partnern
            använder sig av just funktionsnedsättningen exempelvis genom att
            möblera om ett rum så att en person med synskada inte ska kunna
            navigera och därmed riskerar att skada sig själv genom exempelvis
            fallolyckor.
          </p>
          <p xml:id="i-E34bDN9QjkoUHCP5VFd2z1">
            Det krävs kompetens och medvetenhet om våldet och dess uttryck
            för att kunna stödja och ge adekvat vård. Vidare är ett av problemen
            när det handlar om våld mot kvinnor generellt, och för den här
            gruppen specifikt, att det är svårt att upptäcka våldet. Allt
            som oftast handlar svårigheterna att upptäcka våldet om okunskap,
            rädsla och svårigheter att hantera svaret. Därför krävs riktade
            utbildningsinsatser till personer som arbetar inom både kommuner
            och landsting.
          </p>
          <p xml:id="i-T6pLRY8wLLrQBqRs4xZTSR">
            Mot bakgrund av den extremt svåra situation som dessa kvinnor
            befinner sig i bör frågan om våld mot kvinnor med funktionsnedsättning
            belysas i en utredning. Utredningen bör komma med konkreta förslag
            på hur stöd och hjälp till kvinnor med funktionsnedsättning som
            är utsatta för mäns våld kan utformas samt hur våldet kan upphöra.
          </p>
          <p xml:id="i-7kkkoyDYMVB7GiDCSi7WmE">
            Regeringen bör därför tillsätta en särskild utredning om våld
            mot kvinnor med funktionsnedsättning. Detta bör riksdagen ställa
            sig bakom och ge regeringen till känna.
          </p>
          <head xml:id="i-RJzp5ytctiZsb7XGXPcwsw" type="h2">
            7.4 Funktionshindersfrågor med hbtq-perspektiv
          </head>
          <p xml:id="i-Topo95AeHjiA5x6NFYnvNN">
            Situationen för hbtq-personer med funktionsnedsättning är en
            fråga som många gånger hamnar i skymundan i den politiska debatten.
            Förtryckande normer i samhället innebär att dessa människor riskerar
            att drabbas av dubbel diskriminering.
          </p>
          <p xml:id="i-53mzDd5MUgHtJ6HZYhCbF2">
            I Riksförbundet för homosexuellas, bisexuellas, transpersoners
            och queeras rättigheters (RFSL) rapport Funkisrapporten – Och
            aldrig mötas de två (2013) berättar informanter att bredden av
            deras identiteter inte alltid har en given plats i samhället.
            Det är svårt att få vara i både sin hbtq-identitet och funkisidentitet
            inom funkisrörelsen och vice versa. Vidare menar informanterna
            att kunskapen inom hbtq-rörelsen om funktionsrättigheter är liten,
            och detsamma gäller för kunskaperna om funktionsrättig­heter inom
            hbtq-rörelsen. Som ett direkt resultat av rapporten startade RFSL
            ett projekt inom ramen för deras verksamhet. Målet och syftet
            var att sprida kunskap och medvetenhet och bedriva utbildning
            om funktions- och hbtq-rättigheter. Vidare ville projektet även
            stärka individers rättigheter men också bredda och fördjupa kunskapen
            hos personal inom funktionshindersomsorgen, hos myndigheternas
            handläggare, inom vården, på ungdomsmottagningar osv. Projektet
            och arbetet som genomfördes anser Vänsterpartiet var ett bra och
            välkommet initiativ men det är av största vikt att nu även det
            offentliga tar sitt ansvar. Det torde vara så att de resultat
            RFSL presenterar i rapporten också är något vi kan se i hela samhället.
            Att personer med funktionsnedsätt­ningar många gånger tenderar
            att just bara ses utifrån funktionsnedsättningen. Det är ett normbrytande
            och normkritiskt perspektiv som måste till för att snäva synsätt
            och fördomar ska brytas. I det här arbetet har civilsamhället
            tagit ett stort ansvar och många gånger varit helt avgörande för
            att få till stånd förändring och förbättringar. Ett första steg
            för ett ökat politiskt ansvarstagande är att undersöka och få
            mer information om hur levnadsvillkoren ser ut för hbtq-personer
            med funktionsnedsättningar.
          </p>
          <p xml:id="i-3M7rciaw2wD9VwQiNfyr9j">
            Regeringen bör därför tillsätta en utredning gällande situationen
            för hbtq-personer med funktionsnedsättning. Detta bör riksdagen
            ställa sig bakom och ge regeringen till känna.
          </p>
          <head xml:id="i-Hj4H7jwXftdUQKfHtPXX8r" type="h1">
            8 Synnedsattas levnadsvillkor
          </head>
          <p xml:id="i-M2ukqypLbXfByPP3CFmL2e">
            I likhet med övriga delar av befolkningen som lever med funktionsnedsättning
            har personer med synnedsättning sämre levnadsnivå och sämre hälsa
            jämfört med befolkningen i stort. Den egna skattade hälsan för
            personer i gruppen visar också på sämre siffror än övriga delar
            i befolkningen. För att personer med synnedsättning ska kunna
            åtnjuta rättigheter och möjligheter till ett fullgott liv behöver
            vissa åtgärder genomföras. För att skapa en politik som på riktigt
            förändrar människors möjligheter till ett värdigt och anständigt
            liv behöver också data finnas på plats. Utan siffror och statistik
            som underbygger åtgärder försvåras arbetet med att finna bästa
            möjliga lösningar.
          </p>
          <p xml:id="i-6wpByjagbKkdWis8WqDQXh">
            Regeringen bör därför tillsätta en större kartläggning och utredning
            gällande synnedsattas levnadsvillkor. Detta bör riksdagen ställa
            sig bakom och ge regeringen till känna.
          </p>
          <p xml:id="i-XFoGkfZ6EAEpTh24eTunpQ">
            I den kommande utredningen gällande lagen om stöd och service
            (LSS) finns idag ett förslag om att ta bort ledsagarservice och
            i stället ersätta det med insatsen personlig service och boendestöd.
            Flera intresseorganisationer såsom Synskadades Riksförbund har
            starkt kritiserat detta eftersom det riskerar att inkräkta på
            den personliga friheten. Ledsagning är idag reglerat i både socialtjänstlagen
            och lagen om stöd och service (LSS). Vidare går det att läsa följande
            i riktlinjerna från Socialstyrelsen: ”I förarbetena till socialtjänstlagen
            beskrivs ledsagning som en insats som gör det möjligt att besöka
            vänner, delta i kulturlivet eller bara att promenera (regeringens
            proposition 1979/80:1 s. 301). Syftet med insatsen är att bryta
            den isolering som kan uppstå på grund av en funktionsnedsättning
            och att ge den enskilde möjligheten att delta i samhällslivet
            och ha kontakter med andra.” Det är därför alarmerande att antalet
            beviljade insatser via LSS-ledsagning minskat med mellan 10 och
            13 procent de senaste åren. När nu översynen görs är det av största
            vikt att personer med synnedsättning är i fokus och inte bara
            effektivitetskrav samt besparingar. Därför kommer Vänsterpartiet
            noggrant följa den kommande utredningen och bevaka att ledsagning
            för synskadade har ett tydligt rättighetsperspektiv i fokus.
          </p>
          <head xml:id="i-QUkJ212czJChwBVr7e5cLM" type="h1">
            9 Uppföljning av tillgänglighetslagstiftningen
          </head>
          <p xml:id="i-Fdjv8sK2JBKFthfSca5XnK">
            Funktionshindersrörelsen har länge kämpat för att få slut på
            den utestängning som många funktionsnedsatta utsätts för dagligen
            i samhället. Målet har varit ett samhälle där alla, oavsett funktionsnedsättning,
            kan delta på lika villkor. Vägen framåt har varit lång och krokig
            men de senaste åren har ett antal avgörande steg tagits. År 2008
            undertecknade den svenska regeringen FN-konventionen om rättigheter
            för personer med funktionsnedsättning (CRPD). Konventionen trädde
            i kraft i januari 2009. Samtidigt infördes en ny diskrimineringslag
            (2008:567) mot bakgrund av Diskrimi­neringskommitténs slutbetänkande.
            I regeringens proposition till ny diskriminerings­lagstiftning
            anfördes att kommitténs förslag om att underlåtenhet att vidta
            skäliga åtgärder för tillgänglighet skulle regleras som en form
            av diskriminering behövde belysas ytterligare. I det nya diskrimineringsförbudet
            som gäller från den 1 januari 2015 anses bristande tillgänglighet
            vara en form av diskriminering.
          </p>
          <p xml:id="i-G9MQbBwsj34fh4aDUfGEy6">
            Vänsterpartiet anser att det inte räcker. Människors lika värde
            är en grundläggande utgångspunkt, och alla människor har kunskaper,
            förmågor och erfarenheter som är viktiga för samhället. Tillgänglighet
            och delaktighet är en fråga om att ge alla medborgare samma demokratiska
            rättigheter och möjligheter i samhället. Att göra arbetsplatser,
            bostäder, transporter och offentliga lokaler tillgängliga skulle
            öka möjligheterna för personer med funktionsnedsättning att delta
            i utbildningar, i arbetslivet och i samhällslivet som helhet.
            Det är en samhällsekonomiskt lönsam investering på både kort och
            lång sikt.
          </p>
          <head xml:id="i-6sF6jjgm7uh2upsNfncHNJ" type="h2">
            9.1 Översyn av lagefterlevnaden
          </head>
          <p xml:id="i-5tiA6EbQofG8W9LLsQo7n3">
            Vänsterpartiet anser att den nya diskrimineringslagstiftningen
            är ett steg framåt i frågan om mänskliga rättigheter och icke-diskriminering.
            Det är principiellt viktigt att bristande tillgänglighet fastslås
            som en särskild form av diskriminering. Tyvärr kan vi konstatera
            att lagstiftningen som riksdagen har beslutat om innehåller flera
            avgörande undantag jämfört med den bakomliggande utredningens
            förslag. Kritiken mot bristerna i det nya diskrimineringsförbudet
            har därför varit stor hos funktionshindersrörelsen. Det tycks
            exempelvis på en del håll finnas en tendens att se tillgänglighet
            som i första hand en kostnadsfråga. För Vänsterpartiet är ett
            tillgängligt samhälle i första hand en rättighetsfråga. Tillgänglighet
            gör också samhället bättre genom att fler människor ges ökade
            möjligheter att delta och leva ett självständigt liv.
          </p>
          <p xml:id="i-RamKwhj3ZMaKBwTfCZNgyV">
            Vänsterpartiet vill ha ett samhälle där människor inte utestängs
            p.g.a. funktions­nedsättningar. I grunden måste samhället planeras
            efter den mångfald vi har. Samhället måste göra rätt från början
            och planera utifrån principen om s.k. universell utformning vilken
            härstammar från Handikappförbundet som definierar begreppet på
            följande sätt: ”Universell utformning innebär att utgå från att
            människor är olika. Samhället måste alltså planeras och utformas
            så att alla kan vara delaktiga, oavsett funktionsförmåga.” Befintliga
            hinder måste undanröjas så att fler kan delta på lika villkor.
            Detta arbete har gått alldeles för långsamt och trögt. Därför
            krävs en tydlig lagstiftning när det gäller bristande tillgänglighet
            som diskriminering. Regeringen har aviserat att lagen om otillgänglighet
            som diskrimineringsgrund ska ses över och breddas. Enligt en departementsskrivelse
            framgår det att ambitionen verkar vara att nuvarande undantag
            för företag om mindre än tio anställda föreslås tas bort. Vänsterpartiet
            välkomnar ett sådant förslag som ligger helt i linje med vår politik.
            Vi hade dock gärna sett en bredare åtgärdsplan med fler förslag
            för att ytterligare stärka lagstiftningen på området.
          </p>
          <p xml:id="i-CU8w4G9Ak2nQ5pX2rS1dUo">
            Nuvarande lagstiftning har alltså funnits sedan den 1 januari
            2015 och det är ännu outrett hur lagstiftningen faktiskt fungerar.
            Det är viktigt att de goda intentioner och avsikter som regeringen
            hade planerat för med lagstiftningen också infrias, och det ligger
            dessutom i samhällets intresse.
          </p>
          <p xml:id="i-TQsQdEpBMG5Vr9v2ntkTK">
            Regeringen bör därför tillsätta en utredning för att se över
            hur lagen efterlevs och baserat på resultatet lämna rekommendationer
            på eventuella åtgärder. Detta bör riksdagen ställa sig bakom och
            ge regeringen till känna.
          </p>
        </div>
        <div xml:id="i-LrHxsMEqMnVZBsyvr4GpjM" type="motSignatures">
          <list xml:id="i-3FFPhA6M5ZNkQYgtruH4Nr">
            <item xml:id="i-2Pgoqvt1578fy4ng7acxtA" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-2EuSdAsCWwBUhStMyGGmhy" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-QjQTWChDQwjN6VgziRwvEV" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-4Zac8qTmtgj7NKEciLZDjB" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-BRHs8i9JsVibAFrmHJS4bY" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-6J6qQz8EDwStnTwsRgoWro" who="i-G9GHaoV5TJoYjtjUJ6EXYj">
              Jessica Thunander (V)
            </item>
            <item xml:id="i-JHh1PwWtDiwyQvJxh9RGu9" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-F2zmU27qCazGbfwBtSrgLx" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-2CuhLuiwCqseTKHJm2fnpN" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
