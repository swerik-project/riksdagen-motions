<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00261">
  <teiHeader>
    <fileDesc>
      <titleStmt>
        <title>Kvinnligt företagande på landsbygden</title>
        <author corresp="i-JfXS8EFEqMfBiyryszrVvW i-B34sv9ytsiioT1XaQtyXUo">av Ann-Kristine Johansson och Helén Pettersson i Umeå (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnligt företagande på landsbygden</title>
          <idno type="rdwebb">GW02N261</idno>
          <rs type="number">N261</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N261/text</ref>
          <ref type="dokument_url_html">http://data.riksdagen.se/dokument/GW02N261</ref>
          <ref type="dokumentstatus_url_xml">http://data.riksdagen.se/dokumentstatus/GW02N261</ref>
          <ref type="doc">http://data.riksdagen.se/fil/949F808B-D631-4F4F-851E-000922D01700</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MpjADgUzpALgBgktdf4MkA" type="signed"/>
        <correspContext corresp="i-MpjADgUzpALgBgktdf4MkA">
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction type="numbering" xml:id="i-BLc41rcGTWS6JxFGG8jRbC">
          <date when="2008-10-06"/>
        </correspAction>
        <correspAction type="submission" xml:id="i-VuoTofCi2abkSokLoDDSti">
          <date when="2008-10-02"/>
        </correspAction>
        <correspAction type="transfer" xml:id="i-CTdA2XUZ9nytKqpiqCbg25">
          <date when="2008-10-01"/>
        </correspAction>
        <correspAction type="assigned" xml:id="i-EfyR2xnv8qv7PBf8emAEff"/>
        <correspContext corresp="i-EfyR2xnv8qv7PBf8emAEff">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LCAgx1JRX99EALnDzahpNs">
            Förslag till riksdagsbeslut
          </head>
          <p xml:id="i-FfLecVvxcj83KURjWooQPT">
            Riksdagen tillkännager för regeringen som sin mening vad som
            anförs i motionen om kvinnligt företagande på landsbygden.
          </p>
        </div>
        <div type="motContent">
          <head type="h1" xml:id="i-LAVsaNmEYEa2MG4M6GjsVA">
            Motivering
          </head>
          <p xml:id="i-Mksc7DTGVyuMfLFsTYu1vd">
            Bilden av företagaren som en man inom industrin lever fortfarande
            kvar. Men verklighetens företagare är också kvinnor som ofta verkar
            inom service och i tjänsteproduktion. Det visar inte minst Glesbygdsverkets
            rapport Kvinnors företagande i gles- och landsbygder.
          </p>
          <p xml:id="i-GfCmaJknstVDyreJcVBwug">
            Kvinnligt företagande ges inte samma självklara positiva omdömen
            som manligt företagande. Det är märkligt eftersom företag som
            drivs av kvinnor inte sällan är helt centrala för de orter där
            de är lokaliserade. En ort som för­lorar sin affär eller sin damfrisörska
            blir mindre attraktiv som bostadsort.
          </p>
          <p xml:id="i-J2RbnLhBuDi6hE8TmfmsVq">
            Det gäller nu att gå från ord till handling. För att fler företag
            ska startas och befintliga företag utvecklas krävs bland annat
            följande.
          </p>
          <p xml:id="i-724hEu4vGuGHgnSjGSUKeF">
            Rådgivningsfunktionen behöver förbättras och kvalitetssäkras
            och bli mer fokuserad på jämställdhet. Erfarenheter visar att
            kvinnor i högre grad än män är intresserade av och söker sig till
            företagsrådgivning. Kvinnor efterfrågar i regel en processorienterad
            och en stadigvarande coachande rådgivning.
          </p>
          <p xml:id="i-MT3qkTtg6a4LrnGb3VRbVA">
            Kunskapen om ekonomiska föreningar måste öka bland samhällets
            alla aktörer. Olika studier visar att kvinnor oftare väljer företagsformen
            ekonomisk förening. Motivet är bland annat att tillsammans är
            man starkare, man delar på problem och glädjeämnen.
          </p>
          <p xml:id="i-95JuYRZRqrTneuiSeuaAwu">
            Regelverket behöver anpassas efter de allra minsta företagen.
            Denna företagsgrupp är proportionellt sett vanligare i gles- och
            landsbygd, och kostnader och administrativ börda kan vara mer
            betungande för denna grupp.
          </p>
          <p xml:id="i-Qy9Nmrc6QLdEq5UN18VQ22">
            Det är också viktigt att se över trygghetssystemen inte minst
            utifrån att kombinationen anställningföretagande är förhållandevis
            vanligare bland kvinnor och i gles- och landsbygd.
          </p>
          <p xml:id="i-5zbpxSZwhqztBoLXt7FBT8">
            Det behövs utbildningsinsatser med lokalt anpassade utbildningar
            och fortsatta satsningar på nätverk, mentorskap och kontakter
            mellan nya och befintliga företagare. Studier visar att kontakter
            mellan företagare är ett produktivt sätt att främja företagandet
            men också att nätverk och kontaktvägar inte alltid uppstår av
            sig själva eller åtminstone inte i önskvärd omfattning. I glesbygd
            med långa fysiska avstånd mellan företagarna kan en sådan stimulans
            vara av särskilt stor betydelse.
          </p>
          <p xml:id="i-X3P9Dmm2MQGuFoYppkU3D4">
            Möjligheter till stöd för konkreta utbildningsinsatser inom företagen
            bör införas.
          </p>
          <p xml:id="i-XEb7nraxk1V6XEYHyzttDz">
            Det behövs riktade insatser och coachning inom strategiska branscher
            som utpekas som särskilt gynnsamma för kvinnors företagande .
            Det gäller till exempel besöksnäringen, de nya gröna näringarna
            samt vård och omsorg.
          </p>
          <p xml:id="i-J8RgbdMZZRhL3ik5b9GckA">
            Ett sätt att kombinera starta-eget-stödet med kontaktvägar mellan
            nya och etablerade företagare kan vara att koppla stödet (frivilligt
            eller obligatoriskt) till coachningsinsatser av personer med god
            företagarerfarenhet. Ett konkret exempel kan vara det system som
            Kreditgarantiföreningen i Värmland använder vid beviljade ärenden.
          </p>
          <p xml:id="i-F3WPPJHwkfDhbWduxgkmkX">
            Se över regelverket för stöd vid start av näringsverksamhet (starta-eget-stödet).
            Ersättningsperiodernas längd har sänkts kraftigt de senaste åren
            samtidigt som det är stora skillnader mellan kommunerna. Det riskerar
            att höja trösklarna till nyföretagande, i synnerhet för de minsta
            företagen i glesbygd.
          </p>
          <p xml:id="i-XUhDAWbiLzixNytCY8sqCH">
            Skapa möjligheter att förändra ideella arbetsinsatser till ett
            ekonomiskt värde för de minsta företagen.
          </p>
          <p xml:id="i-2hAZv4s9aX3GZpfdMNu7qR">
            Öka samarbetet mellan s.k. främjaraktörer från såväl offentlig
            som privat sek­tor inklusive den sociala ekonomin. Goda erfarenheter
            finns av samarbete mellan flera aktörer i främjandeprojekt, t.ex.
            Almi, kommunen, AF, Coompanion, LRF och företagarorganisationer.
          </p>
          <p xml:id="i-79F356PSJ7VSunbh2kS1Xe">
            Stimulera till samverkan mellan olika företagsformer. Där ett
            aktiebolag kan utnyttja sitt ägarkapital kan ett kooperativt företag
            på motsvarande sätt nyttja medlemmarnas arbete och engagemang.
            Utnyttja de kooperativa företagens erfarenheter av att bryta mönstret
            av manlig dominans. I de kooperativa företagen finns relativt
            sett många kvinnor både i rollen som delägare, styrelseledamot
            och anställd. Landsbygdens vaktmästeri är ett projekt i Värmland
            som handlar om att lösa bygdens servicefrågor via ett kooperativt
            företagande. Det kan handla om snöröjning, tillgång till bensin
            och livsmedel, transporter, vaktmästeri och hushållsnära tjänster
            som ett bykooperativ löser tillsammans via en gemensam anställd.
            Som komplement köps också tjänster av andra lokala företagare.
          </p>
          <p xml:id="i-6bVAc7uneHsdzXByguX1vx">
            Denna erfarenhet av ett mer könsblandat entreprenörskap på landsbygden
            stöds också av forskning som behandlar kvinnors organisering på
            landsbygden.
          </p>
          <p xml:id="i-LNJGCKTYthbFwzhJ3nutHm">
            För att möta efterfrågan på stöd och hjälp behöver resurscentra
            få fortsatt stöd . Den verksamheten är fortfarande en viktig bas
            för rådgivare i små glesbygdskommuner. Erfarenheten visar att
            ofta har de kommunerna små ekonomiska resurser och saknar övergripande
            strategier för hur kvinnors respektive mäns företagande kan stimuleras
            ur ett jämställdhets- och tillväxtperspektiv.
          </p>
          <p xml:id="i-NT4rY3RoP2Ye6Ym8FAXtmR">
            Med bland andra dessa förslag och idéer bör regeringen ta initiativ
            för att utforma en mer aktiv politik för kvinnligt företagande
            på landsbygden.
          </p>
        </div>
        <div type="motSignatures">
          <list>
            <item xml:id="i-4UWjTcx3DYG6NidT5tx4m2">
              Ann-Kristine Johansson (s)
            </item>
            <item xml:id="i-XV3tGoZqPpaYWir2eC6aFA">
              Helén Pettersson i Umeå (s)
            </item>
          </list>
        </div>
      </div>
    </body>
  </text>
</TEI>
