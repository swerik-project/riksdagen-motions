<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00385">
  <teiHeader>
    <fileDesc>
      <titleStmt>
        <title>Förbättrad statlig förvaltning</title>
        <author corresp="i-CvmaDbz8ueGm8meSVWj6vr">av Ingvar Svensson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad statlig förvaltning</title>
          <idno type="rdwebb">GR02K385</idno>
          <rs type="number">K385</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K385/text</ref>
          <ref type="dokument_url_html">http://data.riksdagen.se/dokument/GR02K385</ref>
          <ref type="dokumentstatus_url_xml">http://data.riksdagen.se/dokumentstatus/GR02K385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EcWuXY9RkGL4MgtF3rsbCG" type="signed"/>
        <correspContext corresp="i-EcWuXY9RkGL4MgtF3rsbCG">
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-82f9ML2uViwUBJgKcXhJa8" type="referral">
          <date when="2003-10-15"/>
        </correspAction>
        <correspAction xml:id="i-P9zSJTWVgYfRmnTWiBPD2J" type="dismissal">
          <date when="2003-10-15"/>
        </correspAction>
        <correspAction xml:id="i-7sGFoU9Ky6MNRzaQMg98Ru" type="submission">
          <date when="2003-10-07"/>
        </correspAction>
        <correspAction xml:id="i-YJ4d2N1m1wqQwxDzyBePvP" type="assigned"/>
        <correspContext corresp="i-YJ4d2N1m1wqQwxDzyBePvP">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0385/mot_200304_K_0385-0001.pdf"/>
      <div xml:id="i-5AXAibmrkVGH7KC8PbhaB3" type="motHeader">
        <div xml:id="i-FtxATV7k6bNdvMBqo1FEbD" type="motTitle"/>
        <div xml:id="i-MhTZjwnMXLoPikCrq22Jqa" type="motSubmissionInfo"/>
      </div>
      <div xml:id="i-LPVy1xM2XDo5cGuLTRuiqS" type="motBody">
        <div xml:id="i-EBLdxVG8D2eRyJvxgvwuFE">
          <p xml:id="i-JknrnFwAMFqghrr1RgwBcs">
            2003/04 mnr: K385 pnr: kd434
          </p>
          <p xml:id="i-GPSzdksj7GN5zEw4HvjkJN">
            Motion till riksdagen 2003/04:K385
          </p>
          <p xml:id="i-V4CjrxXbMYKvLS3L15FWUW">
            av Ingvar Svensson m.fl. (kd)
          </p>
          <p xml:id="i-WFHN83MBf8wJwjckFC6kWe">
            Förbättrad statlig förvaltning
          </p>
          <p xml:id="i-4SCYm9u59UU9ZjJ197mX1E">
            Förslag till riksdagsbeslut
          </p>
          <p xml:id="i-2i45NujkGdiJptxRMfEmyi">
            1. Riksdagen tillkännager för regeringen som sin mening vad i
            motionen anförs om regelförenklingar och läsförståelse. 2. Riksdagen
            tillkännager för regeringen som sin mening vad i motionen anförs
            om att minimera riskerna med att den enskilda drabbas av orimliga
            konsekvenser av formella regelverk. 3. Riksdagen tillkännager
            för regeringen som sin mening vad i motionen anförs om den statliga
            utnämningspolitiken. 4. Riksdagen begär att regeringen «lägger
            fram förslag till lag om dröjsmålstalan enligt vad i motionen
            anförs.
          </p>
          <p xml:id="i-CAJShqZMe7r8fWfXzjRk2R">
            Förenkling
          </p>
          <p xml:id="i-HsMgfh2Ui8G4atfix8ctF1">
            Många lagar, regler och bestämmelser i det moderna samhället
            är mycket svåra att förstå för många enskilda medborgare. Unesco
            har i en definition (1978) av en funktionellt litterat person
            fastställt följande: En person är funktionellt litterat när han
            har uppnått de grundläggande kommunikationsfärdigheter som gör
            det möjligt för honom att delta i alla de aktiviteter i vilka
            kunskaper och färdigheter i läsning, skrivning och matematik är
            nödvändiga i hans grupp eller samhälle och när de uppnådda kunskaperna
            och färdigheterna gör det möjligt för honom att använda dessa
            för sin egen och samhällets utveckling.
          </p>
          <p xml:id="i-KWFE2NsgmMbbyCqfpiFDgt">
            När det gäller själva läsprocessen menar man att den består av
            två delkomponenter: avkodning/avläsning och läsförståelse. Dessa
            komponenter är inflätade i varandra och varken kan eller bör skiljas
            åt, detta för att kunna
          </p>
          <p xml:id="i-Gy2SmaF7MjuwL15q7GHrx9">
            ge läsaren maximal möjlighet att upptäcka vad ”att kunna läsa”
            innebär. Ju mer man vet om vad en text kan tänkas handla om desto
            lättare är det att läsa den, både avkodningen/avläsningen och
            läsförståelsen underlättas. Inför väldigt många av de olika lagar
            och regler som finns uppfattar sig många som tar del av dem som
            enbart ”avkodare”. Läst men ej förstått, skulle
          </p>
          <pb facs="riksdagen-motions-pdf/data/200304/mot_200304_K_0385/mot_200304_K_0385-0002.pdf"/>
          <p xml:id="i-zjm2ZGzzbyGnjcuBtgd7J">
            2003/04:K385
          </p>
          <p xml:id="i-7X4sV4qSZvUKfb6w1VA5Ba">
            därför kunna stämplas på mycket av det textmaterial som levereras
            från olika offentliga instanser. En utgångspunkt i politiken skall
            vara att i alla avseenden göra medborgarnas vardag så enkel som
            möjligt. Huvuduppgiften borde vara att göra livet lättare att
            leva. Samtidigt ökar antalet lagar och andra regler som påverkar
            medborgarnas vardagsliv i omfattning och antal. Många människor
            känner inte till lagstiftningen och vet inte heller vart de skall
            vända sig för att få svar på sina frågor. Ett överbyråkratiserat
            samhälle vinner ingen på, och särskilt drabbas de som inte har
            kunskap, tid eller resurser. Kristdemokraterna anser därför att
            de byråkratiska reglerna måste ses över och förenklas. De kunskaper
            och den kompetens som finns vad gäller lättläst och lättförståelig
            svenska borde utvecklas inom hela den statliga förvaltningen.
            Behovet av åtgärder på detta område bör ges regeringen tillkänna.
          </p>
          <p xml:id="i-R7TauRAF29Scb7sg4dMvVf">
            Orimliga konsekvenser av formellt regelverk
          </p>
          <p xml:id="i-VC6gZGMsyXkYU4RRjFDa8A">
            Ibland kan en enskild drabbas på ett sådant sätt av formella
            regler och lagstiftning att det knappast varit i överensstämmelse
            med syftet bakom regelverken eller lagen. Det normala förhållningssättet
            inom förvaltningen är att vidta de åtgärder som framgår av det
            formella regelverket. Det skulle alltså behövas någon form av
            återkoppling mellan de verkställande tjänstemännen och de som
            formulerat regelverk och/eller lagar på området. Regeringen bör
            återkomma med förslag som kan minimera riskerna för att den enskilde
            skall drabbas av orimliga konsekvenser av formella regelverk.
            Detta bör riksdagen ge regeringen tillkänna.
          </p>
          <p xml:id="i-3WNq21b7mxyETtBw8yuT7B">
            Statlig utnämningspolitik
          </p>
          <p xml:id="i-DvX8bcP3jXGyEAi32SFAPH">
            Enligt vår uppfattning bör regeringens utnämningsmakt ses över
            i syfte att öka öppenheten vid tillsättningen av statliga myndighets-
            eller verkschefer och andra topptjänstemän. Det är viktigt att
            finna en ordning som säkerställer en bred och kvalitativt hög
            rekrytering samtidigt som den vinner förtroende bland medborgarna.
            Regeringen bör även fortsättningsvis vara det organ som utnämner
            dessa olika chefer, men utifrån ett system som ger öppenhet och
            samtidigt förhindrar partipolitiskt godtycke. I utredningen om
            domstolschefers roll och utnämningen av högre domare (SOU 2000:99)
            förordas följande system: Beredningen bör inledas i ett särskilt
            från såväl riksdag som regering organisatoriskt självständigt
            beredningsorgan som lämnar regeringen förslag på lämpliga kandidater
            till högre domarbefattningar, en förslagsnämnd för högre domarbefattningar.
            En sådan nämnd bör vara ett
          </p>
          <p xml:id="i-RuxuKPdbW1125qBXBQFipZ">
            lagreglerat organ. Lämpligt antal ledamöter föreslås vara sju.
            Fyra bör vara domare, en advokat och två representanter för allmänheten.
          </p>
          <pb facs="riksdagen-motions-pdf/data/200304/mot_200304_K_0385/mot_200304_K_0385-0003.pdf"/>
          <p xml:id="i-CpWsGXaQZc9jJJ9ktxP9Dh">
            Domarna förordnas av regeringen, två av dem efter nominering
            av ledamöterna av Högsta domstolen respektive Regeringsrätten
            samt de två övriga efter nominering av presidenterna i hovrätterna
            respektive kammarrätterna. Advokaten nomineras av Sveriges advokatsamfund
            och förordnas av regeringen. De två representanterna för allmänheten
            väljs av riksdagen. Nämnden bör ges ett starkt administrativt
            stöd i sitt arbete genom ett sekretariat för beredning och föredragning
            av ärendena inför nämnden. I sekretariatet bör ingå ordinarie
            eller f.d. ordinarie domare. Kraven på öppenhet och insyn tillgodoses
            bäst genom att alla lediga befattningar offentligt — tillkännages
            och att det införs ett system där intresseanmälningar kan göras
            till förslagsnämnden.
          </p>
          <p xml:id="i-VkDeccnQw3dszPQiWDSQQN">
            Inom denna utredning fanns lite olika förslag på hur bunden regeringen
            skulle vara av förslagsnämnden. Kristdemokraterna ansåg att regeringen
            fritt kan välja bland de personer som nämnden fört upp på förslag
            om nämnden fört upp flera personer. Däremot stöddes inte en rätt
            för regeringen att gå utöver förslagsnämndens namn. Tanken på
            en förslagsnämnd byggd på professionell kompetens borde vara en
            generell modell för utnämning av statliga myndighets- eller verkschefer
            och andra topptjänstemän. Regeringen bör utreda ett sådant system.
            Riksdagen bör ge regeringen detta till känna.
          </p>
          <p xml:id="i-L1vYyT5JYHHp9Z7EGVuDwB">
            Dröjsmålstalan
          </p>
          <p xml:id="i-Br1BXU3G2uzDWqtPhiHWoY">
            I en rättsstat är det viktigt att medel står till buds som garanterar
            den enskilde medborgarens rätt till en säker och snabb handläggning
            av ett ärende. Detta är särskilt angeläget vad gäller fall av
            myndighetsutövning mot den enskilde. Kristdemokraterna föreslår
            en förstärkning av den enskildes ställning gentemot den offentliga
            förvaltningen genom införandet av en så kallad dröjsmålstalan.
            En sådan talan ger den enskilde möjlighet att i domstol få prövat
            om ett förvaltningsärende onödigtvis uppehålls hos den myndighet
            som har att fatta beslut i ärendet. Möjlighet till dröjsmålstalan
            bör finnas avseende förvaltningsärenden som omfattar myndighetsutövning
            mot den enskilde. De förvaltningsorgan mot vilkas passivitet den
            enskilde ska kunna föra talan är främst förvaltningsmyndigheterna
            men även regeringen och domstolar såvitt avser deras handläggning
            av förvaltningsärenden. Rätt till s.k. passivitetstalan förekommer
            på kontinenten. Den finns t.ex. inom EU:s institutioner och har
            en viss preventiv betydelse. Respektive institution har då någon
            dag innan ett passivitetsärende ska upp till avgörande fullföljt
            vad man skulle ha gjort långt tidigare. Själva rätten till sådan
            passivitetstalan innebär ett nyttigt tryck på institutionerna.
            Handläggningstiderna hos svenska myndigheter är ibland oacceptabelt
            långa, vilket nu och då har rimliga förklaringar. Av detta kan
            man dock inte dra slutsatsen att en lag om dröjsmålstalan eller
            passivitetstalan skulle utgöra
          </p>
          <p xml:id="i-UhHEkFoMFtYbWRhbkGDULy">
            2003/04:K385
          </p>
          <pb facs="riksdagen-motions-pdf/data/200304/mot_200304_K_0385/mot_200304_K_0385-0004.pdf"/>
          <p xml:id="i-SgRmmZdfpBxYNWuXzmPhno">
            2003/04:K385
          </p>
          <p xml:id="i-Kxm3UTY5eMhNfcCJXKUcDJ">
            ett omfattande problem för förvaltningsmyndigheterna. Det skulle
            i stället avsevärt stärka den enskildes ställning i förhållande
            till myndigheterna. Fri- och rättighetskommittén presenterade
            1994 i ett betänkande, Domstolsprövning av förvaltningsärenden
            (SOU 1994:117), ett förslag vad gäller dröjsmålstalan. Kristdemokraterna
            menar att dröjsmålstalan bör införas. Regeringen bör få i uppdrag
            att lägga fram lagförslag i ärendet.
          </p>
          <p xml:id="i-BJzgLmLBNQqn12MU8v1xBn">
            Stockholm den 6 oktober 2003
          </p>
          <p xml:id="i-LfrBxSuzS9z1gFiSk91a3c">
            Ingvar Svensson (kd) Tuve Skånberg (kd) Ragnwi Marcelind (kd)
            Peter Althin (kd) Yvonne Andersson (kd) Ingemar Vänerlöv (kd)
          </p>
        </div>
      </div>
    </body>
  </text>
</TEI>
