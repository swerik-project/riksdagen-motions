<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00421">
  <teiHeader>
    <fileDesc>
      <titleStmt>
        <title>om lagstiftning rörande ideella föreningar</title>
        <author>av Joakim Ollén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om lagstiftning rörande ideella föreningar</title>
          <idno type="rdwebb">G102421</idno>
          <rs type="number">421</rs>
          <ref type="dokument_url_text">http://data.riksdagen.se/dokument/G102421/text</ref>
          <ref type="dokument_url_html">http://data.riksdagen.se/dokument/G102421</ref>
          <ref type="dokumentstatus_url_xml">http://data.riksdagen.se/dokumentstatus/G102421</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6qbLrtZiTYShBirpkpU9Fq" type="signed"/>
        <correspContext corresp="i-6qbLrtZiTYShBirpkpU9Fq">
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__421/mot_197778__421-001.pdf"/>
      <fw xml:id="i-4NVgU4enjwvawenHfCoypt">
        Motion 1977/78:421
      </fw>
      <div type="motHeader" xml:id="i-9M7UhFB8YudQoJQuyNTfpL">
        <div type="motTitle" xml:id="i-2LUas1v9pZWdEmdmEFCcjQ"/>
        <div type="motSubmissionInfo" xml:id="i-3UqyuKhF3QPVVK14QstAsL"/>
      </div>
      <div type="motBody" xml:id="i-HEUrxQdUmcJtj5v7AG8FYn">
        <div xml:id="i-D51c8jCMYeCsp5p9uMC7Fr">
          <p xml:id="i-QBNhaAZavcra45CvouLwdd">
            av Joakim Ollén om lagstiftning rörande ideella föreningar
          </p>
          <p xml:id="i-7YzfAnKG7pJaaztnigzChs">
            Den svenska lagstiftningen inrymmer sedan lång tid regleringar
            rörande flertalet typer av juridiska personer. Inte bara aktiebolag
            och handelsbolag utan också ekonomiska föreningar måste bedriva
            sin verksamhet inom ramar som lagstiftaren har ställt upp. Många
            övertygande skäl kan anföras för en sådan reglering: olika intressenters
            legitima behov av möjlighet att kontrol- lera och få insyn i den
            verksamhet som bedrivs och kunna hävda sina intressen på samma
            villkor som övriga intressenter; det allmännas berätti- gade intresse
            av att verksamhet som är av stor betydelse för samhället sker
            i ordnade former och även de juridiska personernas s. a. s. egna
            intresse av att genom lagstiftning få fastlagt kompetensområde,
            ansvarsgränser etc. För ideella föreningar gäller dock icke någon
            reglering, åtminstone inte i skriven lag. I den juridiska doktrinen
            och i rättspraxis har vissa förutsätt- ningar ansetts gälla för
            att en ideell förening skall vara juridisk person, och vissa regler
            har också ansetts tillämpliga på de ideella föreningarna. När
            det gäller frågor om exempelvis revision av ideella förreningars
            verksamhet torde vanligtvis aktiebolagslagens eller föreningslagens
            regler analogivis tillämpas. Det finns dock inte någon egentlig
            lagreglering av ideella föreningars förhållanden. Med tanke på
            den mycket omfattande lagstiftning som finns för övriga juridiska
            personer är det naturligt att ställa frågan på vilket sätt de
            ideella föreningarna särskiljer sig så att någon lagstiftning
            inte är motiverad för dem. En artskillnad i förhållande till olika
            företagstyper och även i förhållande till ekonomiska föreningar
            skulle kunna hävdas vara att ideella föreningar icke ägnar sig
            åt verksamhet som avses vara till direkt ekonomisk vinning för
            medlemmarna. Samtidigt står det dock klart att ett stort antal
            betydelsefulla ideella föreningar har en omfattande egen ekonomisk
            verk- samhet. Vad som måhända är än mer betydelsefullt är det
            ökande inflytandet i olika sammanhang som tillerkänts ideella
            föreningar av skilda slag. Såväl formellt genom lagstiftningsåtgärder
            som indirekt genom en faktisk utveck- ling har flera ideella organisationer
            kommit att hävda maktpositioner av betydande dignitet. Det torde
            inte vara någon överdrift att hävda att några av våra största
            ideella föreningar, av folkrörelsekaraktär, har ett inflytande
            över landets utveckling som inte står de centrala samhälleliga
            beslutsorganen långt efter. Den utveckling som lett fram till
            denna situation kan i sig diskuteras. Under alla förhållanden
            finns det inget skäl att förvänta att denna ”maktbild” under överskådlig
            framtid kommer att radikalt förändras. I detta perspektiv finns
            det givetvis än större anledning att ifrågasätta om inte någon
            form av reglering av de ideella organisationernas förhållanden
          </p>
          <pb facs="riksdagen-motions-pdf/data/197778/mot_197778__421/mot_197778__421-002.pdf"/>
          <fw xml:id="i-9n6nHtGZSDmftc83oXKuCP">
            Mot. 1977/78:421 14
          </fw>
          <p xml:id="i-YGMohH1iE1XmqFcFQwPN1p">
            borde komma till stånd. Det kan visserligen, med all rätt, hävdas
            att lagstiftaren inte bör gripa in med regleringar där så inte
            är oundgängligen nödvändigt. Det har också hävdats i debatten
            att de ideella föreningarna fungerar väl också utan någon lagstiftning
            o ch att det skulle innebära onödigt krångel att införa en lagstiftning
            på detta område. Det finns dock knappast någon som är beredd att
            hävda att lagstiftningen rörande övriga juridiska personer i princip
            skulle vara överflödig eller generellt innebära onödigt krångel,
            även om vissa anmärkningar måhända i detta hänseende kan riktas
            mot denna lagstiftning. Trots att många ideella föreningar spelar
            en väsentligt större roll för samhället och för den enskilde än
            många andra juridiska personer hävdas alltså att lagstiftning
            erfordras för i princip alla juridiska personer utom de ideella
            föreningarna. Den argumentationen synes inte övertygande, än mindre
            konsekvent. Sammantaget måste det alltså i och för sig anses berättigat
            med en ramlagstiftning rörande ideella föreningar. Med hänsyn
            till det starka intresset av att från samhällets sida reglera
            enskild verksamhet så litet som möjligt måste en eventuell lagreglering
            ges en sådan utformning att den varken medför en tillkrånglad
            lagstiftning eller en byråkratisering av organisationernas verksamhet.
            Tyngdpunkten i en sådan reglering bör ligga på det som från samhällets
            synpunkt framstår som mest skyddsvärt: den enskilde medlemmens
            ställning i förhållande till organisationen. Varför är då detta
            särskilt angeläget? När stora ideella organisationer har givits
            ett betydelsefullt inflytande eller rent av en maktposition i
            vissa hänseenden har detta i allmänhet grundats på förutsättningen
            att organisationen i fråga företräder ett stort antal medlem-
            mar. Nästan undantagslöst är det den breda medlemsbasen som ger
            en organisation dess styrka. Såväl för den enskilde medlemmen
            som för samhället måste det då naturligtvis vara av största vikt
            att de beslut som fattas i ideella organisationer verkligen baserar
            sig på en medlemsopinion. Detta kan givetvis aldrig innebära att
            lagstiftaren skall kräva någon typ av majoritetsbeslut i alla
            frågor. Vad som erfordras är ett minimiskydd av den enskildes
            möjligheter att föra fram egna åsikter och uppträda på ett självständigt
            sätt inom organisationen. Ett sådan förstärkt skydd för den enskilde
            förefaller vara helt i konsekvens med nya regler som stärker den
            enskildes inflytande på arbetsplatsen och som syftar till att
            öka demokratin på det kommunala och statliga planet. Det kan gentemot
            detta hävdas att medan kommun och stat är samhälleliga organ och
            inflytandet häri måste regleras av lagstiftaren, de ideella organisationerna
            själva skall avgöra vem som skall bestämma vad och vilken grad
            av demokrati som skall råda inom ifrågava- rande organisation.
            I takt med att ett stort antal ideella föreningar institutio-
            naliserats i så måtto att de getts den maktställning som ovan
            har berörts måste det dock vara helt naturligt att från samhällets
            sida kräva ett stärkt inflytande för den enskilde. Under alla
            förhållanden är det motiverat att skapa lagstiftning där så erfordras
            för att skydda den enskildes frihet i något
          </p>
          <pb facs="riksdagen-motions-pdf/data/197778/mot_197778__421/mot_197778__421-003.pdf"/>
          <fw xml:id="i-4TLWYGya8QMuJKomLoryyb">
            Mot. 1977/78:421 15
          </fw>
          <p xml:id="i-PfvkBYh74pUyAXL6frc34F">
            hänseende. I den mån det kan hävdas att för mycket av samhällslivet
            är omgärdat av statliga regelsystem gäller detta inte skyddet
            för medborgarnas frihet. Denna uppgift, en av lagstiftarens allra
            viktigaste, har snarast kommit i bakgrunden i en del av den lagstiftning
            som tillkommit under senare år. Med hänvisning till vad som anförts
            hemställs att riksdagen hos regeringen hemställer om att en utredning
            tillsätts i syfte att framlägga förslag till lagstiftning för
            att rättsligt reglera de ideella föreningarna.
          </p>
          <p xml:id="i-X6qCQUoDhazvXCXmxPkaso" type="date">
            Stockholm den 17 januari 1978 JOAKIM OLLÉN (m)
          </p>
        </div>
      </div>
    </body>
  </text>
</TEI>
