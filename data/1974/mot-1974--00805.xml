<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00805">
  <teiHeader>
    <fileDesc>
      <titleStmt>
        <title>om åtgärder för förhindrande av oljeskador.</title>
        <author>av fru Anér m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för förhindrande av oljeskador.</title>
          <idno type="rdwebb">FX02805</idno>
          <rs type="number">805</rs>
          <ref type="dokument_url_text">http://data.riksdagen.se/dokument/FX02805/text</ref>
          <ref type="dokument_url_html">http://data.riksdagen.se/dokument/FX02805</ref>
          <ref type="dokumentstatus_url_xml">http://data.riksdagen.se/dokumentstatus/FX02805</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-GPpMndMfbS5wqmSKDRcoh7</idno>
            <name>K.-E. STRÖMBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DeFa7wXU65fjfSSBD6DoAk" type="signed"/>
        <correspContext corresp="i-DeFa7wXU65fjfSSBD6DoAk">
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-GPpMndMfbS5wqmSKDRcoh7"/>
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-BtQ4ubBXfEg4xPiwpPM4Vt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__805/mot_1974__805-001.pdf"/>
      <fw xml:id="i-F3kuubHxbWnk8tA9L9Ew4X">
        Mot. 1974:805 9
      </fw>
      <div xml:id="i-7AVffmyoiv1PN38s3c83QV" type="motHeader">
        <div xml:id="i-BzCyuvfdRtXFbtBFEBK2u3" type="motTitle"/>
        <div xml:id="i-HC1i2gBHe2eBV7yFgK4naA" type="motSubmissionInfo"/>
      </div>
      <div xml:id="i-HXK6LKw6uxpRYkdSyYoAz4" type="motBody">
        <div xml:id="i-Nzk246WBndcapi3CgvuXsQ">
          <p xml:id="i-TjSvc6LWBmuS2qTK1qHfvi">
            Nr 805
          </p>
          <p xml:id="i-LbiuFxbruFU9jD9pgQr97b">
            av fru Anér m. fl. om åtgärder för förhindrande av oljeskador.
          </p>
          <p xml:id="i-RRzwLnSyozNQ8WG8nmzceY">
            Oljeföroreningarna i haven utgör ett allvarligt problem. Oljeutsläpp
            förekommer längs svenska kuster nästa dagligen. En del är avsiktliga,
            andra en följd av olyckshändelser eller slarv. De skador, som
            uppstår vid oljeutsläpp, är allvarliga. Oljeklibbiga badklippor
            och stränder är kanske det som syns bäst. Oljeskadade fåglar är
            ett annat synligt exempel. Men de mer djupgående skadorna är värre.
            Syreutbytet försvåras. Marina alger och andra organismer är känsliga
            för olja. Fisket påverkas negativt. Oljeskadorna kan begränsas
            genom åtgärder på olika områden. Säkerheten till sjöss måste ökas
            genom bättre navigationshjälpmedel, enkelriktning av farleder,
            förbättrad övervakning, lotsplikt etc. En kraftig utbyggnad av
            det svenska oljeskyddet måste komma till stånd. Katastrof- organisationer,
            gemensamma för Nordsjöländerna respektive Östersjö- länderna,
            måste byggas upp, så att snabb bekämpning av stora oljeutsläpp
            blir möjlig. Övervakningen måste förstärkas så att avsiktliga
            oljeutsläpp kan förhindras. Ett idogt internationellt arbete krävs
            för att skärpa de internationella konventioner som reglerar fartygstrafik,
            tillåtna utsläpp m.m.
          </p>
          <p xml:id="i-2rtATddSn2KcwDyYx9ynyj">
            Oljeutsläpp
          </p>
          <p xml:id="i-EugiSAxdTY71UBhjXyTSrv">
            Vad som hittills gjort eller föreskrivits om begränsning av oljeutsläpp
            är helt otillräckligt. Oljetransporterna över haven ökar kraftigt
            och medför betydande utsläpp. Om inte nationell och internationell
            lagstift- ning kan tvinga ned utsläppen kommer stränder, vikar
            och flodmynningar att smutsas ned ökande omfattning. De ekologiska
            riskerna är inte tillräckligt utredda men kan förmodas vara ytterst
            allvarliga. Det finns ingen anledning för oss vid Nordsjöns och
            Östersjöns kuster att vara optimistiska — snarare tvärtom, eftersom
            innanhav är ännu mera sårbara än de stora haven. Detta gäller
            särskilt innanhav med låg temperatur och föga eller inget tidvatten,
            som kan ge behövlig omsättning av vatten- massorna. Därför är
            det väsentligt att vi får en effektiv oljeskyddsbered- skap och
            en effektiv övervakning i syfte att förhindra olagliga oljeutsläpp.
            De fortsatta försöken med märkning av olja bör ges hög prioritet.
            Ytterligare en förutsättning för en minskning av utsläppen är
            att det i hamnarna finns tillräckligt dimensionerade mottagningsanordningar
            för oljeavfall. Med tanke på det svenska tonnagets ekonomiska
            svårigheter krävs här insatser från det allmänna. Lagen om åtgärder
            mot vattenförorening från fartyg ställer krav på sådana mottagningsanordningar,
            dock endast för ”allmän hamn”. Detta
          </p>
          <pb facs="riksdagen-motions-pdf/data/1974/mot_1974__805/mot_1974__805-002.pdf"/>
          <fw xml:id="i-Y7vwiSYTrF9PstPdBKgt6Q">
            Mot. 1974:805 10
          </fw>
          <p xml:id="i-H3qCfyuu6cBWPAmk661GYc">
            innebär en begränsning, eftersom en del oljelastningsplatser
            inte går in under detta begrepp. Mottagningsanordningar måste
            ordnas även vid dessa. Ordet ”allmän” bör därför utgå ur 9 $ i
            lagen. Ytterligare ett skäl härför är att en förutsättning för
            att Östersjön genom IMCO-konvention skall ges totalskydd mot utsläpp
            är tillgång till mottagningsanordningar för oljeavfall. Kontrollen
            av fartygen måste också förbättras. Flertalet utsläpp längs våra
            kuster torde bestå av oljehaltigt barlastvatten från kusttankers,
            som innan de tar in ny last tömmer barlastvattnet. Det är tämligen
            lätt att konstatera om fartyg, som anländer till en lastningsplats,
            någonstans på vägen olagligt gjort sig av med sina oljerester.
            Vissa oljeutsläpp är tyvärr tillåtna. Enligt den senaste IMCO-konven-
            tionen som Sverige godkänt får tankfartyg släppa ut bestämda kvantiteter
            olja om de är under gång och befinner sig mer än 50 nautiska mil
            från land. Detta innebär att utsläpp tillåts i vissa delar av
            Östersjön, Skagerack och Nordsjön. Detta kan inte accepteras.
            Det är över huvud taget oacceptabelt att oljeutsläpp tillåts i
            haven. Den svenska regeringen måste med kraft verka för generellt
            totalförbud mot alla oljeutsläpp. Förutsättningar torde nu finnas
            för att Östersjön skall undantas. men det är för Sveriges del
            särskilt angeläget att skyddet får gälla även Skagerack och Nordsjön.
            1973 års riksdag hade att ta ställning till flera internationella
            konventioner angående skydd för haven. I motioner från folkpartihåll
            framhölls därvid bl. a. behovet av utveckling av konventio- nerna.
            Vi vill här åter understryka att den svenska lagstiftningen rörande
            ansvarighet för oljeskada vidgas till att omfatta även skador
            till följd av utsläpp av icke beständiga oljor. Även dessa oljor
            ger upphov till skador på den marina miljön och är särskilt till
            skada för fisket genom att lekområden och uppväxtplatser för fiskynglet
            påverkas. Det bör här vara möjligt att finna former för ersättning.
          </p>
          <p xml:id="i-9MU8rcYZPJaqEwQ2sp1zVr">
            Oljeborrning under havsytan
          </p>
          <p xml:id="i-JJ4BS4ec8bnBUHFvTC4ZJH">
            Ytterligare en brist i de här aktuella konventionerna är att
            de inte omfattar skador i samband med borrning efter olja. Vi
            har under flera år varnat för riskerna i samband med oljeborrning
            under havsytan. Från USA finns exempel på olyckor, s.k. blow-outs,
            som fått mycket allvarliga konsekvenser. För Sveriges del har
            dessa problem kommit närmare. Omfattande oljeborrningar pågår
            i Nordsjön och borrningar är aktuella även i Östersjön. Från folkpartihåll
            har föreslagits att de nuvarande föreskrifterna för prospektering
            och undersökningsarbete vid borrning efter olja under havsytan
            skulle kompletteras. De borde omfatta även regler för hur borrning
            får utföras och vilka krav som bör ställas på oljeborrningsföretagens
            medverkan vid upprustning av oljeskydd och deras ekonomiska förpliktelser
            vid oljesanering i samband med borrning. De gällande föreskrifterna
            är allmänt hållna. Motionerna har dock inte föranlett någon åtgärd
            från riksdagens sida. Enligt vår mening är det angeläget att detaljerade
            generella bestämmel-
          </p>
          <pb facs="riksdagen-motions-pdf/data/1974/mot_1974__805/mot_1974__805-003.pdf"/>
          <fw xml:id="i-EiJ5Rfk7SMFHest6yqY6Qi">
            Mot. 1974:805 11
          </fw>
          <p xml:id="i-CrQ7wrTF5D2tZWJnVPK3Wu">
            ser utarbetas, som klart anger säkerhetskrav och reglerar de
            ekonomiska konsekvenser som kan bli aktuella vid eventuella olyckor.
            Det måste vara önskrävt även för sökanden att få dessa sidor av
            företaget ingående belysta. Det kraftigt ökande antalet oljeborrningar
            i Nordsjön där även svenska intressen kommer att ingå har på ett
            särskilt sätt accentuerat riskerna också för vårt land. Vissa
            experter anser att Nordsjön redan under 1970-talet kommer att
            bli ett av världens främsta oljeproducerande områden. Att riskerna
            för löskommen olja därvid ökar är uppenbart. Sverige bör i internationella
            sammanhang verka för att kontrollen av oljeborrningen och oljeplattformarna
            utvidgas. De svenska lagarna om förbud mot dumpning av avfall
            från fartyg och om åtgärder mot vattenförorening från fartyg bör
            kompletteras så att de omfattar även plattformar till havs.
          </p>
          <p xml:id="i-QxGroLsx7vy1VWCsqwovK">
            Supertankbåtar
          </p>
          <p xml:id="i-RrUvNfg6YkZc5yED3QnQnK">
            Ett speciellt hot utgör de allra största fatygen — supertankbåtarna.
            Det finns inga bestämmelser som anger största tillåten storlek
            för en tankbåt. Erfarenheterna visar att totalhaverier med supertankbåtar
            är möjliga. Skadeverkningarna vid en sådan katastrof är närmast
            oöverblick- bara. Det finns starka skäl för en begränsning av
            tonnagets storlek och för en reglering av trafiken med dem. De
            bör t. ex. inte få trafikera innanhav som Östersjön med mindre
            än att en tillräcklig katastroforganisation finns. Trafik med
            supertankbåtar pågår i Östersjön, men någon tillräcklig katastroforganisation
            finns inte. Svenska regeringen bör verka för en internationell
            begränsning av tanktonnagets storlek.
          </p>
          <p xml:id="i-WGjgc26VMwGiHDddKW4kE3">
            Oljetransport
          </p>
          <p xml:id="i-DC5J2AEmKoCqDkX2DiUpAe">
            Det finns inget sätt att transportera olja, som kan anses helt
            säkert. Vilket alternativ man än väljer — i rör, på järnväg, per
            båt eller per landsväg — kan olyckor inträffa eller annat hända
            som gör att olja kommer lös. Vid val mellan olika transportalternativ
            gäller det att kalkylera med både kostnader och risker. Det är
            inte säkert att det alternativ, som strikt ekonomiskt förefaller
            mest förmånligt i realiteten kommer att bli det, om detta alternativ
            innebär ett ökat risktagande. Ingen utredning har gjorts som ekonomiskt
            och praktiskt belyser oljeskaderiskerna vid olika transportalternativ.
            En sådan utredning bör göras för att bl. a. analysera riskabla
            punkter i transportkedjan och leda till förslag till säkerhetsbestämmelser
            i samband med oljetransport av olika slag. Med hänvisning till
            det anförda hemställer vi 1. att riksdagen hos Kungl. Maj:t begär
            a) att en utredning tillsätts med uppgift att analysera risk-
            momenten i samband med oljetransporter i olika former, b) att
            snara åtgärder vidtas från svensk sida för att få till stånd
          </p>
          <pb facs="riksdagen-motions-pdf/data/1974/mot_1974__805/mot_1974__805-004.pdf"/>
          <fw xml:id="i-3Sp8RnWrGbTHGMqjJvPZaF">
            Mot. 1974:805 12
          </fw>
          <p xml:id="i-8EZbsVexp9ifFGJuVp9XzP">
            en bättre beredskap för begränsning av oljekatastrofer som kan
            inträffa i samband med oljeborrningarna i Nordsjön, c) att förslag
            föreläggs riksdagen med innebörd att lagen om förbud mot dumpning
            av avfall i vatten och lagen om åtgärder mot vattenförorening
            från fartyg görs tillämpliga även för plattformar till havs samt
            om åtgärder i övrigt för att förebygga skador i samband med borrning
            efter olja, d) att Sverige i internationella sammanhang driver
            kraven på förbud mot oljeutsläpp i haven och en begränsning av
            tanktonnagets storlek, 2. att riksdagen måtte besluta att 9 $
            lagen om åtgärder mot vattenförorening från fartyg ändras så att
            krav på anläggning för omhändertagande av oljerester m. m. kan
            ställas även för annan hamn än allmän hamn, 3. att riksdagen ger
            Kungl. Maj:t till känna vad som i motionen anförs angående förbättrat
            oljeskydd.
          </p>
          <p xml:id="i-AvYDSmuQqPs79cimLxt7JT" type="date">
            Stockholm den 25 januari 1974
          </p>
          <div type="signatureBlock" id="i-HbNJemEJdykgiZQmhDXRqW">
            <p who="i-HZV5H2PBrEbNREbjvh2nWq" type="signature">
              KERSTIN ANÉR (fp)
            </p>
          </div>
          <p xml:id="i-F1WkfRS5w93QnotUQH1s46">
            K.-E. STRÖMBERG (fp) OLA ULLSTEN (fp) ROLF WIRTÉN (fp)
          </p>
        </div>
      </div>
    </body>
  </text>
</TEI>
