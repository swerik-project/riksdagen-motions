<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03520">
  <teiHeader>
    <fileDesc>
      <titleStmt>
        <title>med anledning av prop. 2019/20:132 Extra ändringsbudget för 2020 – Åtgärder med anledning av coronaviruset</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3520 av Jakob Forssmed m.fl. (KD)</title>
          <idno type="rdwebb">H7023520</idno>
          <rs type="number">3520</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023520/text</ref>
          <ref type="dokument_url_html">http://data.riksdagen.se/dokument/H7023520</ref>
          <ref type="dokumentstatus_url_xml">http://data.riksdagen.se/dokumentstatus/H7023520</ref>
          <ref type="docx">http://data.riksdagen.se/fil/F1B86EE1-193D-470B-A7BC-809423CA043B</ref>
          <ref type="pdf">http://data.riksdagen.se/fil/69C5456D-3EA9-41A1-8A8D-C8ACC16DA780</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5iMvHAX3CSyUcEBNT7QoJw" type="basedOn"/>
        <correspContext corresp="i-5iMvHAX3CSyUcEBNT7QoJw">
          <ref>Proposition 2019/20:132</ref>
        </correspContext>
        <correspAction xml:id="i-nCsDVJXZua56nEZch3ew5" type="signed"/>
        <correspContext corresp="i-nCsDVJXZua56nEZch3ew5">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-6W2td5TiBDbzLZGWcpS3dc" type="submitted">
          <date when="2020-03-25"/>
          <time when="16:21:25"/>
        </correspAction>
        <correspAction xml:id="i-EZVcKsKwGmL9BFdh2cnPjF" type="reviewed">
          <date when="2020-03-25"/>
          <time when="16:46:05"/>
        </correspAction>
        <correspAction xml:id="i-5Tk8BuYKmMsWCKm36R2Hwy" type="referred">
          <date when="2020-03-26"/>
        </correspAction>
        <correspAction xml:id="i-QFkPszqXQVqxmHKDhXuAiy" type="dismissed">
          <date when="2020-03-26"/>
        </correspAction>
        <correspAction xml:id="i-RMGyy8fkxeyfPoQPELX8mS" type="assigned">
          <date when="2020-11-11"/>
          <time when="15:49:47"/>
        </correspAction>
        <correspContext corresp="i-RMGyy8fkxeyfPoQPELX8mS">
          <ref type="assignedTo">Finansutskottet</ref>
        </correspContext>
        <correspAction xml:id="i-U13oa1vLMZxpKWpeaBGHk2" type="behandlas_i"/>
        <correspContext corresp="i-U13oa1vLMZxpKWpeaBGHk2">
          <ref type="uppgift">2019/20:FiU51</ref>
          <ref type="ref_dok_id">H701FiU51</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU51</ref>
          <ref type="ref_dok_titel">Extra ändringsbudget för 2020 - Stöd vid korttidsarbete och andra åtgärder med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8FBo7X7hZfzXCw4gCHt4Fr" type="motHeader">
        <div xml:id="i-7bi9GGG4G1uY73B4sDG4N7" type="motTitle">
          Motion till riksdagen 2019/20:3520 av Jakob Forssmed m.fl. (KD)
          med anledning av prop. 2019/20:132 Extra ändringsbudget för 2020
          – Åtgärder med anledning av coronaviruset
        </div>
      </div>
      <div xml:id="i-JjQeFKDZA941LAJCUAUHqd" type="motBody">
        <div xml:id="i-9gWuo7ow8E9k9EB4pMpiEK" type="motProposal" subtype="förslag">
          <head xml:id="i-NxToYfyU2vkAPMNgswiBvb">
            Förslag till riksdagsbeslut
          </head>
          <list xml:id="i-Er5KwEhUKvQT6dKiuiY7Rw" style="ol">
            <item xml:id="i-Ki7jd56EbNP9nS7TqUiei3">
              Riksdagen ställer sig bakom det som anförs i motionen om att
              regeringen skyndsamt ska återkomma till riksdagen med förslag
              om att anståndsavgiften tas bort eller sänks genom en ändring
              i 4 § lagen (2009:99) om anstånd med inbetalning av skatt i vissa
              fall och tillkännager detta för regeringen.
            </item>
            <item xml:id="i-ActjbA8bgF9598aQQCk9ma">
              Riksdagen ställer sig bakom det som anförs i motionen om att
              regeringen bör utvärdera permitteringsgraden i lagen (2013:948)
              om stöd till korttidsarbete och tillkännager detta för regeringen.
            </item>
            <item xml:id="i-MDr6NPmn8kiwE8rs9H7Nmy">
              Riksdagen ställer sig bakom det som anförs i motionen om att
              tillfälligt göra undantag från 5 a § 4 lagen (2013:948) om stöd
              till korttidsarbete och tillkännager detta för regeringen.
            </item>
          </list>
        </div>
        <div xml:id="i-AZgzE8Mn8okTQurDjCRSod" type="motContent">
          <head xml:id="i-BRKcAv9vabSwhdbzshKbJU" type="h1">
            Motivering
          </head>
          <p xml:id="i-3BqEDxMoCtHf8mHKLhVrBF">
            Följdmotionsrätten gällande ändringsbudgetar är starkt begränsad
            i praxis. Det gör att Kristdemokraternas yrkanden i denna följdmotion
            inte omfattar hela motionens intentioner. Texten redogör för Kristdemokraternas
            syn på åtgärderna i propositionen.
          </p>
          <p xml:id="i-WpMv8SQ6bwFXUB8AUeK6fj">
            Med anledning av den ekonomiska krisen har regeringen lagt fram
            en extra ändringsbudget (prop. 2019/20:132) till riksdagen.
          </p>
          <p xml:id="i-Kt15xB4XB8npCuSy7R1qXj">
            Propositionen innehåller förslag om anstånd med inbetalning av
            dels avdragen preliminärskatt och arbetsgivaravgifter, dels mervärdesskatt,
            under högst tre månader vardera för januari–september 2020. Vidare
            föreslår regeringen att man vid extra­ordinära händelser i fredstid
            ska kunna meddela särskilda föreskrifter om undantag från bestämmelserna
            i socialförsäkringsbalken om sjukpenning och karens, smittbärar­penning
            och tillfällig föräldrapenning samt handläggning av ärenden. Regeringen
            föreslås också bemyndigas att meddela föreskrifter som avviker
            från bestämmelserna om arbetsgivarens rätt till ersättning för
            höga sjuklönekostnader. Därtill lämnas förslag som innebär att
            arbetstagaren inte längre behöver styrka nedsättningen av arbets­förmågan
            genom intyg av läkare eller tandläkare.
          </p>
          <p xml:id="i-EGnuCCsMaKWRu4LAmQaAX9">
            Kristdemokraterna stöder i huvudsak regeringens förslag till
            åtgärder i den extra ändringsbudgeten och bedömer att de kommer
            att ha stor betydelse för många arbets­tagare och företagare.
            Det finns dock behov av att komplettera dem, utöka dem och utforma
            dem annorlunda. Det är nu också viktigt att myndigheternas förmåga
            att hantera dessa stöd skyndsamt säkras så att företag och anställda
            som berörs av förslagen får del av åtgärderna.
          </p>
          <head xml:id="i-Y3EKMiA1XpD22coHdCMMMQ" type="h2">
            Förändringar av förslaget till korttidsarbete
          </head>
          <p xml:id="i-MndBPXKJj3WoyntgF4ZeLc">
            I propositionen föreslås att arbetsgivare ska kunna korttidspermittera
            arbetstagare genom en arbetstidsförkortning som uppgår till 20,
            40 eller 60 procent. Arbetstagarens inkomst minskar vid dessa
            nivåer med 4, 6 respektive 7,5 procent. Arbetsgivarens kostnad
            för den minskade arbetstiden är 1, 4 respektive 7,5 procent. Arbetsgivarens
            totala minskade lönekostnad blir 19, 36 respektive 52,5 procent.
          </p>
          <p xml:id="i-MYdFDrFeVJ3Tg6MchSrEeJ">
            I propositionen anger regeringen att staten, med anledning av
            den ekonomiska kris som corona utlöst, tillfälligt bör stå för
            75 procent av kostnaden, vilket gör att statens kostnader uppgår
            till 15, 30 respektive 45 procent av arbetstidsförkortningen.
          </p>
          <p xml:id="i-CrGB7i4h4xFQH3aVFPmFRd">
            Kristdemokraterna stöder inriktningen men anser på grund av den
            fördjupade ekonomiska kris som spridningen av corona utlöst att
            en utökning av korttids­permitteringen till två ytterligare nivåer
            på 80 respektive 90 procent under kort tid under 2020 också bör
            utredas. Därför bör regeringen skyndsamt utvärdera nuvarande nivåer
            och överväga upp till 90 procents permittering.
          </p>
          <p xml:id="i-AWSfHtQibwmfoWqbpyvajr">
            Kristdemokraterna bedömer att det är långt bättre om företag
            så långt möjligt behåller anställda av flera skäl: Anställda som
            får inkomst av sin arbetsgivare slipper vända sig till a‑kassa
            eller annan försörjning som ändå är offentligt finansierad. Arbetslöshet
            har stora sociala och hälsomässiga konsekvenser, och det finns
            stora risker att den som blir av med sitt arbete i en kris blir
            kvar i arbetslöshet också när ekonomin återgår till ett normalläge,
            s.k. persistens. Om anställda är kvar hos sin arbetsgivare kan
            en samhällsekonomisk återhämtning när den väl sker gå fortare
            genom att produktivitet bibehålls i företagen.
          </p>
          <p xml:id="i-BUKG1SYgapJhNUjs4wWDQ1">
            Kristdemokraterna anser också att regeringen bör överväga att
            höja lönetaket för korttidspermittering från månadslöner på 44
            000 kronor till 50 000 kronor så att fler yrkesgrupper omfattas.
          </p>
          <head xml:id="i-Hx6acj6aLhW6BBY1dReaSq" type="h2">
            Möjliggör korttidsarbete eller motsvarande stöd för småföretagare
          </head>
          <p xml:id="i-FaU3DnjUcDFqg8fbf81Lcm">
            Sverige har många små familjeägda företag där hela familjen arbetar
            och företag där bara företagaren själv arbetar. Under rådande
            ekonomiska omständigheter är många av dem mycket ekonomiskt utsatta.
          </p>
          <p xml:id="i-GP9BB6YjMRcUuRU2Ym8k7C">
            Regeringens förslag om korttidsarbete omfattar dock inte denna
            grupp av ägare, delägare eller anställda familjemedlemmar till
            ägare. Dessutom bedöms de övriga förslag som hittills presenterats
            av regeringen inte nå denna grupp av företagare i någon större
            utsträckning.
          </p>
          <p xml:id="i-GBWSnjETpikLDiN9kfuhaE">
            Denna plötsliga kris, som för företaget också påverkats av myndighetsbeslut
            och myndighetsrekommendationer, blir nu snabbt en kris både för
            företaget och för familjen. Därför borde regeringen utreda möjligheterna
            att också inkludera familjemedlemmar i lagen om korttidsarbete
            samt ta fram förslag som bidrar till lättnader på motsvarande
            sätt för ägare i småföretag, framför allt soloföretagare.
          </p>
          <head xml:id="i-4tsurSNmbe642otuGaRL7q" type="h2">
            Undantag från kravet på att ha ”vidtagit andra åtgärder innan”
          </head>
          <p xml:id="i-RA4BiA8EhByjgp7G3q7Sfe">
            I lagstiftningen om korttidsarbete ställs kravet att företaget
            ska ha vidtagit alla andra åtgärder som står till buds för att
            minska sina personalkostnader
            <ref xml:id="i-V8wQuvYYQB1Fbqbvgc6wZc" target="i-XhoY2t8BS5rNgjbGLT1ndj">
              [1]
            </ref>
          </p>
          <p xml:id="i-Q9RrunCMshiTCdS9N9WBK5">
            Det finns också ett behov av att tydliggöra att också konsultbolag
            och bemannings­företag ska omfattas av lagen om stöd vid korttidsarbete
            i denna särskilda situation.
          </p>
          <p xml:id="i-X1c9iu4mDx2xQn5z3RVkbF">
            Regeringen bör därför återkomma med en lagändring så att Tillväxtverket
            inte behöver tillämpa detta krav för de ansökningar som kommer
            in under 2020 och härrör till situationen under coronakrisen.
          </p>
          <head xml:id="i-9JeRP9aDDxjqppeyvo2kMb" type="h2">
            Utred hur vårdgivare och andra arbetsgivare som i huvudsak bekostas
            av allmänna medel kan få del av korttidsarbete
          </head>
          <p xml:id="i-CS7Wqe3aQduGzLHPUEyJHT">
            Lagen (2013:948) om stöd vid korttidsarbete omfattar inte arbetsgivare
            vars verksamhet huvudsakligen är finansierad av allmänna medel
            och där det enligt en offentlig reglering ankommer på det allmänna
            att tillhandahålla verksamheten (3 § tredje stycket).
          </p>
          <p xml:id="i-SpVb6jEs9EW9KtqQgQu2Qa">
            Därmed omfattas inte exempelvis vård- och omsorgsföretag som
            arbetar på kommuner och regioners uppdrag av reglerna för korttidsarbete
            som föreslås i ändringsbudgeten för 2020.
          </p>
          <p xml:id="i-HXFd2i1eHrpFhWUwTYQmC3">
            Förutsättningarna har förändrats kraftigt även för företag som
            vid en första anblick kan förefalla vara förskonade. Vårdföretag
            som inte arbetar med akuta uppdrag har den senaste tiden fått
            se stora delar av sina inbokade besök ställas in medan få nya
            besök bokats, eftersom patienter vill undvika besök på vårdmottagningar
            på grund av rädsla för smitta.
          </p>
          <p xml:id="i-XFXkNCDHXLunYSDFr8BsAh">
            Vårdföretag som drabbas kan vara inom fysioterapi, vissa specialistvårdsmottagningar,
            psykoterapi m.fl. Risken är överhängande att framför allt små
            vårdgivare kommer att få svårt att klara sig, precis som många
            andra företag i andra branscher. Detsamma gäller ideella utförare
            som arbetar på det offentligas uppdrag med exempelvis dagverksamhet
            och rehabilitering och nu ser kraftigt vikande beläggning. Systemet
            med korttidsarbete har därför stor betydelse i denna typ av bransch.
            Men i den föreslagna lagen om korttidsarbete omfattas inte arbetsgivare
            vars verksamhet huvud­sakligen är finansierad av allmänna medel
            och där det enligt en offentlig reglering ankommer på det allmänna
            att tillhandahålla verksamheten.
          </p>
          <p xml:id="i-TyprtzDor7c8NJbszW9ToX">
            Detta problem gäller inte bara privata och ideella utförare av
            vård och omsorg utan skulle också kunna gälla exempelvis för företag
            som påverkas när skolor börjar bedriva distansutbildning.
          </p>
          <p xml:id="i-T5LP74EugfJBf7jhXF46q8">
            Kristdemokraterna menar att även arbetsgivare som i huvudsak
            bekostas av allmänna medel bör kunna innefattas och att regeringen
            därmed bör utreda en lagändring för att inkludera dem i systemet.
          </p>
          <head xml:id="i-EoqwMU5HBskZvk1XojGU6F" type="h2">
            Utred hur bemanningsföretag kan inkluderas i korttidsarbete
          </head>
          <p xml:id="i-FL5SE4jwHLbWPYT5HPz3Us">
            I propositionen under lagförslaget om korttidsarbete står det:
            ”Stöd bör inte heller kunna erhållas av arbetsgivare vars verksamhet
            syftar till att möta andra arbetsgivares tillfälliga och kortsiktiga
            behov av arbetskraft. Stora och plötsliga fall i efterfrågan på
            arbetskraft bör för sådana arbetsgivare inte anses vara oförutsedda.”
          </p>
          <p xml:id="i-7y4ZR35TzCx8hmx1VSUCCB">
            Denna typ är främst bemanningsföretag och andra som hyr ut personal
            eller konsulter. Det stämmer möjligtvis att denna typ av företag
            ofta står först i linjen vid vanliga konjunktursvängningar och
            efterfrågeförändringar, men den här är snabb och omfattande. Det
            är rimligen inte något som kan anses vara förutsett. Därför menar
            vi att bemanningsföretag som avses i regeringens proposition och
            som undantas från den­samma bör ingå och att regeringen bör utreda
            en sådan lagändring.
          </p>
          <p xml:id="i-LKkacVwSyfMfe6e9y86nj1">
            Utöver detta bör regeringen också notera att vissa samhällsviktiga
            branscher – såsom dagstidningar – har fått kraftiga intäktsbortfall
            under coronakrisen men inte har möjlighet att nyttja systemet
            med korttidsarbete medan efterfrågan på personal för att upprätthålla
            den centrala verksamheten är konstant eller till och med ökande.
            Det gäller i hög grad för redaktionell personal. Här bör regeringen
            överväga bestämmelser som gör att sådana branscher kan få del
            av lönestöd, motsvarande det som korttidsarbetes­systemet erbjuder,
            men som samtidigt tillåter att verksamheten upprätthålls.
          </p>
          <head xml:id="i-CUWDfEg4E3GpQNsS5daSwd" type="h2">
            Slopa företrädaransvaret vid anstånd med inbetalning av skatter
            m.m.
          </head>
          <p xml:id="i-347eZevFE2nwuD9axP4aCv">
            I propositionen möjliggörs för företagare att skjuta upp inbetalningen
            av skatter, arbetsgivaravgifter, moms och preliminärskatt. Men
            med nuvarande regler om företagares företrädaransvar riskerar
            småföretagare att bli personligt ansvariga om företaget går i
            konkurs med en skatteskuld. För vissa kan det innebära stora belopp
            och en mycket tung börda för det enskilda hushållet.
          </p>
          <p xml:id="i-G4P9jBWYkC62CainX6G64S">
            Företrädaransvaret är ett personligt betalningsansvar för en
            juridisk persons skatte­skulder. Om ett bolag har likviditetsproblem
            och saknar medel att betala skatten i rätt tid måste i princip
            bolagets företrädare omgående vidta ingripande åtgärder som att
            avveckla bolaget.
          </p>
          <p xml:id="i-JVvz2J5U8TUEipSTWZhhhM">
            I detta läge med en exceptionell nedgång i efterfrågan bör en
            företagare inte riskera att bli personligt betalningsansvarig
            för att ha använt sig av möjligheten att få anstånd med inbetalning
            av skatter och arbetsgivaravgifter. Därför anser Kristdemokraterna
            att regeringen bör utreda och införa ett tillfälligt undantag
            från företrädaransvaret i de fall där företagen erhåller ett tillfälligt
            anstånd med inbetalning av skatter och avgifter under den period
            som staten tillhandahåller den utvidgade möjligheten.
          </p>
          <head xml:id="i-JQhGGercuVRmwKEk1xfyvm" type="h2">
            Se över räntekostnader för företag som skjuter upp skatteinbetalningar
          </head>
          <p xml:id="i-SsQX9fT9AHxQS2ohs7zAW5">
            Som tidigare nämnts har regeringen gjort det möjligt att skjuta
            upp inbetalningen av skatter och avgifter. Genom att detta kan
            ske retroaktivt från januari kan också företag få tillbaka redan
            inbetalda skatter på skattekontot, vilket är mycket bra för att
            stärka likviditeten. För detta tar staten ut en ränta, eftersom
            uppskjutna skatteinbetalningar är att se som ett lån. Räntan utgörs
            av en årlig kostnadsränta på 1,25 procent samt en anståndsränta
            på 0,3 procent per månad. Dessa räntor är inte avdragsgilla och
            motsvarar därför en avdragsgill årlig ränta på 6,6 procent.
          </p>
          <p xml:id="i-P4Ny3363Y1Muh6JvpbiqSS">
            Det utgör en hög lånekostnad – i synnerhet för företag som är
            i djup kris. Det är orimligt att staten tar ut en sådan hög ränta,
            som är flera gånger högre än en vanlig bankränta, och därför bör
            den sänkas.
          </p>
          <head xml:id="i-U2dRgPycAoatqFA3Ly3sHn" type="h2">
            Inkludera privata vård- och omsorgsgivare för extraordinära kostnader
          </head>
          <p xml:id="i-SbVjhppdB4s25DSvgX3DWR">
            I propositionen föreslås inom utgiftsområde 9 anslaget 1:6 att
            utgifter för extraordinära smittskyddsåtgärder hos kommunerna
            ska kompenseras. Men de utgifterna får man anta gäller också privata
            vård- och omsorgsgivare. Dessa vårdgivare är anlitade av regioner
            och kommuner och är därmed satta att vidta samma typer av åtgärder
            som offentliga aktörer gör med avseende på smittspridningen. Detta
            arbete innebär merkostnader till följd av ökade kostnader för
            bemanning, extra skyddsutrustning för personal, informationsinsatser
            m.m.
          </p>
          <p xml:id="i-9LDnsnqJxhmLN5dY4hyqe2">
            I regeringens proposition tydliggörs inte om privata vård- och
            omsorgsgivare omfattas av kompensationen. I stället står det:
            ”För att kunna ersätta kommunerna för merkostnader …”, vilket
            kan tolkas som att privata företag inte omfattas. Kristdemokraterna
            menar att så borde vara fallet. Därför bör regeringen tydliggöra
            att privata vård- och omsorgsgivare omfattas av kostnadsersättningen
            för extraordinära kostnader.
          </p>
          <head xml:id="i-ZezLtUvzfMK9xAdy9i4ZV" type="h2">
            Övrigt
          </head>
          <p xml:id="i-QYfyQvoqAf4pnrwnQKjDWP">
            I propositionen redogörs för smittbärarpenning och anslaget utökas.
            Smittbärarpenning får dock bara ges till den person som redan
            har konstaterats smittad och kan därför inte användas i förebyggande
            syfte. Det finns dock ett stort behov av att skydda riskgrupper
            och se till att dessa inte får viruset. Därför borde det utredas
            så att smittbärarpeng kan ges till riskgrupper även i förebyggande
            syfte.
          </p>
        </div>
        <div xml:id="i-68hFssty4QrgDTLek4RR3G" type="motSignatures">
          <list xml:id="i-KGVj8g7ms3VjuMDo715ar6">
            <item xml:id="i-2cd4c8nSSjHHYgotsZecVg" who="i-TodycJLEopZCV6uNkQANDV">
              Jakob Forssmed (KD)
            </item>
            <item xml:id="i-D12BqvRKZrfsbfdVbXHAQo" who="i-F7At3v6PvJpNCH37qRhr8A">
              Sofia Damm (KD)
            </item>
            <item xml:id="i-8qMy8VE7GZ3bLV64iPNQBy" who="i-9kL7gDrzsvgPervhw6VVyb">
              Hans Eklind (KD)
            </item>
            <item xml:id="i-rjBDAEyaN6NptPbR1FAT1" who="i-VSiy2mHN5m8fAgo9SDAGyR">
              Hampus Hagman (KD)
            </item>
            <item xml:id="i-J6e9pox2Hctg7Y1w6VT9ZL" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
        <div xml:id="i-KkvyLGQ6LbcrJbJLovDmyK" type="motNotes">
          <noteGrp xml:id="i-7QHk7m81bq2uY9d9uDYxup">
            <note xml:id="i-XhoY2t8BS5rNgjbGLT1ndj">
              [1] 5 a § 4 lagen (2013:948) om stöd vid korttidsarbete.
            </note>
          </noteGrp>
        </div>
      </div>
    </body>
  </text>
</TEI>
