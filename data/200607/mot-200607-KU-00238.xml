<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00238">
  <teiHeader>
    <fileDesc>
      <titleStmt>
        <title>Förlängda motionstider</title>
        <author corresp="i-UmhVhzFM3Rs65aFjMTgRvj">av Anne-Marie Pålsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förlängda motionstider</title>
          <idno type="rdwebb">GU02K238</idno>
          <rs type="number">K238</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K238/text</ref>
          <ref type="dokument_url_html">http://data.riksdagen.se/dokument/GU02K238</ref>
          <ref type="dokumentstatus_url_xml">http://data.riksdagen.se/dokumentstatus/GU02K238</ref>
          <ref type="doc">http://data.riksdagen.se/fil/94A606F8-AEE5-4453-B76D-CC3F0B6163F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q8dbqb2ib7XnyF1dnjhNWP" type="signed"/>
        <correspContext corresp="i-Q8dbqb2ib7XnyF1dnjhNWP">
          <note type="signatory" corresp="i-UmhVhzFM3Rs65aFjMTgRvj"/>
        </correspContext>
        <correspAction xml:id="i-9ycJUnTcaRSxg6kUshTGgL" type="referral">
          <date when="2006-11-07"/>
        </correspAction>
        <correspAction xml:id="i-9hBPeZ8rT1vnNAAuZuwiPB" type="dismissal">
          <date when="2006-11-07"/>
        </correspAction>
        <correspAction xml:id="i-NmG2gQN4pyANCrH1AQtKT9" type="numbering">
          <date when="2006-10-31"/>
        </correspAction>
        <correspAction xml:id="i-5vE4xQ9ca4LXM7dB8PpCUw" type="submission">
          <date when="2006-10-31"/>
        </correspAction>
        <correspAction xml:id="i-QXNG2CtFEuQY756Wfks3qB" type="transfer">
          <date when="2006-10-27"/>
        </correspAction>
        <correspAction xml:id="i-CSKg7BXtWzPiHBeumtWYpA" type="assigned"/>
        <correspContext corresp="i-CSKg7BXtWzPiHBeumtWYpA">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YCjefRPBzuenyzaUgZrMDX" type="motBody">
        <div xml:id="i-HxQfRXRj5WYZSwsxqydatj" type="motProposal" subtype="förslag">
          <head xml:id="i-NBwV41Uy69274iG4Gro66Z">
            Förslag till riksdagsbeslut
          </head>
          <p xml:id="i-6wufsXsMMJjfiFcvEcJJXE">
            Riksdagen tillkännager för riksdagsstyrelsen som sin mening vad
            i motionen anförs om att motionstiden för regeringens propositioner
            förlängs till åtminstone en månad.
          </p>
        </div>
        <div xml:id="i-Z5jFPmBWnrRkLx2xefAjK" type="motContent">
          <head xml:id="i-SvvqU9RGpt6q27TJ521Hkw" type="h1">
            Förlängda motionstider
          </head>
          <head xml:id="i-U5n1jsRFYwN372gP8896Fv" type="h1">
            Motivering
          </head>
          <p xml:id="i-PVt8DMe4YLt8kSzbkthUk8">
            Enligt regeringsformen 1 kap. 4 § är riksdagens uppgift att stifta
            lagar, besluta om budgeten och kontrollera den verkställande makten,
            dvs. regeringen. För detta anslog skattebetalarna förra året drygt
            1 miljard kronor. Detta belopp skall täcka lönen till 349 folkvalda,
            625 anställda tjänstemän och omkostnader för lokaler, resor etc.
          </p>
          <p xml:id="i-SUc8pBG2BPN4Q7jPpzjXBa">
            Att stifta lagar och besluta om budgeten är i första hand en
            fråga för de partier som utgör regeringsunderlaget, medan den
            kontrollerande funktionen primärt utövas av oppositionspartiernas
            företrädare i riksdagen.
          </p>
          <p xml:id="i-E7Eisk2LG8s7Z1dG8dtnYP">
            Kontrollfunktionen är central för demokratins funktionssätt,
            men mera sällan massmedialt intressant. Det är kanske en förklaring
            till att det i dagsläget satsas för lite resurser på detta. I
            stället används riksdagen, av partierna och de valda ombuden,
            mera som en plattform för att föra ut sin egen politik.
          </p>
          <p xml:id="i-B5p79vHvnc97Daz5dbLBmL">
            Konstitutionsutskottets granskning, frågor och interpellationer
            till statsråden är exempel på hur denna kontrollfunktion kan utövas.
            Men kontrollen utövas också genom en noggrann analys av de förslag
            som regeringen lägger fram för beslut i riksdagen.
          </p>
          <p xml:id="i-WtUvwAVErPwM2efR3L1njz">
            Men för att denna de jure- kontroll också ska kunna fungera som
            en de facto- kontroll måste motionstiden på regeringens propositioner
            förlängas. Detta gäller särskilt sådana propositioner som inte
            föregåtts av parlamentariska utredningar eller som gäller EU-direktiv
            som ska implementeras i svensk lag. Den i dag korta motionstiden
            14 dagar innebär att de som ska kontrollera regeringen, dvs. riksdagens
            ledamöter, får blott 14 dagar på sig att läsa propositionen, tänka
            igenom dess innehåll, bedöma de framlagda förslagen och formulera
            sin syn på dessa.
          </p>
          <p xml:id="i-XyuoqqNbpdmN4RxEEevyET">
            Regeringen kan ha haft år och de bästa experterna till förfogande
            att utreda frågan och formulera förslagen. Riksdagsledamoten ska
            göra detta inte bara på mycket kort tid utan även med, i bästa
            fall, bara en tjänsteman till sitt förfogande. Riksdagens reella
            möjligheter att kontrollera regeringen blir därmed begränsade
            och innehållet i motionerna, som sammanfattar de olika partiernas
            granskning, reduceras inte sällan till ytligt tyckande och politiska
            floskler. Risken för att så ska ske är särskilt stor om den framlagda
            propositionen innehåller förslag på komplicerade lagtekniska förändringar
            på specialområden.
          </p>
          <p xml:id="i-RwBJajDz3mqABYPP7Uramt">
            En förlängning av motionstiden till låt säga en månad ger riksdagsledamoten
            rimliga möjligheter att kontakta olika experter för att låta dem
            ge sin syn på den aktuella frågan och att utifrån dessa utlåtanden
            formulera sin (partiets) syn på regeringens förslag. Konstruktiv
            granskning även av detaljer är viktig, ty utformningen av dessa
            kan ha en enorm räckvidd.
          </p>
          <p xml:id="i-UqgPH6CjcqdpuDxUbkmsiv">
            Mot bakgrund av vad som ovan sagts bör motionstiden på regeringens
            propositioner förlängas.
          </p>
        </div>
        <div xml:id="i-7f8PtFZ8D4qmYE5LkBDr4p" type="signatureBlock">
          <list xml:id="i-KjXJy9yeZ6oaHdSpvYFhjV">
            <item xml:id="i-XrDPLSGjzYPuV34Szgz5Sj" who="i-UmhVhzFM3Rs65aFjMTgRvj" type="signature">
              Anne-Marie Pålsson (m)
            </item>
          </list>
        </div>
      </div>
    </body>
  </text>
</TEI>
