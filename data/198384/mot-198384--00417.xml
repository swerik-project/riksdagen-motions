<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00417">
  <teiHeader>
    <fileDesc>
      <titleStmt>
        <title>Förenklad vagmar kesskyltning</title>
        <author>Sten Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förenklad vagmar kesskyltning</title>
          <idno type="rdwebb">G702417</idno>
          <rs type="number">417</rs>
          <ref type="dokument_url_text">http://data.riksdagen.se/dokument/G702417/text</ref>
          <ref type="dokument_url_html">http://data.riksdagen.se/dokument/G702417</ref>
          <ref type="dokumentstatus_url_xml">http://data.riksdagen.se/dokumentstatus/G702417</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DVhBgYCsqFZBQk7TL6gHqZ" type="signed"/>
        <correspContext corresp="i-DVhBgYCsqFZBQk7TL6gHqZ">
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__417/mot_198384__417-001.pdf"/>
      <fw xml:id="i-81BSy8rgj8VPg5Z9GJtfWF">
        Motion 1983/84:417
      </fw>
      <div xml:id="i-GH9rNiGJuejYoPLfuecJix" type="motHeader">
        <div xml:id="i-U258mvHnqcERPxwFmvkSes" type="motTitle"/>
        <div xml:id="i-U9jbcTqbsbcSiyk5GHcE9a" type="motSubmissionInfo"/>
      </div>
      <div xml:id="i-7f5DrP12KuQw2pCH2xjLTG" type="motBody">
        <div xml:id="i-7WzsG2E6YRJKdqnuAfcUpT">
          <p xml:id="i-AJWsiYr17nZ3sBKNU5kEJs">
            Sten Svensson Förenklad vägmärkesskyltning
          </p>
          <p xml:id="i-3ezrF6qzLFWAnWXCcHonYD">
            Trafikmiljön belastas i dag av för många skyltar. En förenkling
            av utmärkningssystemet skulle sannolikt kunna inbespara stora
            kostnader för staten förutom att trafiksäkerheten samtidigt skulle
            kunna höjas. Den forskning som bedrivs i dag har dokumenterat
            att trafikanten inte klarar att tillgodogöra sig all den information
            skyltarna ger. Man har bl. a. kommit fram till att väglinjemarkeringar
            ger goda utvecklingsmöjligheter. Detta område är mindre hårt internationellt
            reglerat, och friheten för Sverige att pröva en utformning är
            större här än inom andra berörda områden. Det är vägmärkesförordningen
            (SFS 1978:1001) som reglerar hur, vad och vilka vägmärken som
            sätts upp. Kommunerna stadgar i sina lokala trafikföreskrifter
            den konkreta uppmärkningen. Vägmärkena har varit föremål för internationell
            samordning i syfte att öka trafiksäkerheten och förståelsen. Sverige
            har ratificerat European Rules Concerning Road Traffic Signs and
            Signals m. fl. dokument. Sverige deltar i samarbetet inom ramen
            för FN-organen ECE i Gen&amp;ve och permanenta transportministerkonferensen,
            CEMT, i Paris. I Norden finns en stark enighet att upprätthålla
            uniforma regler. En ansvarsfördelning föreligger mellan berörda
            instanser. Trafiksäker- hetsverket har framfört synpunkter om
            den alltför stora mängden trafikmärken i dagens gatu- och vägmiljö.
            Men det är kommunikationsde- partementet som kan initiera en revidering.
            Det är vägverket som ansvarar för den praktiska utmärkningen och
            statens väg- och trafikinstitut som utför forskning inom trafikområdet.
            Sverige har redan inom ECE och CEMT aktualiserat vägmärkessituatio-
            nen. Intresset har hittills varit mycket svalt från övriga länders
            sida. Bl. a. har åberopats kostnadsskäl — det kostar ganska mycket
            pengar att byta ut alla vägskyltar. Det regelsystem som Sverige
            ratificerat 1968 (internationell kod) och 1971 (europeisk kod)
            skall revideras med början i år. Mycket beror på vilken ambitionsnivå
            revideringen antar. Om reglerna, som vid tidigare tillfällen,
            helt omarbetas kan mer genomgripande synpunkter av det slag Sverige
            framfört lättare tillgodoses. Om revideringen å andra sidan bara
            blir partiell blir möjligheterna till sakändringar mycket små.
            Sverige kan inte heller ensamt ändra sina vägskyltar. För detta
            krävs en mycket bred samstämmighet. Det finns dock möjligheter
            att redan nu förenkla märkesfloran inom ramen för nuvarande system.
            Förenklingar kunde ske bl. a. om kommunerna dämpar kraven på precision
            i de lokala trafikföreskrifterna.
          </p>
          <pb facs="riksdagen-motions-pdf/data/198384/mot_198384__417/mot_198384__417-002.pdf"/>
          <fw xml:id="i-YXfex46hpN2pUuYMTEkRD7">
            Mot. 1983/84:417 4
          </fw>
          <p xml:id="i-Mr1dGmC4VC7Zw9PSPbKa3g">
            En privatperson (S.-E. Gutelius, Skövde) har lanserat ett förslag
            till nytt utmärkningssystem för huvudled i kombination med hastighetsbegränsning,
            parkeringsförbud eller stoppförbud. Enligt min mening är detta
            uppslag så intressant att det närmare bör studeras av berörda
            myndigheter, och det bör belysas ytterligare genom intensifierade
            forskningsinsatser. Förslaget går ut på att med ett vägmärke informera
            trafikanterna om att huvudled, hastighetsbegränsning och parkeringsförbud
            eller stoppförbud gäller. Den informationen, som i dag kräver
            två till tre märken, skulle således kunna samlas på ett märke.
            Ett steg i den riktningen har redan tagits i vägtrafikkungörelsen
            (748), som anger att fordon ej får parkeras på huvudled utanför
            tättbebyggt område. Denna bestämmelse anges endast med huvudledsmärke.
            Driftavdelningen vid Göteborgs gatukontor har tagit upp detta
            förslag i driftkostnadsutredningens arbetsgrupp för vägmärken,
            där representanter för Stockholm, Solna och Göteborgs kommuner
            ingår. Denna arbetsgrupp har kommit till den uppfattningen att
            vägmärkesfloran i dag är alltför stor, att många vägmärken ger
            hög driftkostnad, att trafikmiljön förfulas av alltför många stolpar
            och märken samt att mängden av märken kan försvåra för trafikanterna
            att hinna registrera och förstå innebörden av bestämmelserna.
            Man är därför intresserad av att detta förslag — efter internationella
            överenskommelser och författningsändringar — kan genomföras. Enligt
            vägverkets mening kan besparingar göras om man nöjer sig med färre
            skyltar. Inom landets vägförvaltningar omsätts årligen stora summor
            i mångmiljonklassen på vägmärken. En förenkling skulle följaktligen
            kunna inbespara avsevärda kostnader, vilket inte minst måste beaktas
            i dagens statsfinansiella läge. En förenkling av utmärkningen
            är därför från flera utgångspunkter mycket angelägen. Sammanfattningsvis
            kan konstateras följande: Värmärkena i Sverige är samordnade med
            andra länders. En bred enighet på det internationella planet krävs
            för att ändringar skall ske. Sverige har bl. a. inom ramen för
            den internationella ministerkonferensen i Paris verkat för en
            förenkling av nuvarande skyltflora. En revidering av den internationella
            överenskommel- sen startar under innevarande år. Forskningen fastslår
            att trafikanterna inte klarar att uppmärksamma så intensivt informationsflöde
            som dagens skyltmiljö innebär. Slutligen kräver det statsfinansiella
            läget att besparingar måste initieras inom samtliga områden av
            den statliga förvaltningen. Det som anförts i det föregående leder
            till slutsatsen att ansträngningarna från svensk sida att åstadkomma
            sådana förändringar som banar väg för nedskärningar i de offentliga
            utgifterna måste intensifieras. Likaså måste forskningen få uppgiften
            att klara ut om det i första hand är vägmärkenas utformning eller
            den förekommande mängden som reser de största svårigheterna för
            trafikanterna att tillgodogöra sig budskapet. Vidare bör staten
            redan nu — där internationella överenskommelser inte lägger hinder
            — initiera besparingsåtgärder inom vägförvaltningen med beaktande
            av bl. a.
          </p>
          <pb facs="riksdagen-motions-pdf/data/198384/mot_198384__417/mot_198384__417-003.pdf"/>
          <fw xml:id="i-V7hs28ZnYzGEPDEJZrphXu">
            Mot. 1983/84:417 5
          </fw>
          <p xml:id="i-YQf7TJoi2nQAbKv4GtSamy">
            förslag och synpunkter som angetts i denna motion. Dessutom bör
            staten ta initiativ till förhandlingar med Kommunförbundet med
            avsikt att främja en ordning som kan leda till en dämpning av
            kraven på precision i lokala trafikföreskrifter. Med hänvisning
            till det statsfinansiella läget bör riksdagen hos regeringen anhålla
            om åtgärder i samtliga dessa avseenden. Riksdagen bör således
            göra ett uttalande av denna innebörd. Åberopande vad som ovan
            anförts hemställer jag att riksdagen beslutar att som sin mening
            ge regeringen till känna vad som i motionen anförts om angelägenheten
            av att initiera åtgärder för att åstadkomma besparingar av statsmedel
            genom förenklingar av vägutmärkningssystemet.
          </p>
          <p xml:id="i-QcG62sooMYVcD8rYWnHGGw">
            Stockholm den 13 januari 1984
          </p>
          <p xml:id="i-GtV7TzkRysr7ZFEEKFNBG4">
            STEN SVENSSON (m)
          </p>
        </div>
      </div>
    </body>
  </text>
</TEI>
