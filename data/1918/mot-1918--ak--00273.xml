<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__273/mot_1918__ak__273-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mötioner i Andra kammaren, Nr 273. 1
          </p>
          <p>
            Nr 273.
          </p>
          <p>
            Av herr Hansson i Mora, om skrivelse till Kungl. Maj:t angå-
            ende avskaffande av katekesundervisningen i skolorna och dess
            ersättande med undervisning i sedelära.
          </p>
          <p>
            Redan år 1903 anhöll riksdagen hos Kungl. Maj:t om åtgärder för
            den nu använda katekesutvecklingens ersättande med en ny efter
            barna- ålderns mottaglighet och behov avpassad handledning i den
            kristna tros- och sedeläran. Sedan dess har det allra ivrigaste
            arbete i syfte att skapa en ny katekes pågått. Ej mindre än ett
            30-tal läroböksförslag ha utär- betats, en del av ganska framskjutne
            män. Intet av déssa har dock vun- nit ens de kyrkliga myndigheternas
            gillande. Nu senast har den år 1911 tillsatta kungl. katekesnämnden
            framlagt ett ur långvarig mödå och gransk- ning framarbetat förslag
            till lärobok i »vår kristna tro». Detta förslag är just nu under
            omprövning ute hos domkapitlen m. fl. myndigheter. Förslaget omfattar
            en mindre lärobok för folkskolans, en större för kon- firmationsskolans
            behov. Kommittén har på sistone utgjorts av professor Einar Billing,
            ord- förande, hovpredikanten V. E. Rundgren, kyrkoherden (förre
            läroverksad- junkten) N. A. G:son Bergstrand och överläraren vid
            Kiruna högre folk- skola J. E. Björkman. Den sistnämnda har låtit
            meddela, att han blott deltagit i arbetet, så vitt det överskridit
            folkskolans behovskrets. Det har vidare meddelats, att det är
            herr Rundgren som gjort mesta delen av ar- betet. Vi skola alltså
            nu äntligen få en ny katekes, en ny sammanfattning av den kristna
            tron. Både formellt och innehållsligt borde detta inne- bära en
            viktig reformation. En ay katekes liksom en ny psalmbok eller
            en ny bibelöversättning bör ju vara ett utslag av kyrkans skapande
            kraft. Bihang till riksdagens protokoll 1918. 4 saml. 109 häft.
            (Nr 273.)
          </p>
          <pb facs="riksdagen-motions-pdf/data/1918/mot_1918__ak__273/mot_1918__ak__273-002.pdf"/>
          <p>
            2 Motioner i Andra kammaren Nr 273.
          </p>
          <p>
            Det vore ej en minut för tidigt om kyrkan nu tillgodogjorde sig
            det i sin art aktningsvärda och på sin tid lovande nydaningsarbete
            som den li- berala teologien utfört. Den Lutherska reformationen
            firade i fjol sitt 400- årsjubileum. Det bör vara varje luthersk
            kyrka angeläget att visa sig ha förstått hålla reformationens,
            nydaningens anda vid makt. Den nya kate- kesen, vilken i företalet
            blygsamt framställer sig själv som ett litet jubi- leumsmonument
            till och för 400-årsminnet, bör alltså vara ett gott vitt- nesbörd
            om nämnda andas fortlevande. Vi börja med att läsa titeln: Meddelande
            från kungl. katekesnämnden, står där först. En kommitté, en kunglig
            kommitté, som skapare av ett reformatoriskt verk, det är verkligen
            en mer originell än hänförande tanke. Litet längre ner finna vi,
            att den nya katekesen tituleras underdånigt för- slag. Det är
            alltså en underdånig reformering varom här är fråga. Egen- domligt
            nog öppnas dock framställningen av den kungl. kristna tro, som
            vi alltså i underdånighet skola omfatta, med en skildring av Luther
            och Olaus Petri, ehuru det icke ens av kungl. katekesnämnden hävdas,
            att det var en underddånig reformation som dessa åvägabragte.
            Det kräves en utpräglad konstnärlig eller åtminstone stilistisk
            för- måga för att skapa en bok av här ifrågavarande art. Men att
            den nya katekesens författare åtminstone vid detta sitt arbete
            sakna denna för- måga röjer redan dess motivering. Författarne
            ha själva en aning där- om. Ideligen röja de sin osäkerhet i ordvalet
            genom att till de ord de använda göra ett inskränkande eller omhöljande
            tillägg. Särskilt älska de tilläggsorden mera (»en mera yttre
            synpunkt», &gt;en mera inre väg») och så att säga (&gt;så att säga konkurrera»,
            »så att säga återspegla»). Men kan man icke skriva bättre än att
            man ideligen måste be om ursäkt för sitt språk, gör man mera klokt
            i att så att säga tiga. I själva katekesstyckena möter samma bristande
            stilistiska förmåga. ena sidan vilja de uttrycka sig kärnfullt,
            i korta satser. Därför börja de så många meningar med »Och&gt;, vilket
            alltid är det lättaste men inga- lunda det bästa medlet att hopknyta
            meningarna. Vidare vilja de skriva pedantiskt logiskt riktigt.
            Därför duger t. ex. ej den nuvarande kateke- sens verkligt goda
            definition på vär nåsta: »Alla människor, både vänner och ovänner,
            kända och okända, fattiga och rika», utan det skall heta: &gt;Varje
            människa som vi på något sätt kunna göra gott eller ont är vår
            nästa» — en sats så professorligt riktig, att barnen omöjligt
            kunna fästa någon klar föreställning därvid. Ibland blir emellertid
            nämndens logik så fin, att den icke tål minsta beröring med den
            vanliga logiken. Exem- pelvis säger den: »När vi tjäna vår Herre
            Kristus . . . . kunna vi icke undslippa frestelser». Ett med normal
            logik (icke katekeslogik) utrustat
          </p>
          <pb facs="riksdagen-motions-pdf/data/1918/mot_1918__ak__273/mot_1918__ak__273-003.pdf"/>
          <p>
            Motioner i Andra kammaren, Nr 273. 3
          </p>
          <p>
            barn måste givetvis därav sluta: enklaste sättet att slippa frestelser
            är alltså att icke tjäna vår Herre Kristus. Men nämnden vill ock
            skriva känsligt och rörande. Därav sådana rubriker å lärostyckena
            som denna »Huru kärleken talar sanning»; var- igenom naturligtvis
            barnen måste få den föreställningen, att det ej är de själva som
            skola tala sanning utan något absolut obestämt som kallas &gt;kärleken».
            Svårare torde de få att taga till hjärtat lärdomen, att vi böra
            frukta Gud över allting, eftersom detta säges innebära, att »vi
            icke våga leva utan honom&gt;. Detta måste, om det tages ordagrant
            och barnen taga gärna allting ordagrant — betyda, att, när man
            icke längre tror på Gud, så bör man begå självmord. Den stora
            pedagogiska nydaning, som den nya katekesen bjuder, är, att bibelspråken,
            vilka hittills satts efter katekesstyckena, nu komma före. Detta
            skall betyda ett återvändande till bibeln. Det bör emellertid
            an- roärkas, att ett dylikt återvändande, ehuru ur andra synpunkter
            tilltalande, ej i logiskt hänseende är någon fördel. Ty bibelns
            böcker stamma ju från vitt skilda tider och författare och hur
            god logiken i den ena eller andra boken må vara i och för sig,
            kan man ej vänta att de inbördes :skola stämma lika fullkomligt
            som leden i ett genomarbetat filosofiskt system. Ej heller upphjälpes
            logiken, om man som nämnden plockar ihop en massa lösryckta utsagor
            av skilda författare från skilda tider för att sedan göra en av
            dess egen åskådning färgad blandning av alltsam- mans i katekesstycket
            och så till sist låta stycket åtföljas av en psalm, som kanske
            i sin tur präglas av en säregen individuell religiositet. Exempelvis
            säger nämnden, att sabbaten skall firas på en söndag, vil- ket
            icke står någonstädes i bibeln (det är i själva verket ett hedniskt
            bruk vilket icke hindrar att det kan vara gott), och kräver, att
            man då skall hålla gudstjänst, vilket ej heller påbjudes i bibeln.
            På tal om bönhörelse citeras först ett bibelspråk &gt;Ty var och
            en som beder, han får» och se- dan ett annat »&gt;Ty mina tankar
            äro icke edra tankar», varav för ett kri- tiskt anlagt barn (och
            sådana finnas många) slutsatsen naturligtvis blir, att den som
            beder, han får någonting annat. Men nämnden är i alla fall ganska
            varsam i sin återgång till bibeln, den vill ju dock ej lämna dogmerna
            så helt i sticket. Dess ivrigare är den att återvända till Luther.
            Som bekant har den skarpa kritiken av den nu gällande katekesen
            ej blott gällt »utvecklingen» (= storkatekesen) utan ock själva
            grundstommen, Luthers lilla katekes. All frisinnad kri- tik har
            därom varit ense, och även en moderat man som kyrkoherden Ljungqvist
            (vilken utgivit ett uppmärksammat katekesförslag) har förklarat
            sig bibehålla den lutherska lillkatekesen blott av nödtvång. Men
            katekes-
          </p>
          <pb facs="riksdagen-motions-pdf/data/1918/mot_1918__ak__273/mot_1918__ak__273-004.pdf"/>
          <p>
            4 Motioner i Andra kammaren, Nr 273.
          </p>
          <p>
            nämnden förklarar tvärtom, att skillnaden mellan dess förslag
            och nu gäl- lande katekes ligger i att dess förslag ansluter sig
            till Luthers katekes ännu mycket trognare än denna. I motsats
            mot vad ända hittills varit fallet citeras Luther flera gånger
            uttryckligen därstädes som hemulsman för »vår kristna tro». Lilla
            katekesen kallas vidare för den viktigaste av alla hans böcker.
            Men även denna vördnad för Luther och lillkatekesen har sina gränser.
            Ty när det gäller att översätta honom rätt, vägrar nämnden i flera
            fall att göra det, då den rätta översättningen står i strid mot
            svensk kyrklig tradition. Hur mycket man än må beundra Luther,
            måste man finna det absolut reaktionärt att i en bok, som skall
            giva uttryck åt vår tids medvetande, gå tillbaka — och det i ännu
            högre grad än förut — fyra sekler i tiden. Just de vetenskapliga
            undersökningar som gjorts i anslutning till Luther- jubileet ha
            med full klarhet visat, att Luther, liksom för övrigt nästan alla
            stora andar, dock i många och väsentliga punkter kvarstod på sin
            tids grund i fråga om världs- och livsåskådning. Framför allt
            står emellertid denna dyrkan av Luther och hans verk i skarpaste
            strid mot refor- matorns egen vilja och anda; Luther var fiende
            mot allt som smakade av människodyrkan och särskilt lillkatekesen
            var endast ämnad till en hjälp för lärarna, men icke alls som
            en hart när ofelbar lärobok, vilken av bar- nen skulle inläras
            utantill. Ganska egendomligt är ock nämndens sätt att vidröra
            de nedärvda dogmerna. Den uttrycker sig regelbundet så att den
            på en gång bekänner och icke bekänner dem. Här finns intet av
            den manliga anda som kom en Fredrik Fehr att ärligt och klart
            förneka dessa dogmer eller en S. A. Fries att lika ärligt fast
            ej lika klart bortskjuta dem. Nämnden har cj ens som herr Ljungqvist
            eller framlidne professor Johansson (vilken ut- arbetat ett katekesförslag
            på regeringens uppdrag) haft mod att helt enkelt utlämna de av
            vår tids vetenskap och sedliga medvetande skarpast kritise- rade
            dogmerna. Angående Kristi gudom påstår den visserligen ej att
            Kristus är Gud men väl att han uppenbarat sig som sann Gud. Hans
            uppståndelse och himmelsfärd omtalas men i största förbigående
            och med tolkningen lämnad åt läraren. Den gamla tron på återlösningen,
            som gick ut på att Gud fastställt ett visst mått av straff för
            människans synd, vilket Kristus full- gjorde — slaktaridén, som
            Tegnér kallade den — den tro kan, men be- höver ej utläras ur
            nämndens ord, att &gt;Kristus utgivit sig själv till ett offer för
            våra synder» och »därmed har förvärvat rättighet till oss, att
            vi skola vara hans egna». Det sägs vidare ej direkt, att de oomvända
            skola evigt fördömas, men det står, att &gt;de som hava fått Kristus
            till sin Herre&gt;
          </p>
          <pb facs="riksdagen-motions-pdf/data/1918/mot_1918__ak__273/mot_1918__ak__273-005.pdf"/>
          <p>
            Motioner 1 Andra kammaren, Nr 223: d skola leva 1 evig salighet,
            »men de onda bortkastas&gt;, varvid man av sam- manhanget helt naturligt
            sluter, att även detta gäller för evigt. I fråga om treenigheten
            upprepas ej den gamla formeln, att det i Guds: väsende som är
            ett finnes tre personer, men det sägs, att »i Guds väsen finnes
            en helig trefaldighet&gt; och att församlingen därför bekänner »den
            treenige Guden&gt;. På samma sätt låter nämnden förstå utan att direkt
            säga det, att de små nyfödda barnen »med tron mottaga Guds nådelöften
            i döpelsen&gt;. Rent och klart bekänner egentligen endast nämnden
            sin tro på djävulen. Han nämnes gång på gång, och i kraftiga ord
            skildras »onda andemakter som söka fördärva våra själar. Det är
            djävulen och hans änglar». Till sist må anmärkas som ctt genomgående
            drag, att nämnden gör dygden liktydig med tron. på Gud och Kristus
            (&gt;att stå i rätta ställningen till Gud&gt; är t. ex. för den = rättfärdighet),
            men skildrar avfall från denna tro som all synds källa. Om barnen,
            i fall de ej kunna vidhålla kristen- domen (och alla veta ju mer
            än väl att många, många icke kunna det), bli goda människor eller
            lymlar, det skulle alltså vara en sak som ej skulle angå skolans
            moralundervisning. Utanför kyrkan ingen frälsning. Ar detta verkligen
            en luthersk tankegång? Man väntar naturligtvis ej att katekesen
            skall förkunna social rättfär- dighet, men man hade åtminstone
            rätt att fordra social neutralitet av en dylik bok. Därmed är
            det dock som det kan. Exempelvis läses i ett stycke, egendomligt
            nog under tredje budet, följande: &gt;» At somliga människor har
            Gud givit särskilda uppdrag. Dem äro vi skyldiga särskild heder.
            Men alla människor äro vi skyldiga kärlek&gt;. Här synes ej blott
            kungadömet med Guds nåde utan ock ett ämbets- mannar ja ett arbetsgivardöme
            med Guds nåde predikas. Också återupp- repas i hustavlan (som
            dock blott förekommer i konfirmationsupplagan) de gamla buden,
            att all överhet (alltså även ryske tsarens både i Ryssland och
            Finland) är av Gud, och tjänarne skola »med all fruktan i a/lt
            underordna sig sina herrar, även de obilliga. För att ej i något
            avseende bli missför- stådd har t. o. m. nämnden tillagt ett påbud
            att »betala tull till den tull tillkommer».
          </p>
          <p>
            Det borde vara uppenbart, att en sådan lärobok — vars pinsammaste
            drag dock är, att den står istrid mot den teologi som läres vid
            våra uni- versitet, ty den röjer mycket större frisinne än man
            unnar folkskolebarnen — det torde vara uppenbart, att en sådan
            lärobok ej kan godkännas. Den synes ock bli skarpt krisiserad
            ute bland de lokala myndigheterna. Men därmed synes det ock vara
            klart, att en ny katekes för närvarande ej kan
          </p>
          <pb facs="riksdagen-motions-pdf/data/1918/mot_1918__ak__273/mot_1918__ak__273-006.pdf"/>
          <p>
            6 Motioner i Andra kammaren, Nr 273.
          </p>
          <p>
            skapas. De otaliga förslag som förgäves framlagts intyga det.
            Ty antingen är ett förslag för frisinnat och förkastas då av kyrkan,
            eller står det på 1500-talets synpunkt och förkastas då av vårt
            folks överväldigande flertal, eller ock är det en ängslig kompromiss,
            vilket är det värsta av allt. Enda möjligheten att komma ur detta
            olidliga dilemma är att resolut avskaffa allt vad katekes heter.
            Ej blott storkatekesen, ej blott varje slags försök att ersätta
            denna, ej blott lillkatekesen utan varje slags katekes överhuvud
            har faktiskt utdömts av erfarenheten. Enda möjlighet att till-
            godose skolans, tillgodose barnens, tillgodose samvetets krav
            är att bortse från trosläran, varom nu en gång så stor oenighet
            råder och koncentrera undervisningen under de första skolåren
            på det, varom alla eller nästan alla tänkande människor äro eniga
            nämligen sedeläran, etiken. En lärobok i etik behövde på intet
            sätt bli pedantiskt moraliserande. Den borde vara åskådlig, levande,
            personlig. Den borde anknyta sig till några stora etikers personliga
            gestalter. Man kunde nämna flera sådana. Man kunde nämna både
            kineser och indier. Det förakt det kristna väster- landet hyst
            för österns sedelära och sedeliv borde avsevärt minskas, tycker
            man, inför den uppvisning i västerländsk kristlig moral världskriget
            inne- burit. Men främst bör man ju hålla sig till de livs- och
            tankevärldar som äro vår kulturs förnämsta och ännu ej rätt tillgodogjorda
            källor — antiken och urkristendomen. En skildring ur Sokrates,
            antikens ädlaste och mest idérika etikers, liv med ett urval ur
            hans för barnen mest fatt- liga samtal om sedliga spörsmål skulle
            både fängsla och förädla barnens sinnen. Men framför allt bör
            den undervisning som skall ersätta katekesen omfatta Jesu etiska
            förkunnelse. - En sådan undervisning kan omöjligen stöta någons
            samvete. Aven fritänkarne ha i regeln den djupaste respekt för
            Jesu etik. De kristet troende böra å sin sida med glädje se barnen
            inhämta sin mästares ord, utan att några för dem motbjudande vetenskapliga
            religionsmeningar till- fogas, och därtill ord som denne tillmätte
            så stor och avgörande vikt i sin förkunnelse. Visserligen förefinnes
            ur kyrklig synpunkt den olägen- heten, att en hel del av dessa
            ord stå i klar strid mot statskyrkans praktik och lära, så t.
            ex. förbudet mot edgång och budet att ej stå emot den som är ond.
            Men då kyrkan själv även låtit dessa ord följa med i den religionsundervisning
            den hittills velat och fått påtvinga andra, bör den ej kunna klaga
            över samvetstvång, om de fortfarande läsas. Visserligen kan enligt
            vår mening en vetenskapligt grundad religions- historisk undervisning
            ej undvaras i våra skolor. Men en sådan kan ej gärna ersätta katekesundervisningen,
            vilken ju framför allt varit avsedd — eller bort vara avsedd —
            att inriktas på barnens vilja och känsla. Aven
          </p>
          <pb facs="riksdagen-motions-pdf/data/1918/mot_1918__ak__273/mot_1918__ak__273-007.pdf"/>
          <p>
            Motioner i Andra kammaren, Nr 273. 7
          </p>
          <p>
            motståndarne mot en objektiv historisk religionsundervisning
            borde alltså kunna vara med om vårt här framställda krav på en
            etisk undsrvisning med Jesu etik som främsta grundval. Läroböcker
            för denna undervisning få absolut icke skapas av en underdånig
            kungl. kommitté eller av någon kommitté överhuvud. De böra skapas
            av personligheter — personligheter med etiskt sinne, pedagogisk
            blick och levande framställningsgåva. De böra ej heller granskas
            och an- tagas (eller rättare förkastas) av någon kungl. kommitté
            eller överhuvud av någon särskild myndighet, allra minst kyrkomötet.
            De böra få väljas och användas på samma villkor och under samma
            former som våra övriga läroböcker.
          </p>
          <p>
            På anförda skäl föreslår jag, att riksdagen ville i skrivelse
            till Kungl. Maj:t an- hålla, det Kungl. Maj:t ville helt avskaffa
            varje slags katekesundervisning i våra skolor och i stället låta
            in- föra en för barnaåldern lämpad, levande och åskådlig undervisning
            i sedelära, vartill läroböcker böra anskaffas på samma sätt som
            läroböcker i andra skolämnen.
          </p>
          <p>
            Stockholm den 5 februari 1918. H. Hansson
          </p>
          <p>
            i Mora.
          </p>
        </div>
      </div>
    </body>
  </text>
</TEI>
