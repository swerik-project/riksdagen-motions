<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02841">
  <teiHeader>
    <fileDesc>
      <titleStmt>
        <title>Ändring i lagen (1950:596) om rätt till fiske m. m. (prop. 1984/85:107)</title>
        <author>Ulf Adelsohn m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i lagen (1950:596) om rätt till fiske m. m. (prop. 1984/85:107)</title>
          <idno type="rdwebb">G8022841</idno>
          <rs type="number">2841</rs>
          <ref type="dokument_url_text">http://data.riksdagen.se/dokument/G8022841/text</ref>
          <ref type="dokument_url_html">http://data.riksdagen.se/dokument/G8022841</ref>
          <ref type="dokumentstatus_url_xml">http://data.riksdagen.se/dokumentstatus/G8022841</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Pe1ftVDt68xexZMLUFEKsL</idno>
            <name>ULF ADELSOHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>LARS TOBISSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>CARL BILDT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>ROLF DAHLBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-79L4nX8XqkyJApV2xdKWUt" type="signed"/>
        <correspContext corresp="i-79L4nX8XqkyJApV2xdKWUt">
          <note type="signatory" corresp="i-Pe1ftVDt68xexZMLUFEKsL"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-CQwK55qAkVUZt7PtiHxAxd"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2841/mot_198485__2841-001.pdf"/>
      <fw xml:id="i-DQYPT8br2X3Tez9KJRpHyh">
        Motion 1984/85:2841
      </fw>
      <div xml:id="i-HhfrC4bfCyt2bZWra2QfhB" type="motHeader">
        <div xml:id="i-XG8NpkcZbPZn4s55tRYtMy" type="motTitle"/>
        <div xml:id="i-FsqT21TxZiP89VQCNY87oB" type="motSubmissionInfo"/>
      </div>
      <div xml:id="i-Dm9oXZDwtuhFVuxUurKHA7" type="motBody">
        <div xml:id="i-YNwet1KBLh8aJZ8QyrUmnX">
          <p xml:id="i-6KwNgftGYpwrxVA8id7zmW">
            15
          </p>
          <p xml:id="i-Lb1SrASdT7Q7WSSx4aF1A2">
            Ulf Adelsohn m. fl. Ändring i lagen (1950:596) om rätt till fiske
            m. m. (prop. 1984/85:107)
          </p>
          <p xml:id="i-GoP8xMunV9agTY8Jmwt98F">
            Bakgrund och rättsläge
          </p>
          <p xml:id="i-H4VarV2yqFKY3ncgo6RXaA">
            Den ensamrätt till fiske i egna fiskevatten som av ålder tillkommit
            fastighetsägare utmed den svenska ostkusten samt i vissa större
            sjöar är betingad av både historiska, rättsliga och biologiska
            skäl. Det är inte fråga om sådana svenska vatten där fiske utövas
            främst som havsfiske med hjälp av större farkoster. Det gäller
            i stället strandfiske som utgör en betydande del av framför allt
            skärgårdsböndernas naturahushållning. Befolkningens försörj- ning
            har här byggt på ett nära och nödvändigt samband mellan fiske
            och jordbruk. Fisket utgör trots ändrade samhällsförhållanden
            alltjämt en viktig del av de här boendes tillvaro och ekonomi.
            I betydande utsträckning har fiske i ”hemmavatten” också förenats
            med andelar i samfällda fiskevatten i det yttersta skärgårdshavet.
            Med förbättrad levnadsstandard, förändrade försörjningsmöjligheter
            och ökad fritid har ägarkategorier tillkommit, vilka efter köp
            av fiskehemman eller andelar i sådana fullföljt tidigare fisketraditioner.
            Fiskerätten har betraktats som en viktig del av fastighetsäganderätten.
            Detta har otvetydigt framgått av de ersättningsbelopp som utkrävts
            och utgått vid arv eller annat förvärv av skärgårdshemman. Syftet
            bakom regeringens proposition är att ”frigöra” en viktig del av
            den rätt till fiskevatten som tillkommer enskilda markägare för
            att överföra denna till hobbyutövande fritidsfiskare. Även om
            det tvångsvisa förfogande av äganderätten till enskild egendom
            som det här är fråga om icke skulle kunna betraktas som expropriation
            i vedertagen mening — varom enligt remissinstansernas mening tydligen
            kan råda delade meningar — rör det sig likväl om en ekonomisk
            och rättslig begränsning av den enskilda äganderät- ten av sådan
            vidd att den rimligen måste kräva övertygande och tungt vägande
            skäl. I vart fall bör med fog kunna förutsättas att sådana tvångsåtgär-
            der varom här är fråga skall ske i överensstämmelse med svenska
            rättsprinci- per och internationella konventioner och att ersättning
            skall ges markägarna för de skador och de förluster som de förorsakas.
            I så måtto har under innevarande sekel förändringar ägt rum i
            av ålder utbildade fisketraditioner som fiske med handredskap
            av olika slag kommit att i vissa vatten spela en större roll än
            nätfiske. Alltjämt torde likväl, framför allt för de fast boende,
            nätfiske ha särskild betydelse för familjernas hushåll. Under
            vissa tider på året äger både nätfiske och handredskapsfiske rum
            i samma, ofta grunda och grunduppfyllda vatten. Genom att fisket
            varit
          </p>
          <pb facs="riksdagen-motions-pdf/data/198485/mot_198485__2841/mot_198485__2841-002.pdf"/>
          <fw xml:id="i-D94U5Kchf4adtUty1dPtFv">
            Mot. 1984/85:2841 16
          </fw>
          <p xml:id="i-7nBAJ7vmZVTQnQmvAgahhS">
            enskilt har konflikter kunnat biläggas och risk för skadegörelse
            kunnat förebyggas. Där enskilda fiskevattenägare gått samman och
            bildat fiske- vårdsområden och försålt fiskekort har fisket på
            ett smidigt sätt kunnat regleras utan tyngande byråkratiska föreskrifter.
            I de yttersta delarna av främst Upplands, Södermanlands, Östergötlands,
            Smålands och Blekinge skärgårdar har naturvården i hög grad gagnats
            genom att fiskevatten varit enskilt ägda. Det har legat i vattenägarnas
            intresse att söka förhindra förslitning av naturen och störningar
            av fågellivet på öar och kobbar som utgjort häckningsplatser för
            våra vanligaste sjöfågelarter. Fiskevattenägarna har betraktat
            det som närmast självklart att iaktta stor återhållsamhet med
            fiske under den mest känsliga häckningsperioden. Ett slags naturlig
            symbios har utvecklats mellan naturvård och fiskevård. Behovet
            av förordnande om fågelskyddsområden har därigenom kunnat begränsas
            till de allra nödvändigaste, något som måste betraktas som ytterligt
            värdefullt ur allemansrättslig synvinkel. Här anförda synpunkter
            förtjänar enligt moderata samlingspartiet särskilt beaktande vid
            behandling av regeringsförslaget om rätt till handredskapsfis-
            ke i tidigare enskilda fiskevatten. Förslaget vittnar enligt vår
            mening om en betydande okunnighet om viktiga fiske- och naturförhållanden
            och om ett utomordentligt ringa hänsynstagande till den minoritet
            av medborgarna som drabbas av förslaget. De fördelar det avser
            att ge en majoritet av människor som ägnar sig åt fiske på fritiden
            kan befaras bli av bara kortsiktig art. I förslagets förlängning
            kan befaras följa avgifts- eller skattebeläggning av det fiske
            som nu skall bli ”fritt”. Inte minst fiskevårdens behov kan komma
            att åberopas härför. I den mån fritidsfolkets intresse av ökade
            möjligheter till hobbyfiske bör tillgodoses synes oss i vart fall
            den väg som angivits av Lantbrukarnas riksförbund, Sveriges fiskevattenägareförbund,
            Svenska ostkustfiskarnas centralförbund och Skärgårdens intresseföreningars
            kontaktorganisation vara från både fritidsfolkets och fiskevattenägarnas
            synpunkt långt mera framkomlig och långt mindre konfliktfylld
            än den tvångslag regeringen stannat för. När vi i det följande
            kategoriskt avvisar regeringsförslaget innebär detta alltså inte
            att vi skulle vara främmande för en frivillig lösning i överensstämmelse
            med vad nyssberörda organisationer förordat. Propositionens förslag
            står inte bara i uppenbar strid med regeringsfor- mens grundtankar
            och den svenska rättsordningens regler om egendoms- skydd utan
            strider också mot Europakonventionens regler om skydd för de mänskliga
            rättigheterna m. m.
          </p>
          <p xml:id="i-MeDfxBZnAKjmCjYEAf5Cst">
            Fiskerätt skall jämställas med äganderätt
          </p>
          <p xml:id="i-2QYgtrutmsNSXxC1VVys78">
            I propositionen föreslås att handredskapsfiske öppnas för allmänheten
            i enskilt vatten längs södra ostkusten och i sjöarna Vänern, Vättern,
            Mälaren, Hjälmaren och Storsjön i Jämtland.
          </p>
          <pb facs="riksdagen-motions-pdf/data/198485/mot_198485__2841/mot_198485__2841-003.pdf"/>
          <fw xml:id="i-YbfYEgF1bw2yLGug8VtW8N">
            Mot. 1984/85:2841 17
          </fw>
          <p xml:id="i-Lmk9p7RSk2b9mw5nBBtaJt">
            Till stöd härför åberopas anmärkningsvärda skäl. Bl.a. hävdas,
            att allmänheten redan i dag ”opåtalat” kan fiska med handredskap
            inom stora delar av de områden som omfattas av förslaget. Detta
            skulle anses som en formell bekräftelse av en existerande sedvanerätt.
            Det må förhålla sig så att många redan nu på sina håll fiskar
            i privata fiskevatten utan ägarens tillåtelse, men det förhållandet
            att olovligt fiske förekommer kan rimligen inte läggas till grund
            för ett påstående om uppkommen sedvanerätt. Med motsvarande betraktelsesätt
            skulle rätt till exempelvis skadegörelse och egendomsbrott kunna
            lagfästas med åberopan- de av att detta redan förekommer. Den
            omständigheten att många människor är ”utestängda från fiskeplat-
            serna” skulle dessutom enligt lagförslagets motiv grunda ”berättigade
            krav på fiskevatten från fritidsfiskarnas sida”. Vi finner detta
            slags motiv för ett i äganderätten ingripande förslag högst anmärkningsvärt.
            Det skulle innebära att en viss kategori människor — fritidsfiskare
            — skulle tillerkännas rätt till andra människors egendom enbart
            därför att de själva saknar sådan egendom. Det säger sig självt
            att argumentationen står i strid med de rättsprinciper på vilka
            vår demokrati är uppbyggd. I propositionen görs dessutom gällande,
            att det fria handredskapsfisket kan ses som en vidareutveckling
            av allemansrätten, en beskrivning mot vilken ett flertal remissinstanser
            skarpt reagerat. Så har Svea hovrätt och fiskeristyrelsen fastslagit
            att allemansrätten aldrig ansetts innefatta rätt till fiske i
            någon form. Allemansrätten är sedvanerätt som förutsätts utövad
            med respekt för och begränsad av den enskilda av rättsordningen
            garanterade äganderätten. Bestämmelser om införande av fritt fiske
            innebär inskränk- ningar i fiskerättsinnehavarens förfogande över
            sin egendom. Regeringen bagatelliserar förslagets konsekvenser
            för fiskerätten. Det fria handredskapsfisket måste ”ses som ett
            obetydligt intrång i fiskerättshavarnas rättigheter”. Inte minst
            därför att — framhåller regeringen — ägarna har ”kvar sin rätt
            att fiska”. Här återgivna uttalanden vittnar om den brist på kunskaper
            om såväl fiskerättens betydelse för berörda fastigheter som den
            juridiska innebörden av fiskerätt som vi inledningsvis påtalat.
            För stora delar av den fasta egendom som är förenad med fiskerätt
            utgör just ägandet av fiskevatten en väsentlig del av fastigheternas
            värde. Vad särskilt gäller havsskärgårdens kobbar och fiskeskär
            är det fiskerätten som sådan som ligger till grund för fastighetsköp.
            Exempel finns på fastigheter där just den enskilda rätten till
            handredskapsfiske varit det dominerande skälet till de priser
            fastigheterna betingat. Vissa ögrupper har av ålder just därför
            betecknats som ”fiskefastigheter”. Juridiskt gäller huvudprincipen
            att rätten till fiske tillkommer ägaren av de vatten som ingår
            i fastigheten. Rätten till fiske i enskilt vatten kan inte överlåtas
            för sig. Den fiskande måste ha äganderätt eller annan särskild
            rätt,
          </p>
          <pb facs="riksdagen-motions-pdf/data/198485/mot_198485__2841/mot_198485__2841-004.pdf"/>
          <fw xml:id="i-Y12oZUSYvEgvNF69MmHxHd">
            Mot. 1984/85:2841 18
          </fw>
          <p xml:id="i-C1tkRnPqhuwWdaNpiyUwsN">
            exempelvis servituts- eller nyttjanderätt, till den fastighet
            till vilken vattnet hör. Ingrepp mot fiskerätt är därför att betrakta
            som riktade mot äganderät- ten till fast egendom. Den grundläggande
            insikten härom tycks regeringen sakna.
          </p>
          <p xml:id="i-25YkskC4dmaBnMcr4voDpe">
            Rätt till ersättning
          </p>
          <p xml:id="i-MmvXgNdEfKNeSFM9rJb4BU">
            Enligt förslaget skall fiskerättsinnehavaren ersättas av staten
            endast för det direkta inkomstbortfall som blir en följd av att
            fiske med handredskap blir fritt. I ersättningsfrågan hävdas i
            propositionen att 2 kap. 18 $ regeringsformens regler om expropriation
            m. m. inte är tillämpliga, eftersom äganderätt eller annan rätt
            inte överförs till någon som kan utöva rättigheten på samma sätt
            som tidigare innehavare. Regeringsformens berörda regler sägs
            inte heller gälla s.k. rådighetsinskränkningar. Departementschefen
            säger sig därför ”för egen del närmast luta åt att 2 kap. 18$
            regeringsformen inte är tillämplig”. Viss ersättning anses likväl
            böra utgå, med hänsyn till det skydd för den enskilde som nämnda
            grundlagsbestämmelser syftar till. Regeringen anser sig likväl
            kunna påstå att handredskapsfiske generellt inte har något marknadsvärde
            — ett påstående som uppenbart strider mot de köpeskillingar som
            erlagts ”på marknaden” vid köp av fiskevatten eller andelar däri.
            Enligt regeringens tolkning av begreppet marknadsvärde skall emellertid
            ersättning inte utges för fastighetsskador utan utformas ”med
            hänsyn till den förmögenhetsskada som drabbar fiskerättshavaren
            person- ligen”. Lagrådet fann vid sin granskning av förslaget
            att det inte kunde vara fråga om expropriation i detta begrepps
            begränsade mening. I fråga om begreppet ”annat sådant förfogande”
            i 2 kap. 18 $ regeringsformen fann lagrådet uttrycket vagt, men
            menade att det fanns en ”gråzon” som motiverade en utvidgning
            av förslagets ersättningsskyldighet. De allmänna grunder som ligger
            bakom stadgandet i 2 kap. 18 $ regeringsformen borde resultera
            i att ”alla typer av skadefall i princip fångas upp”. Beträffande
            förslagets överensstämmelse med Europakonventionen angå- ende
            skydd för de mänskliga rättigheterna m. m. fann lagrådet, att
            endast under förutsättning att ersättningsreglerna utformades
            i enlighet med lagrådets rekommendation torde någon konflikt med
            konventionens krav inte föreligga. I ett väsentligt hänseende
            — ersättningsfrågan — har alltså förslaget underkänts av lagrådet.
            Det förefaller oss dock som om lagrådet visat onödig återhållsamhet
            vid sin bedömning av förslaget. Det är troligt att orsaken härtill
            är att söka i det bristfälliga underlag lagrådet beståtts vid
            sin granskning. Vid sin prövning av förslagets skadeverkningar
            för enskilda fiskerättshavare har lagrådet särskilt framhållit
            att ”några säkra slutsatser” inte synes kunna dras beträffande
            skadeverkningarna. Mycket tyder på att
          </p>
          <pb facs="riksdagen-motions-pdf/data/198485/mot_198485__2841/mot_198485__2841-005.pdf"/>
          <fw xml:id="i-Xjb6cbK8HNBCfrpYxoXG9Y">
            Mot. 1984/85:2841 19
          </fw>
          <p xml:id="i-Qmvtjm7t4hUVAYsJ47FT1n">
            erforderlig utredning om skadeverkningarna inte förelegat vid
            lagrådets granskning. Vi anser — i likhet med lagrådet — att förslaget
            måste bedömas med hänsyn till de allmänna grunder som anges i
            2 kap. 18 $ regeringsformen. Men även andra regler i den svenska
            rättsordningen gällande intrång i enskild äganderätt måste beaktas.
            Som vi ovan framhållit utgör fiskerätt en del av fastigheten och
            dess värde. Den som drabbas måste därför vara berättigad till
            fullständig ersättning för sina förluster. Det ligger nära till
            hands att jämföra med vad som gäller i vattenmål. I sådana anses
            fiskerätt som en ”särskild rätt” och ersättning för intrång utgår.
            Vi vill vidare erinra om 1950 års fiskerättsliga lagstiftning,
            som bl.a. innebar att visst frifiske blev tillåtet på enskilt
            vatten. Den då beslutade överföringen av fiskerätt från ett flertal
            fiskerättsägare till en inte närmare angiven krets av andra fiskande
            likställdes med och behandlades som expropriation. Ett stort antal
            remissinstanser har även nu med skärpa hävdat att förslaget om
            det fria handredskapsfisket innebär ett intrång som kan jämföras
            med expropriation eller annan tvångsupplåtelse. Svea hovrätt har
            i frågan anfört:
          </p>
          <p xml:id="i-SwHDwacN5xe2gs1xpHesJc">
            Enskild egendom har enligt svensk rätt ansetts icke kunna tagas
            i anspråk för allmänt ändamål utan att ägaren och innehavare av
            begränsade sakrätter till egendomen hålls skadeslösa för den förlust
            de lider. Principen har kommit till uttryck i 2 kap. 18 $ regeringsformen
            där den knutits till ”expropriation eller annat sådant förfogande”.
            Att tvångsvis överföra fast egendom eller upplåta särskild rätt
            till denna till annan fysisk eller juridisk person med tillämpning
            av exempelvis fastighetsbildningslagen eller vattenlagen är förbundet
            med skyldighet att till fullo kompensera den drabbade. --- Då
            frånhändandet av rätten till fiske med handredskap sker tvångsvis,
            skall enligt hittills gällande rättsprinciper kompensation utgå
            till fiskerättsägaren enligt expropriationsrättsliga grunder.
            Fiskerättsägaren skall enligt dessa grunder ha full ersättning
            för tvångsavhändelsen.
          </p>
          <p xml:id="i-L6jwPYTJkmwDrquJ8T4gX4">
            Propositionens system för ersättning är baserat på den promemoria
            som föregått förslaget (Ds Jo 1984:3). Däri gjordes gällande att
            endast intrång i ett ”pågående utnyttjande” av vatten för fiske
            skulle kompenseras. Detta sades motsvara vad som gällde beträffande
            rådighetsinskränkningar som drabbade pågående markanvändning.
            Även denna fråga har berörts av ett flertal remissinstanser som
            påvisat att för att en markanvändning skall anses vara ”pågående”
            krävs endast att det skall föreligga en rättslig möjlighet att
            använda marken på visst sätt, om detta inte medför en relevant
            förändring av markens karaktär. Svea hovrätt uttalade i denna
            fråga:
          </p>
          <p xml:id="i-EMs6Zvd3tXvyPcGfQj2nwL">
            Eftersom fiskerättsägaren, vare sig han utövar sin fiskerätt
            eller inte, hela tiden har rättslig möjlighet att omedelbart börja
            fiska utan att detta medför ändring av markanvändningen, har han
            också rätt till ersättning för förlusten av denna möjlighet. Att
            som i promemorian begränsa ersättningsrätten till
          </p>
          <pb facs="riksdagen-motions-pdf/data/198485/mot_198485__2841/mot_198485__2841-006.pdf"/>
          <fw xml:id="i-AtmBEDwKGxhsJEp96zDz63">
            Mot. 1984/85:2841 20
          </fw>
          <p xml:id="i-UkABJQ5yL866EJBwoyDs3F">
            att avse fångad fisk har hittills inte ens ifrågasatts i svensk
            rätt vid tillämpning av vare sig naturvårdslagen, expropriationslagen
            (1972:719) eller vatten- lagen. Av det anförda framgår att propositionen
            såvitt avser rätten till ersättning bygger på felaktiga förutsättningar.
            Ersättning för intrång skall ske med stöd av 2 kap. 18 $ regeringsformens
            grunder eller annan lagstiftning gällande intrång i privat äganderätt
            och skall utgå oberoende av om fiskerättshavaren för tillfället
            utnyttjar sin fiskerätt eller ej. Självfallet skall ersättning
            även omfatta ökad förslitning av naturen m. m. Departementschefen
            har i anmälan av lagrådets yttrande gjort gällande att lagrådet
            funnit förslaget stå i överensstämmelse med Europakonventionen.
            Påståendet är anmärkningsvärt, eftersom lagrådets inställning
            i frågan uttryckligen förutsatt att ”alla typer av skadefall”
            skulle ersättas. Det må erinras om att Europadomstolen nyligen
            i ett mål just mot Sverige slagit fast att skyddet i artikel 1
            till 1952 års tilläggsprotokoll är ett grundläggande skydd för
            egendomsordningen. Genom domen har klarlagts att staten måste
            positivt respektera äganderätten. Propositionens förslag att inskränkning
            av enskild fiskerätt inte skall ersättas fullt ut står i strid
            häremot.
          </p>
          <p xml:id="i-MhS4HB13yS1juVycstLdgk">
            Negativa följder om lagen antas
          </p>
          <p xml:id="i-McUqToUZf5zGxY9uowkZLn">
            I propositionen ägnas blott begränsat utrymme åt frågan om vilken
            förslitning på naturen som det fria fisket kan leda till. Det
            är emellertid uppenbart att såväl växtlighet som djurliv kan drabbas
            hårt. Detta gäller särskilt fågellivet. En sannolik följd av förslaget
            är att ett stort antal fågelskyddsområden måste tillskapas. Att
            negativa effekter måste uppstå även beträffande fiskevården har
            påtalats av många remissinstanser. Fiskeristyrelsen har t. ex.
            framhållit att det kan förutsättas att fiskevattenägarnas intresse
            för åtgärder för fritidsfis- ket upphör i och med att handredskapsfisket
            släpps fritt. Lantbrukarnas riksförbund har slagit fast att behovet
            av fiskevårdsåtgärder kommer att väsentligt öka. Det finns all
            anledning att anta att fiskeristyrelsens förutsägelse är riktig,
            dvs. att privat fiskevård kommer att upphöra i och med att handredskapfisket
            släpps fritt. Det är med förvåning vi konstaterar att regeringen
            inte synes bekymrad av detta oroväckande perspektiv. Den s.k.
            fiskereformen kan på sikt befaras leda till inte förbättrade utan
            försämrade fiskemöjligheter. Förslaget kommer att leda till ökad
            byråkrati. Trots departementschefens strävanden att redan i propositionen
            göra klart för fiskerättshavarna att de kommer att ha små möjligheter
            att få ersättning, kommer med säkerhet de flesta att begära kompensation.
            Detta förutsätter resursförstärkningar hos de myndigheter och
            domstolar som skall handlägga ärendena. Även denna
          </p>
          <pb facs="riksdagen-motions-pdf/data/198485/mot_198485__2841/mot_198485__2841-007.pdf"/>
          <fw xml:id="i-7ASqbdhsa7kx5UVJELRkVo">
            Mot. 1984/85:2841 21
          </fw>
          <p xml:id="i-T4zLhdHLW1tN47qYKJ7Rq5">
            aspekt har påtalats av berörda remissinstanser. Dagens fiskevattenägare
            kommer att drabbas hårt. De måste enligt förslaget först kämpa
            sig igenom ett förhandlingsförfarande med fiskeristy- relsen.
            Då denna — enligt regeringens restriktiva ersättningsregler i
            proposi- tionen — helt eller till större del avvisat kraven, återstår
            för den enskilde ett domstolsförfarande i tre instanser. Av motiven
            framgår att denna process blir dyrbar för de allra flesta. Enligt
            departementschefen bör nämligen gälla att om målet inte är av
            prejudikatintresse skall den som förlorar målet ersätta motparten
            — dvs. staten — dess kostnader. Denna konstruktion överensstäm-
            mer inte med vad som gäller för andra liknande mål avseende intrång
            i enskild rätt. Den nu föreslagna ordningen tycks syfta till att
            avhålla den som utsatts för intrång att söka sin rätt. Vid 1950
            års fiskerättsreform gavs fiskerättshavarna rätt att föra talan
            om ersättning fram till 1970. I nu föreliggande förslag går rätten
            till talan ut år 1989. Det är uppenbart att vidden av skador på
            fiskebestånd inte kan fastställas på så kort tid. Den föreslagna
            tidsgränsen är därför oacceptabel. Flera av de ovan nämnda faktorerna
            kommer att leda till ökade kostnader för staten. I propositionen
            saknas varje analys härav.
          </p>
          <p xml:id="i-9PiAqEthkcmv69Shp6VJce">
            Den enskildes rättssäkerhet
          </p>
          <p xml:id="i-A1SaDSiLpSrx4rGZeG5hhz">
            Enligt regeringsformens portalstadgande skall den offentliga
            makten utövas under lagarna. Bestämmelsen har som utgångspunkt
            tanken att det offentliga inte får handla mot de regler folket
            genom riksdagen fastslagit. Om staten nyttjar sin rätt till övermakt
            mot medborgarna uppstår ett tillstånd där maktutövningen förlorar
            medborgarnas förtroende. Vi menar i likhet med lagrådet, att propositionen
            såvitt avser bestämmel- ser om ersättning för förlorad fiskerätt
            inte överensstämmer med vare sig de allmänna grunder som ligger
            bakom 2 kap. 18 $ regeringsformen eller med allmänna rättsgrundsatser
            på egendomsskyddets område. Genom att lägga fram ett förslag som
            kränker enskild äganderätt har regeringen visat att den inte företräder
            det omdöme, den ansvarskänsla och det solidariska hänsynstagande
            även till minoriteter som måste krävas av offentlig maktutövning
            i en öppen demokrati. Förslaget utgör ett allvarligt angrepp på
            enskild äganderätt. Antalet berörda fiskerättshavare torde uppgå
            till ca 90 000 personer. Antas proposi- tionen av riksdagen kommer
            ett stort antal människor att berövas en betydelsefull del av
            sin egendom utan eller med otillräcklig kompensation. Förslaget
            är till sin natur konfiskatoriskt.
          </p>
          <pb facs="riksdagen-motions-pdf/data/198485/mot_198485__2841/mot_198485__2841-008.pdf"/>
          <fw xml:id="i-NaaFejZJPQYnQVYt3jpaSa">
            Mot. 1984/85:2841 22
          </fw>
          <p xml:id="i-Ca8ntBDt3LH9FXgcvAkuAQ">
            Hemställan
          </p>
          <p xml:id="i-VrGSmaaeQrzR2R5Ttx3Lkn">
            Med hänvisning till vad som ovan anförts hemställs att riksdagen
            avslår proposition 1984/85:107.
          </p>
          <p xml:id="i-EPQMw97SwAGRgcKuJkiwCN">
            Stockholm den 13 februari 1985
          </p>
          <p xml:id="i-9xunGJFHcS2yfiSfhn3aDz">
            ULF ADELSOHN (m)
          </p>
          <p xml:id="i-Qud1bxPp142GmvfVniunG1">
            LARS TOBISSON (m) INGEGERD TROEDSSON (m) PER PETERSSON (m) INGRID
            SUNDBERG (m) CARL BILDT (m) ANDERS BJÖRCK (m) STAFFAN BURENSTAM
            LINDER (m) NILS CARLSHAMRE (m) ROLF CLARKSON (m) ROLF DAHLBERG
            (m) L. ARNE ANDERSSON (m) PER-OLOF STRINDBERG (m)
          </p>
          <p xml:id="i-YbFyZ6ChxpK9RAS7tLAUaM">
            i Ljung
          </p>
        </div>
      </div>
    </body>
  </text>
</TEI>
