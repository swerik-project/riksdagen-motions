<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02014">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:135 angående vissa 
organisationsfrågor rörande armén.</title>
        <author>av herr Hjorth m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:135 angående vissa 
organisationsfrågor rörande armén.</title>
          <idno type="rdwebb">FW022014</idno>
          <rs type="number">2014</rs>
          <ref type="dokument_url_text">http://data.riksdagen.se/dokument/FW022014/text</ref>
          <ref type="dokument_url_html">http://data.riksdagen.se/dokument/FW022014</ref>
          <ref type="dokumentstatus_url_xml">http://data.riksdagen.se/dokumentstatus/FW022014</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WWVHy5fVgZxU1tYXeRXqDH</idno>
            <name>NILS HJORTH</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-AnrRW8P2FoZPwmfbQGBp8u</idno>
            <name>ARNE GADD</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-YUKjmPPD3LmjeCPdQWkuEh</idno>
            <name>BIRGITTA DAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jxt9DAtWmmWPjufS8po1KS" type="signed"/>
        <correspContext corresp="i-Jxt9DAtWmmWPjufS8po1KS">
          <note type="signatory" corresp="i-WWVHy5fVgZxU1tYXeRXqDH"/>
          <note type="signatory" corresp="i-AnrRW8P2FoZPwmfbQGBp8u"/>
          <note type="signatory" corresp="i-YUKjmPPD3LmjeCPdQWkuEh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2014/mot_1973__2014-001.pdf"/>
      <fw xml:id="i-3go1iYvzZjspdQ7xLkfH8i">
        Mot. 1973:2014 2
      </fw>
      <div xml:id="i-ADptYCoTuiouPS2zSkp11E" type="motHeader">
        <div xml:id="i-C5PCHPcTzri2MaRW1yxArU" type="motTitle"/>
        <div xml:id="i-VZAJypDqRygPWmipBapTbY" type="motSubmissionInfo"/>
      </div>
      <div xml:id="i-NN2sXJRqjSg2tz4AazGCH6" type="motBody">
        <div xml:id="i-LMQQSdBiqxJbG2jGRabzcG">
          <p xml:id="i-6gDYbnmmzz9oQCQc624TGY">
            Motioner nr 2014—2017 år 1973
          </p>
          <p xml:id="i-Em6Kmnz4FNYYDcy1d6xGjy">
            Nr 2014
          </p>
          <p xml:id="i-ExgRMbYUdn5o3zrRi25UYf">
            av herr Hjorth m. fl. i anledning av Kungl. Maj:ts proposition
            1973:135 angående vissa organisationsfrågor rörande armén.
          </p>
          <p xml:id="i-8yUA8j4wNd7qUP3oLudfFB">
            De i propositionen 1973:135 föreslagna ändringarna av fredsorganisa-
            tionen för vissa arméförband berör i hög grad Uppsala län. Sålunda
            avses Göta livgarde (P 1) i Enköping läggas ned och Upplands signalregemente
            (S 1) i Uppsala flyttas till Enköping. Förslaget innebär vidare
            att staben för Uppsala-Västerås försvarsområde (Fo 47/48) flyttas
            från Uppsala till Enköping, arméns kompaniofficersskola (AKS)
            omlokaliseras från Upp- sala till Skövde och pansartruppernas
            kadett- och aspirantskola (PKAS) anknyts till Södra skånska regementet
            (P 7) i stället för som nu till P 1:i Enköping. Det är alltså
            betydande förändringar av fredsorganisationen som planeras, vilkas
            konsekvenser det kan vara svårt att överblicka, Som länsstyrelsen
            i Uppsala län i sitt remissvar framhållit har militära förband
            och utbildningsanstalter en mycket stor arbetsmarknadsmässig och
            kommunalekonomisk betydelse för de orter där de är belägna. Förslaget
            innebär också värnpliktssociala problem liksom problem av olika
            slag för den anställda personalen vid berörda förband och skolor.
            Flera remissinstanser understryker det stora behovet av personalvårdande
            och personaladministrativa insatser. De värnpliktiga vid både
            P 1 och $ 1 har mycket kraftigt reagerat mot en flyttning. Länsstyrelse
            och berörda kommuner och regementen har helst velat ha förbanden
            kvar i oförändrat skick. Från uppländsk synpunkt skulle nog också
            detta vara det lyckligaste, men vi förstår att man i en så landsomfattande
            fråga inte kan se det enbart ur snäv lokal synvinkel. Vi är också
            helt på det klara med att besparingar på försvarsbudgeten är nödvändiga
            och att detta i sin tur måste leda till vissa indragningar och
            nedskärningar. Vi vill dock kraftigt understryka det angelägna
            i att vid en omorganisation all hänsyn tas till den berörda personalen
            så att den bereds likvärdiga sysselsättningsmöjlig- heter. I vår
            motion vill vi närmast ta upp de problem som kommer att uppstå
            för Uppsala kommuns vidkommande om propositionens förslag genom-
            förs. Vi vill då inledningsvis framhålla att flyttningen av S
            1 med anslutna skolor samt Fo-staben skulle beröra ca 600 anställda
            och därmed innebära ett betydande bortfall av arbetsplatser i
            kommunen. Man kan förutsätta att ett stort antal av de anställda,
            bl. a. av familjesociala skäl, ej vill eller kan följa med vid
            en flyttning till Enköping. Uppsala har till skillnad mot andra
            jämförbara kommuner en markant näringslivsmässig obalans trots
            att Uppsala i regionalpolitiskt samman- hang i egenskap av primärt
            centrum förutses ha en väl differentierad arbetsmarknad.
          </p>
          <p xml:id="i-LT1rru95g8DLWQ1co43gtt">
            1 Riksdagen 1973. 3 saml. Nr 2014-2017
          </p>
          <p xml:id="i-4CTQYv5hEUSmreQeAJBNet">
            Mot. 1973 2014—-2017
          </p>
          <pb facs="riksdagen-motions-pdf/data/1973/mot_1973__2014/mot_1973__2014-002.pdf"/>
          <p xml:id="i-5GvtVtcaxwGFkDd5TSjA2o">
            Näringslivsutvecklingen i Uppsala visar på en stadigt nedåtgående
            trend i fråga om industrisysselsättning. Omkring 12—13 procent
            är nu sysselsatta med industriell verksamhet, vilket är något
            av en bottennote- ring och klart otillfredsställande. Motsvarande
            industriandel var år 1965 ca 18 procent och 1970 ca 15 procent.
            Till detta kommer den arbetslöshet som är rådande speciellt bland
            ungdomen och som fortsätter trots den ökning av sysselsättningen
            som annars tycks vara på gång. Trots Uppsala storlek kan man inte
            ens bereda de yrkesskoleelver som skall gå ut i förvärvslivet
            ett arbete. Bland ungdom under 25 år redovisas under oktober månad
            1973 omkring 500 arbetslösa. Samtidigt minskar antalet lediga
            platser. Detta är särskilt besvärligt med hänsyn till att utbudet
            av arbetskraft har ökat. Uppsala kommun redovisar vid räkningstillfället
            över 1 100 arbetslösa. Den militära sektorn utgör i denna situation
            ett värdefullt tillskott som från arbetskraftssynpunkt skiljer
            sig från den övriga offentliga verksamhet som i så hög grad dominerar
            kommunens näringsliv. S 1 med tillhörande skolor har bidragit
            till en betydelsefull breddning av den lokala och regionala arbetsmarknaden.
            En utflyttning skulle alltså både minska antalet arbetstillfällen
            och få sysselsättnings- mässiga konsekvenser av strukturell natur.
            Mot denna bakgrund är det med stor oro som vi ser fram mot en
            utflyttning ifrån Uppsala av den militära verksamheten, vilket
            ytterligare skulle skärpa arbetslöshetssituationen och förvärra
            den snedbalans av näringsstrukturen som redan nu är rådande i
            Uppsala kommun. Vi anser därför att de ledigblivna lokalerna och
            markområdena bör användas till annan verksamhet för att ge sysselsättning
            av olika slag. Vi vill kraftigt understryka nödvändigheten av
            en utökad industrisysselsättning för ett mera differentierat arbetskraftsutbud,
            dels för den av förbandsomflytt- ningen ledigblivna personalen,
            dels för de många som redan i dag är arbetslösa men även för en
            allmän ökning av sysselsättningen i tillverknings- industri och
            annan industri. Departementschefen säger i propositionen att hur
            S 1:s nuvarande byggnader bör användas i fortsättningen bör utredas
            närmare. Vi vill att riksdagen skall ta fasta på detta och att
            man försöker få en vettig användning av de befintliga lokaliteterna
            men även att viss komplettering av industrilokaler kan ske antingen
            på det militära, ledigblivna området eller till annan lämplig
            plats i Uppsala. Med hänvisning till vad som anförts hemställer
            vi att riksdagen hemställer om att Kungl. Maj:t skyndsamt tar
            initiativ till förhandlingar med berörd kommun om konkreta förslag
            beträffande användningen av S 1:s nuvarande byggna- der och markområde
            för i första hand industriell verksamhet.
          </p>
          <p xml:id="i-Q8iR1SiQHER5N7Y1Ms7Ppe">
            Stockholm den 24 oktober 1973 NILS HJORTH (s) ARNE GADD (s) BIRGITTA
            DAHL (s)
          </p>
        </div>
      </div>
    </body>
  </text>
</TEI>
