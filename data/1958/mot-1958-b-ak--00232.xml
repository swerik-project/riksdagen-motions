<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_b_ak__232/mot_1958_b_ak__232-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr B 232 år 1958 9
          </p>
          <p>
            Nr B 232
          </p>
          <p>
            Av herr Ohlin m. fl., om en plan för fortsatt reformarbete på
            inkomstbeskattningens område.
          </p>
          <p>
            De skattereformer som i dagens läge måste komma i första rummet
            är enligt vår mening sådana som har en mera omedelbar produktions-
            och sparfrämjande effekt. En omedelbar reformering av den hårda
            och ogynn- samt verkande beskattningen på produktionslivet blir
            då den mest ange- lägna uppgiften. Utifrån dessa utgångspunkter
            har vi krävt den extra före- tagsskattens slopande samt sådan
            ändring av gällande varulagervärderings- regler att någon skärpning
            utöver nuvarande nivå inte genomföres, vilket annars skulle ske
            från och med nästa år enligt de år 19355 antagna övergångs- bestämmelserna.
            I statsfinansiellt hänseende bör beaktas att den extra före- tagsskatten
            av sina upphovsmän motiverats av konjunkturpolitiska och icke
            av stasfinansiella skäl. Vad som är riktigare är dock att denna
            skatt — såsom från vår sida visats i andra motioner — ger ett
            mycket ringa stats- finansiellt utbyte. Sannolikt skulle dess
            avskaffande »betala sig» inom några få år för statskassan på grund
            av den gynnsamma effekt på skatteunderlaget som dess slopande
            skulle få. Vi har i förut detta år väckta motioner påpekat att
            det direkta skatte- tryckets hårdhet också gör det angeläget att
            en allmän och väsentlig reduk- tion av den personliga statliga
            inkomstskatten eftersträvas, så snart stats- finansiella förutsättningar
            härför kan skapas. Vi pekade vidare på att vissa delreformer i
            skattelagstiftningen, varav vissa var föremål för offent- lig
            utredning, pockar på sitt förverkligande. Mot bakgrunden härav
            och det faktiska statsfinansiella läget föreslog vi att en planering
            skulle göras upp för den fortsatta reformpolitiken på skattepolitikens
            område. Bevillningsutskottets majoritet avstyrkte dock förslaget.
            Man menade att de framtida möjligheterna till mer omfattande skattesänkningar
            tedde sig ytterligt osäkra. Vidare var en del av de av oss berörda
            frågorna under Kungl. Maj:ts prövning eller under utredning. Vi
            kan inte finna de av ut- skottsmajoriteten anförda skälen bärande.
            Om den statsfinansiella situa- tionen är pressad, bör ju detta
            snarast vara ett skäl för och icke ett skäl mot en omsorgsfull
            planering av de skattepolitiska reformer som kan bli möjliga.
            Att frågorna är under utredning eller under Kungl. Maj:ts prövning
            kan vi inte på något sätt finna vara något som skulle hindra den
            av oss skisserade
          </p>
          <pb facs="riksdagen-motions-pdf/data/1958/mot_1958_b_ak__232/mot_1958_b_ak__232-002.pdf"/>
          <p>
            10 Motioner i Andra kammaren, nr B 232 år 1958
          </p>
          <p>
            planeringen. Vi anser oss därför på nytt föra fram tanken på
            att en sådan planering snarast kommer till stånd. Ty såsom vi
            i de förut berörda motio- nerna framhållit är det angeläget att
            statsmakterna med sikte på att åstad- komma lättnader i beskattningen
            skapar sig en samlad överblick över de olika skattereformer av
            hög angelägenhetsgrad, som är aktuella, samt deras statsfinansiella
            konsekvenser. Bland sådana delreformer av stor vikt vill vi peka
            på en lindring av sambeskattningen genom förstärkning av förvärvs-
            avdragen, en reformering av ortsgrupperingen, rätt till avdrag
            för periodiskt understöd till studerande och för amorteringar
            av studieskulder samt vissa barnfamiljers beskattning. Det måste
            i synnerhet i nu rådande läge vara viktigt att statsmakterna söker
            skapa sig en i förväg genomtänkt handlings- linje i reformarbetet
            i fråga om inkomstbeskattningen. Dess successiva ge- nomförande
            måste givetvis slutligen bero på det statsfinansiella utrymmet.
            Det är vidare av den största vikt att största återhållsamhet iakttages
            i fråga om de statliga utgifterna. Vi har föreslagit en besparing
            av 200 milj. kronor i fråga om de generella bostadssubventionerna.
            Vi utgår från att den besparingsutredning, som nu tillkommit på
            vårt initiativ, skall göra det möjligt att åstadkomma ytterligare
            utgiftsreduktioner. Med hänvisning till det ovan anförda föreslår
            vi således, att riksdagen i skrivelse till Kungl. Maj:t måtte
            hem- ställa om utarbetande av en plan för fortsatt reformarbete
            på inkomstbeskattningens område.
          </p>
          <p>
            Stockholm den 3 juli 1958.
          </p>
          <p>
            Bertil Ohlin Wald. Svensson 0. Malmborg Sven Gustafson Manne
            Ståhl Sven Wedén i Göteborg Ragnhild Sandström Henning Gustafsson
          </p>
          <p>
            i Skellefteå
          </p>
        </div>
      </div>
    </body>
  </text>
</TEI>
