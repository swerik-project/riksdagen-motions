<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00290">
  <teiHeader>
    <fileDesc>
      <titleStmt>
        <title>Förstärkt personlig integritet</title>
        <author corresp="i-Q1WPoNtt1578KMfEZ5TLkK i-3J7gReC5w7NtoncLZdAwSc">av Betty Malmberg och Marianne Watz (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förstärkt personlig integritet</title>
          <idno type="rdwebb">GX02K290</idno>
          <rs type="number">K290</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K290/text</ref>
          <ref type="dokument_url_html">http://data.riksdagen.se/dokument/GX02K290</ref>
          <ref type="dokumentstatus_url_xml">http://data.riksdagen.se/dokumentstatus/GX02K290</ref>
          <ref type="doc">http://data.riksdagen.se/fil/F17F3149-654A-456B-AE39-F4768FF57E7F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3J7gReC5w7NtoncLZdAwSc</idno>
            <name>Marianne Watz</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MjbF2QzoiirQrYex8xKSnX" type="signed"/>
        <correspContext corresp="i-MjbF2QzoiirQrYex8xKSnX">
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-3J7gReC5w7NtoncLZdAwSc"/>
        </correspContext>
        <correspAction xml:id="i-2YoYujmkyxRKZmewCNFYto" type="numbering">
          <date when="2009-10-06"/>
        </correspAction>
        <correspAction xml:id="i-6oaRPkhA74hBpfGxrc964G" type="submission">
          <date when="2009-10-02"/>
        </correspAction>
        <correspAction xml:id="i-9gZmZhsGTdP8kPqaShfSH9" type="transfer">
          <date when="2009-09-29"/>
        </correspAction>
        <correspAction xml:id="i-NuvakX8ormYeWo1EJAreTx" type="assigned"/>
        <correspContext corresp="i-NuvakX8ormYeWo1EJAreTx">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7XVydhVfSY4VJ2eL1JSn2r" type="motBody">
        <div xml:id="i-UTBGpF6HNsSpMhDDjVBUzs" type="motProposal" subtype="förslag">
          <head xml:id="i-J9e8DRBkXfzNh9GQ7eJdc8">
            Förslag till riksdagsbeslut
          </head>
          <list xml:id="i-3ZBd7LqUyqQsA96r9X3kEV" style="ol">
            <item xml:id="i-5MSvjh7p8QwFvg7Vzf8qpz">
              Riksdagen tillkännager för regeringen som sin mening vad som
              anförs i motionen om att skydd mot myndigheters övervakning och
              kartläggning av den enskildes personliga förhållande ska skrivas
              in i grundlagen i enlighet med Integritetsskyddskommitténs förslag.
            </item>
            <item xml:id="i-QtHLddWkeR8jcErwee8pRo">
              Riksdagen tillkännager för regeringen som sin mening vad som
              anförs i motionen om att alla frågor som på olika sätt berör eller
              kan påverka den personliga integriteten framdeles måste prövas
              rutinmässigt och skriftligt och att en sådan konsekvensanalys
              ska åtfölja beslutsförslagen på alla beslutande nivåer.
            </item>
            <item xml:id="i-6VDEJr9RmYpLx2L1dbW6Ut">
              Riksdagen tillkännager för regeringen som sin mening vad som
              anförs i motionen om att resehistorik för olika personers kollektivtrafikresor
              får sparas högst två månader.
            </item>
          </list>
        </div>
        <div xml:id="i-9yAGcFZy6xKwFmhUcptZbN" type="motContent">
          <head xml:id="i-6ZYoDpsbQ3Dhhsp17KdKE3" type="h1">
            Motivering
          </head>
          <p xml:id="i-7TS95G8AdTJrXErQ2GdfHz">
            Kontrollnätet kring medborgaren dras åt och blir allt finmaskigare
            genom nya lagar och ny teknik. I årets rapport från Privacy international,
            som tar upp hur väl länderna behandlar sina medborgares personliga
            integritet, placerar vi oss näst sist bland de europeiska länderna.
            Bara Storbritannien är sämre. Tyskland är det land som placerar
            sig bäst.
          </p>
          <p xml:id="i-WDjGLJwT6cb6Bhqk88LrFo">
            Detta är illavarslande och dessvärre ett kvitto på att integritetsfrågorna
            måste få mycket större uppmärksamhet i vårt land. Ett stort problem
            är avsaknaden av helhetssyn då olika beslut fattas. För visst
            kan syftet med enskilda beslut vara befogade och skäliga men i
            kombination med andra likaså befogade åtgärder kan det få mycket
            negativa konsekvenser för den personliga integriteten. Detta måste
            vi få bättre kontroll över.
          </p>
          <p xml:id="i-CDm8FWTEAMi6y3bKH13BGW">
            Vid en generell översyn kan man se att kontrollnätet utgörs av
            lagar och förslag till lagar av olika karaktär:
          </p>
          <list xml:id="i-FCAFgLdsab6XRTKoLjxrDm" style="ul">
            <item xml:id="i-XLfrcyCkw1AkhGLj2Noe6">
              Beslut, och förslag till beslut, som fattats med tanke på samhällets
              krav på säkerhet och där samhällets krav på säkerhet befunnits
              väga tyngre än den enskildes rätt till integritet (enligt proportionalitetsprincipen
              som innebär att samhällets krav på säkerhet vägs mot den enskildes
              rätt till integritet). Till exempel: Telefonavlyssning vid brottsmisstanke.
            </item>
            <item xml:id="i-XFdaZKNatraNWfveaqsho9">
              Beslut som fattats av andra skäl än att värna samhällets säkerhet
              och där den enskildes rätt till integritet inskränks för att främja
              olika s.k. nyttiga mål. Mål som kan sakna en grundlig analys av
              vilka vinsterna skulle bli och om dessa står i proportion till
              integritetsintrånget. Till exempel: Ett lagförslag som innebär
              att landstingen ska få ta del av uppgifter om läkemedelsinköp
              från Apoteket och samköra dessa med journaluppgifter .
            </item>
            <item xml:id="i-4uNt7dy3usNsPFBinP9Stm">
              Beslut och beslutsförslag som visar en aningslöshet om behovet
              av en genomförd analys av systemets konsekvenser och ett genomtänkt
              regelverk. Till exempel: Brister i hur skolor hanterar personuppgifter
              om elever och föräldrar i sina IT-system och känsliga personuppgifter
              som skickas okrypterade och därmed oskyddade mellan Apoteket och
              en rad vårdgivare (Källa: Datainspektionen 2008).
            </item>
          </list>
          <p xml:id="i-GqKk2QHSHtMWXw8rRcbw2E">
            Ny teknik ger också nya möjligheter till kontroll och övervakning.
            Att inte se helheten är aningslöst.
          </p>
          <p xml:id="i-CUA7pY7mkw2LSmT4aWd5SU">
            GPS ger möjlighet att exakt positionera föremål och därmed stora
            möjligheter till övervakning. Smarta biljetter som bygger på RFID-teknik
            ger möjlighet att registrera resehistorik som kopplas samman med
            personnummer och namn. Att tillåta att denna information sparas
            under lång tid är oacceptabelt från integritetssynpunkt. Grundregel
            ska istället vara att företag inte ska få spara personuppgifter
            de inte behöver och att personuppgiftslagen då ska gälla över
            arkivlagen.
          </p>
          <p xml:id="i-49kptPzMMqfN3W32brrMYk">
            Teknikens möjligheter bländar och lockar till systemuppbyggnad.
            Men tekniken förblindar.
          </p>
          <p xml:id="i-7NbTSeCo8R5Ch8juUQYJTx">
            Att bygga upp omfattande system som inte behövs för samhällets
            säkerhet över medborgare som inte lämnat sitt tillstånd, leder
            rakt in i kontrollsamhället. Att inte se nödvändigheten av att
            i görligaste mån skydda existerande system mot intrång är aningslöst,
            men sker likväl alltför ofta. Undertecknade anser därför att Integritetsskyddskommitténs
            förslag om att skydd mot myndigheters övervakning och kartläggning
            av den enskildes personliga förhållanden ska skrivas in i grundlagen.
          </p>
          <p xml:id="i-BqjrmoSpgg5ppdaXvPtutd">
            För att kunna fatta goda och överblickbara beslut, och för att
            få bättre kunskap om hur olika förslag påverkar den personliga
            integriteten, anser undertecknade att det är viktigt att genomföra
            konsekvensanalyser innan besluten fattas. Vi anser att alla frågor
            som på olika sätt berör eller kan påverka den personliga integriteten
            framdeles måste prövas rutinmässigt och skriftligt och att en
            sådan analys ska åtfölja beslutsförslagen på alla beslutande nivåer,
            precis såsom sker med konsekvensanalyser i frågor som rör miljö.
            Analysen måste också omfatta en helhetssyn där konsekvenserna
            av olika beslut vägs samman.
          </p>
        </div>
        <div xml:id="i-6SUB7htn9zbYHPNJN3KmYb" type="signatureBlock">
          <list xml:id="i-CsnZK69JNAwU6fauvu66cp">
            <item xml:id="i-MATJHyez8P5J3i4RCdyMrc" who="i-Q1WPoNtt1578KMfEZ5TLkK" type="signature">
              Betty Malmberg (m)
            </item>
            <item xml:id="i-NWa2yqiD6FiUzcXmtmhWCe" who="i-3J7gReC5w7NtoncLZdAwSc" type="signature">
              Marianne Watz (m)
            </item>
          </list>
        </div>
      </div>
    </body>
  </text>
</TEI>
