<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00958">
  <teiHeader>
    <fileDesc>
      <titleStmt>
        <title>Konsumentpolitiken</title>
        <author>Christer Eirefelt och Björn Molin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentpolitiken</title>
          <idno type="rdwebb">G702958</idno>
          <rs type="number">958</rs>
          <ref type="dokument_url_text">http://data.riksdagen.se/dokument/G702958/text</ref>
          <ref type="dokument_url_html">http://data.riksdagen.se/dokument/G702958</ref>
          <ref type="dokumentstatus_url_xml">http://data.riksdagen.se/dokumentstatus/G702958</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KSDBrLAt1SKCRRrP4TXWpo" type="signed"/>
        <correspContext corresp="i-KSDBrLAt1SKCRRrP4TXWpo">
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-67kiTFbXU3qDiVNVin2wTU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__958/mot_198384__958-001.pdf"/>
      <fw xml:id="i-QxQ9D33uXePL5btnHajbwE">
        Motion 1983/84:958
      </fw>
      <div xml:id="i-Uj1wGVgrUgAVoDs6N25NEt" type="motHeader">
        <div xml:id="i-CFS7PCGg2UwM3xvSJTNEZg" type="motTitle"/>
        <div xml:id="i-CE4PiiN6WJcCxmZEdVCL2Z" type="motSubmissionInfo"/>
      </div>
      <div xml:id="i-HJuWe48ZEoAdddeUxgjfWW" type="motBody">
        <div xml:id="i-GpPk3e75sJetWprXAQEvG1">
          <p xml:id="i-K3LZ5McKDRJLrm9Sq2FJN8">
            Christer Eirefelt och Björn Molin Konsumentpolitiken
          </p>
          <p xml:id="i-GA4WTUekp2dFJg62DojB4y">
            För att marknadsekonomin skall fungera väl krävs att konsumenterna
            har överblick och kunskaper och att de inte möts av starkare intressen
            som bryter konsumenternas makt genom olika slags monopol. På flera
            sätt är konsumenterna trängda i dagens Sverige. Den ekonomiska
            verkligheten medger för de flesta ingen eller obetydlig reallöneutveckling.
            Reglerna för skatter och bidrag gör att främst många barnfamiljer
            saknar möjlighet att genom egna insatser påverka sin ekono- miska
            situation. Många talar om konsumenten men när det verkligen gäller
            är det sällan som konsumentintresset sätts främst. Andra intressen
            är så mycket bättre organiserade. Konsumenten har främst intresse
            av en rationell produktion och tillgång till prisvärda varor som
            utbjuds i en öppen och effektiv konkurrens. Producentintressena,
            särskilt som de kommer till uttryck ge- nom de fackliga organisationerna,
            gör att konsumentens intressen ofta kommer till korta. Förhållandena
            på textilmarknaden utgör ett exempel. Tullar och importbegränsningar
            hindrar den konkurrens och frihandel som konsumenten vore mest
            betjänt av. Liksom på en del andra områden upprätthålls en fördyrande
            och irrationell tillverkningsstruktur. Ibland motiveras förhållandena
            av beredskapshänsyn, även om skälen för detta inte håller ens
            för en ytlig granskning. Dagens varumarknad är komplicerad. Många
            gånger är det svårt för konsumenten att få svar på sin viktigaste
            fråga; om den utbjudna varan är värd sitt pris. Tillgången på
            objektiv information är dålig särskilt då den bäst behövs, i den
            vanliga köpsituationen i butiken. Jämförpriser och innehållsdeklaration
            på vissa livsmedel utgör nästan det enda undantaget. Företagens
            information är i regel ofullständig och ofta snarare försvårar
            än underlättar jämförelser mellan olika inköpsalternativ. Den
            verksamhet stat och kommun svarar för är nästan alltid helt mo-
            nopoliserad och medger sällan jämförelser mellan olika produktionsfor-
            mer. Mycket talar för att konsumenten vore betjänt av att de offentliga
            monopolen bröts. Den uppmärksammade cityakuten i Stockholm visar
            att konkurrens inom sjukvården uppskattas av konsumenterna och
            främjar en uppryckning även inom den dominerande i allmän regi
            bedrivna vården. Även inom t. ex. barnomsorgen borde alternativa
            former stimuleras i stäl- let för att förbjudas. Endast då kan
            konsumenten göra jämförelser i fråga om kvalitet och ekonomi.
            En fri och oberoende konsumentorganisation saknas i Sverige. Konsu-
          </p>
          <pb facs="riksdagen-motions-pdf/data/198384/mot_198384__958/mot_198384__958-002.pdf"/>
          <fw xml:id="i-HuJFoCDcBhmnTvXTMfetkk">
            Mot. 1983/84:958 8
          </fw>
          <p xml:id="i-NEX2WzW3AHh6QjfFQpZ4ZP">
            mentverket är en statlig myndighet och har därför sina givna
            begränsning- ar. Kooperationen gör på många sätt värdefulla insatser
            men är ändå främst ett av landets största tillverknings- och distributionsföretag.
            Har man ansvar för egen tillverkning och försäljning kan man inte
            göra an- språk på att vara oberoende. I detta läge krävs snabba
            och konkreta åtgärder för att stärka konsumen- tens ställning
            snarare än fler långdragna utredningar. Under senare år har viktiga
            frågeställningar inom konsumentområdet utretts, men mycket litet
            konkret har blivit gjort. I stället för att vidta några åtgärder
            har regeringen nu tillsatt ännu en utredning. Den viktigaste uppgiften
            borde vara att se till att konsumenterna snabbt får tillgång till
            mer och bättre information om de alternativ som står till buds
            på marknaden. Målet bör vara ett utbyggt varudeklarationssystem.
            Erfarenheten visar att obligatoriska varudeklarationer sällan
            är en fram- komlig väg. Men åtskilligt mer borde kunna göras för
            att även med begrän- sade resurser stimulera fram mer av varudeklarationer.
            Exempel på sådana åtgärder har framförts av varuprovningskommittén
            i dess betänkande Fakta för konsumenter (SOU 1982:38). Konsumentverket
            är ett av statens viktigaste instrument för att stärka konsumentens
            ställning. Det kan ifrågasättas om konsumentverket använ- der
            tillgängliga resurser på bästa sätt. Även utan ett utbyggt varudeklara-
            tionssystem borde konsumentverket kunna göra större insatser för
            att få till stånd mer information och bättre lösningar för konsumenterna.
            Mycket talar för att konsumentverket med de begränsade resurser
            som står till buds vid sidan av information till konsumenterna
            borde koncen- trera sig på att definiera konsumentproblemen och
            att stimulera närings- livet att söka lösningar på dessa. Det
            förutsätter att sådan verksamhet får större resurser på bekostnad
            av handläggningen av ärenden rörande otill- börlig marknadsföring
            och förhandlingar med företagen. Konsumentverkets begränsade resurser
            framtvingar en sträng priorite- ring. För att använda resurserna
            så att de gör mest nytta för störst antal konsumenter borde verket
            i större utsträckning nöja sig med att definiera och lyfta fram
            de problem som konsumenten har. Verket bör kräva av företagen
            att problemen löses men vara återhållsamt med att ange exakt hur.
            I syfte att stimulera en utbyggd information och en bättre utformning
            av varor och tjänster bör konsumentverket vara berett att tillsammans
            med företagen medverka i olika projektgrupper. Där bör verket
            föra fram de varierande önskemål olika konsumenter har men låta
            ansvaret för varuut- formningen ligga kvar hos företagen. Syftet
            skulle vara att avstå från att försöka tala om precis hur företagen
            skulle göra men peka ut de problem konsumenterna har. Företag
            som har resurser, kompetens på sitt område och intresse skulle
            stimuleras att själva utforma goda lösningar. Det är svårt att
            frigöra sig ifrån intrycket att många av de marknadsför- ingsärenden
            som i dag handläggs handlar om tämligen perifera konsu-
          </p>
          <pb facs="riksdagen-motions-pdf/data/198384/mot_198384__958/mot_198384__958-003.pdf"/>
          <fw xml:id="i-JfNX19hTwJumHLYhe3wuEs">
            Mot. 1983/84:958 10
          </fw>
          <p xml:id="i-8a9MwdazZ7CriKAHN4ruV2">
            mentintressen. Att försöka hålla efter små dubiösa marknadsförare
            eller övervaka otillåtna kombinationserbjudanden framstår inte
            som särskilt viktigt för dagens konsumenter. Andra viktiga uppgifter
            för konsumentverket är en hårdare övervakning när det gäller prismärkning
            och de överenskommelser som finns om jäm- förpriser. Marknadsföringslagen
            bör utnyttjas för att få till stånd en bättre prisinformation.
            När det gäller jämförpriser tycks sent omsider en viss förbättring
            ha skett, men mycket återstår innan vi har ett fungerande och
            välskött informationssystem. Ändå är överenskommelsen om jämförpriser
            ett exempel på vad frivilliga informationssystem kan åstadkomma.
            Med hänvisning till ovanstående hemställs att riksdagen som sin
            mening ger regeringen till känna att kommit- tén för översyn av
            konsumentpolitiken bör få kompletterande direktiv vari anges att
            den med förtur bör framlägga förslag som ger konsumenterna tillgång
            till bättre information samt att där- vid beaktas vad som anförts
            i motionen.
          </p>
          <p xml:id="i-FiWKhxSaqVyKbAkYd5aJ9r" type="date">
            Stockholm den 20 januari 1984
          </p>
          <div type="signatureBlock" id="i-VavjTymMmbcH3zt7sgnjPN">
            <p who="i-TUvkLNfgGDFH5c5z5RL7Kw" type="signature">
              CHRISTER EIREFELT (fp)
            </p>
            <p who="i-67kiTFbXU3qDiVNVin2wTU" type="signature">
              BJÖRN MOLIN (fp)
            </p>
          </div>
        </div>
      </div>
    </body>
  </text>
</TEI>
