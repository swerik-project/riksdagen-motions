<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00005">
  <teiHeader>
    <fileDesc>
      <titleStmt>
        <title>med anledning av prop. 2008/09:29 Lag om valfrihetssystem</title>
        <author corresp="i-SZKUTdtCrCo58yNCQsH76">av Ylva Johansson m.fl. (s, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:29 Lag om valfrihetssystem</title>
          <idno type="rdwebb">GW02So5</idno>
          <rs type="number">So5</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So5/text</ref>
          <ref type="dokument_url_html">http://data.riksdagen.se/dokument/GW02So5</ref>
          <ref type="dokumentstatus_url_xml">http://data.riksdagen.se/dokumentstatus/GW02So5</ref>
          <ref type="doc">http://data.riksdagen.se/fil/FC893E6E-5C99-4885-841A-896D4FA947A1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RL6fXCRbV8mraLJ3p2WiNN" type="basedOn"/>
        <correspContext corresp="i-RL6fXCRbV8mraLJ3p2WiNN">
          <ref>Proposition 2008/09:29</ref>
        </correspContext>
        <correspAction xml:id="i-5N39DEVs2b19fZBNAd1FiH" type="signed"/>
        <correspContext corresp="i-5N39DEVs2b19fZBNAd1FiH">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-6zmB3qJowiQ9BeAoAeMHFP" type="referral">
          <date when="2008-10-22"/>
        </correspAction>
        <correspAction xml:id="i-7MPooch78UnneFs8xMC6HE" type="dismissal">
          <date when="2008-10-21"/>
        </correspAction>
        <correspAction xml:id="i-4185YfrEb5eUfgY6ocWuF1" type="dismissal">
          <date when="2008-10-21"/>
        </correspAction>
        <correspAction xml:id="i-K5hxuGbb5NGCwyxSa8HDzF" type="transfer">
          <date when="2008-10-17"/>
        </correspAction>
        <correspAction xml:id="i-FYZ64Lo4MqYFGXmSwB6zth" type="submission">
          <date when="2008-10-17"/>
        </correspAction>
        <correspAction xml:id="i-KZaE51p8PnF6DhtdBNeCTE" type="assigned"/>
        <correspContext corresp="i-KZaE51p8PnF6DhtdBNeCTE">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2PTEQh5374oqPUZASXLwD9" type="motBody">
        <div xml:id="i-GDJFyodtpbNkox7LWp2cWw" type="motProposal" subtype="förslag">
          <head xml:id="i-Hq67ggKeHTzwWF1KMexccZ">
            Förslag till riksdagsbeslut
          </head>
          <list xml:id="i-8HE1NXTr2Try8qjUSaEsdy" style="ol">
            <item xml:id="i-Grmu1Ldt8Y25JW9Vg8aGYS">
              Riksdagen avslår regeringens proposition 2008/09:29 Lag om valfrihetssystem.
            </item>
            <item xml:id="i-CzQj5Giv7bv1f13SckqG69">
              Riksdagen begär att regeringen återkommer med förslag till ny
              lagstiftning i enlighet med vad som anförs i motionen.
            </item>
          </list>
        </div>
        <div xml:id="i-RnapoXhTLVa44PtbgxY8ps" type="motContent">
          <head xml:id="i-KZxa8hfxz4QvVAuh2xuq14" type="h1">
            Inledning
          </head>
          <p xml:id="i-77rZGMNCM4VvvnvHQyHKti">
            Från att vård och omsorg tidigare i stor utsträckning endast
            drivits av kommuner och landsting i egen regi tillkom med början
            under 90-talet ett antal andra utförare. Det var privata företag,
            ideella organisationer och personalkooperativ. I några fall har
            vi sett att det lett till rena avarter med allvarliga brister
            t.ex. inom särskilt boende för äldre. Men sammantaget kan vi konstatera
            att mångfalden stimulerat till utveckling av verksamheterna. Detta
            måste vi värna om och det kräver politisk vilja. När vi nu ser
            starka och oroande tendenser till att mångfalden av utförare håller
            på att bytas mot koncentration till några få stora vårdkoncerner
            är det viktigt att agera.
          </p>
          <p xml:id="i-5ZYPysZXb8qWUE37UmsMm1">
            Marknadslösningar och fri konkurrens om gemensamma medel garanterar
            inte kvalitet och allas rätt till god service utifrån individens
            behov och ger inte heller ett effektivt och rättvist utnyttjande
            av resurserna. Vi vill ha en tydligare nationell kvalitetssäkring
            av välfärdsverksamheterna som ska garantera likvärdiga villkor
            och en verksamhet av hög kvalitet. Med nationella uppföljningsbara
            mål kan medborgarna ställa de lokala och regionala politikerna
            till svars för kvaliteten i verksamheterna. Vi säger ja till medborgarnas
            valfrihet inte företagens. För att valfriheten ska vara reell
            behövs en mångfald av alternativ både bland de offentliga utförarna
            och bland de privata. Valfriheten handlar också om att ha möjlighet
            att påverka och vara delaktig samt att verksamheterna utgår från
            människors behov. Vi säger ja till alternativ och mångfald på
            medborgarnas villkor. Vi vill skapa möjligheter att ersätta lagen
            om offentlig upphandling (LOU) med regler och system som bygger
            på avtal med tydliga krav från politiken och som har en öppen
            beslutsstruktur där alla aktörer har möjlighet att vara med att
            bedriva offentligt finansierad verksamhet med likvärdiga villkor.
            Vi anser att alla utförare av offentligt finansierade välfärdsverksamheter
            ska omfattas av samma skyldigheter och samma krav oavsett om de
            är privata eller offentliga. Kvalitet handlar om tillgänglighet,
            bemötande, professionalitet och att verksamheter bedrivs i enlighet
            med bästa tillgängliga kunskap där den viktigaste kvalitetsfaktorn
            är personalen.
          </p>
          <head xml:id="i-Rit9SBpeTR8oQVJirUNZur" type="h1">
            Regeringens förslag
          </head>
          <p xml:id="i-FJ6a6HyBafiU94pQ5fwLDL">
            Regeringens förslag innebär att kommuner och landsting/regioner
            kan införa valfrihetssystem enligt en ny lag om valfrihetssystem
            (LOV) på områdena äldre- och handikappomsorg samt hälso- och sjukvård.
            Om man använder LOV gäller fri etablering för vårdföretagen om
            de uppfyller de i förväg uppställda kraven. Någon särskild begränsning
            av avtalstidernas längd finns inte i lagförslaget. Privata utförare
            ges också möjlighet att erbjuda tilläggstjänster. Offentliga utförare
            ges inte någon sådan möjlighet. De skillnader som i dag finns
            vad gäller reglerna för meddelarskydd och offentlighet mellan
            privata och offentliga ändras inte.
          </p>
          <head xml:id="i-669seyZzwTpew8efkibRE6" type="h1">
            Våra ståndpunkter
          </head>
          <p xml:id="i-8tNRzvrfTCfcN2k5eiU9y9">
            Kommunal upphandling fungerar mycket väl på många områden som
            t.ex. snöröjning och sophämtning. Men vi anser det olämpligt att
            använda upphandling när det gäller hälso- och sjukvård liksom
            för äldre- och handikappomsorg. Det leder till en stark koncentration
            till ett fåtal internationella vårdkoncerner, svårigheter för
            politikerna att styra mot kvalitet, och vi har sett många exempel
            på hur jakten på lägsta pris gått ut över vårdtagarna. Det har
            under många år varit möjligt att ha andra utförare inom skolan
            och förskolan utan att använda upphandling.
          </p>
          <p xml:id="i-CvZzyVjKWdfarWvRa8mX8w">
            Vi är för medborgarnas rätt att välja. Vi är därför positiva
            till att det utvecklas lagstiftning för valfrihetssystem som möjliggör
            för kommuner och landsting/regioner att använda andra modeller
            än egen regi eller upphandling i äldre- och handikappomsorgerna
            och i hälso- och sjukvården.
          </p>
          <p xml:id="i-Xdxg3q1HtYNqTVGBswHJt8">
            Vi stöder utarbetandet av en lagstiftning som möjliggör valfrihetssystem
            där landstinget/regionen respektive kommunen certifierar de utförare
            som man vill använda inom hälso- och sjukvården eller omsorgen
            och sätter upp de krav som ställs på verksamheten och fastställer
            ersättningsmodeller som är neutrala mellan olika utförare. Då
            blir det patienten/medborgaren som har möjlighet att välja utförare
            samtidigt som landstinget/regionen/kommunen har kvar det fulla
            ansvaret för kvaliteten och tillgängligheten. En sådan ordning
            skulle med all säkerhet göra att mindre, personaldrivna eller
            idéburna aktörer skulle ha större möjligheter att hävda sig i
            konkurrensen mot stora, internationella vårdbolag som nu utgör
            lejonparten av entreprenörerna inom vård och omsorg. Det betyder
            inte att stora vårdföretag ska diskrimineras. Under förutsättning
            att de accepterar offentlig reglering och insyn kan de vara med
            och driva utvecklingen framåt genom att tillföra ny kunskap och
            nya tjänster.
          </p>
          <p xml:id="i-BTqYECygGGu9aiTJ5qFXcJ">
            Regeringens förslag om lagstiftning för valfrihetssystem har
            flera viktiga och avgörande brister, och mot denna bakgrund föreslår
            vi att propositionen avslås och att riksdagen begär att regeringen
            återkommer till riksdagen med ett nytt förslag med den inriktning
            som anförs i motionen.
          </p>
          <p xml:id="i-GcQNrtC76Bb73VRKrUpAjz">
            Vi anser att regeringens förslag behöver omarbetas på flera viktiga
            punkter:
          </p>
          <head xml:id="i-KTo1go1To2sBof7au8a2yM" type="h3">
            1. Regler för etablering
          </head>
          <p xml:id="i-6ur6d6kQje1nTFZ1JFFQ59">
            Vi anser att det är felaktigt att det ska vara obligatoriskt
            med fri etablering för företagen om en kommun/region väljer att
            använda reglerna om valfrihetssystem. Det måste vara möjligt för
            dem som ansvarar för och finansierar systemet att styra resurser
            och lokalisering dit de bäst behövs. Regeringens förslag innebär
            att kommuner och landsting/regioner blir tvungna att tillåta vårdföretag
            att etablera sig där de finner det mest lönsamt utan att ta hänsyn
            till var de behövs. När resurserna är ändliga, som de alltid är,
            måste individuella önskemål prövas mot andra alternativ och konsekvenserna
            för andra individer och verksamheter bedömas. Resurserna måste
            fördelas utifrån flera kriterier än det fria valet, såsom kvalitet,
            behov, nytta, tillgänglighet och effektivitet. Med fri etablering
            och samma ersättning till alla utan hänsyn till de stora skillnaderna
            i behov kommer utbudet av välfärdstjänster bero på hur kostnadskrävande
            eller lönsamt det är att bedriva verksamheten i olika områden
            och för olika grupper. I mer kostnadskrävande områden eller på
            landsbygden blir utbudet mer begränsat eller av låg kvalitet.
            Det är oacceptabelt i offentligt finansierad verksamhet där generella
            krav på kvalitet måste ställas och behoven ska vara styrande för
            resursfördelningen. Vi kan aldrig acceptera att fördelningen av
            de gemensamma resurserna bestäms av marknaden på det sättet. Det
            måste alltid vara ett samhälleligt ansvar att se till att såväl
            tillgänglighet som fördelning av gemensamma resurser sker utifrån
            aspekter som tillgodoser människors behov och likabehandling liksom
            att säkra att resurserna används effektivt. Därför måste en lag
            på detta område tydligt ge kommunerna möjlighet att upprätta olika
            system i olika delar av en kommun för att nå målet om att tillgodose
            människors behov.
          </p>
          <p xml:id="i-Gh2RDUEJXw4cRUWYYyvs4m">
            Vi vill att kommuner och landsting ska kunna ta med medborgarnas
            behov, tillgänglighetsaspekter och ekonomiska överväganden vid
            val av de utförare som ska bedriva skattefinansierad välfärdsverksamhet.
            Det kräver regler och system som bygger på avtal med tydliga krav
            från politiken och en öppen beslutsstruktur där alla aktörer,
            privata såväl som offentliga, ideella organisationer, personalägda
            enheter och kooperativ i realiteten kan vara med att bedriva offentligt
            finansierad verksamhet med likvärdiga villkor.
          </p>
          <head xml:id="i-33ZjErBTxbd5Ae2g4Zt8Eb" type="h3">
            2. Tilläggstjänster
          </head>
          <p xml:id="i-T5YQ1SC9apsb1K2Y5U72sU">
            Vi anser att det är fel att göra det möjligt för privata utförare
            i valfrihetssystemen att tillhandahålla tilläggstjänster till
            brukarna samtidigt som tilläggstjänster inte ska få utföras av
            offentliga utförare. Frågan om tilläggstjänster behöver gås igenom
            på nytt. Vi är i grunden negativa till en utveckling med allt
            fler tilläggstjänster inom ramen för den offentligt finansierade
            omsorgen. Det finns en uppenbar risk att det blir ett incitament
            till att dra ned på den offentligt finansierade servicen. Detta
            kan ske med hänvisning till att medborgarna i valfrihetssystemet
            har möjlighet att få utökad service om de är villiga att betala.
            Detta riskerar att skapa ett osolidariskt system där offentliga
            och privata pengar blandas, och slutresultatet blir att det uppstår
            serviceskillnader mellan brukarna som beror på hur mycket pengar
            de har snarare än på vilket behov av service de har. Skulle systemet
            med privatfinansierade tilläggstjänster användas på hälso- och
            sjukvårdens område är det inte bara en reell risk utan ett steg
            bort från vårt solidariska välfärdssystem.
          </p>
          <head xml:id="i-KX6TQEN4az5KEXdPxMBw6" type="h3">
            3. Krav på utförare
          </head>
          <p xml:id="i-FzbuZ4ZMGa84kBFTzN27ap">
            Vi anser att regelverket kring valfrihetssystem aldrig får utformas
            så att det leder till att man ställer lägre krav på arbetsgivaransvaret
            hos privata utförare. Kollektivavtal ska gälla i all verksamhet,
            personalens meddelarfrihet och rätt till kompetensutveckling och
            även i övrigt goda arbetsvillkor måste säkerställas. Vi föreslår
            att meddelarskydd ska omfatta alla anställda inom alla offentligt
            finansierade vård- och omsorgsverksamheter. Förslag på detta område
            saknas helt i regeringens proposition. När företag och organisationer
            väljer att delta i upphandlingar eller andra system för att tillhandahålla
            skattefinansierade tjänster inom välfärdens områden måste de vara
            införstådda med att det är andra regler och krav på insyn och
            öppenhet som gäller än enbart konkurrens och de villkor som gäller
            på en privat marknad.
          </p>
          <head xml:id="i-95CbDigPn8wQGXjCnn5CYc" type="h3">
            4. Omprövning av krav
          </head>
          <p xml:id="i-A94oC1KKjBQEau3b6hWxPG">
            Regeringens förslag är öppet för möjligheten för den politiska
            sidan att sätta upp krav för tjänster och utförare. Men förslaget
            missar en viktig aspekt: garantin att systemet är öppet för demokratisk
            påverkan. I propositionen finns ingen bortre gräns för avtalens
            tidsutsträckning. Det som står är att kraven på likabehandling
            och icke-diskriminering innebär att avtalen måste konkurrensutsättas
            med jämna mellanrum. På hälso- och sjukvårdsområdet anges fem
            till åtta år som rimlig avtalstid. Inget sägs i övrigt om oskälig
            tidsutsträckning. Detta betyder att avtal som tecknas kan komma
            att binda en kommun eller ett landsting/region för mycket lång
            tid och göra nödvändiga ändringar i praktiken omöjliga. Skulle
            det visa sig att förfrågningsunderlaget är olyckligt konstruerat
            eller att verksamhet inte lämpade sig för denna typ av utförarkonstruktion
            sitter kommunen eller landstinget/regionen fast i det beslutade
            regelverket. Utföraren/vårdföretaget har rätt att delta enligt
            reglerna tills avtalet upphör.
          </p>
          <p xml:id="i-WsMwnZDBHejVQtwV332Wc6">
            Centralt här är att den demokratiska styrningen av kärnverksamheter
            riskerar att kraftigt begränsas och bindas upp på mycket lång
            tid. Detta gör att medborgarnas möjligheter att genom allmänna
            val påverka utformningen av den offentliga servicen eller utkräva
            ansvar riskerar att kraftigt begränsas. Utöver det demokratiska
            tillkortakommandet kan effekten bli att väljarna fjärmas än mer
            från det demokratiska systemet och med ökad misstro gentemot partierna.
            Förslaget måste omarbetas så att systemet möjliggör en vital demokratisk
            styrning. Avtalen bör kunna prövas minst en gång varje mandatperiod.
            Därmed ges möjligheter att påverka den offentliga servicen genom
            de allmänna valen och det politiska systemet i enlighet med våra
            principer för ett representativt statsskick.
          </p>
          <head xml:id="i-5Dom4jjL2iRr6q6qW3gsNk" type="h3">
            5. Hälso- och sjukvården
          </head>
          <p xml:id="i-VmRM23FtHh1iyTcNPStwov">
            Utredningen om LOV hade som utgångspunkt att utreda ett valfrihetssystem
            inom äldre- och handikappområdet, dvs. inom socialtjänstlagens
            fält. I det slutliga utredningsförslaget hade dock hela hälso-
            och sjukvårdsområdet hakats på, dock utan någon grundligare genomgång.
            Vi tycker inte att frågorna om LOV:s konsekvenser för hälso- och
            sjukvårdssystemet är tillräckligt utredda. Hälso- och sjukvårdslagen
            och socialtjänstlagen är helt olika lagstiftningar.
          </p>
          <p xml:id="i-ELjJfdn7bqR8KgxQhGJpei">
            LOV är en frivillig möjlighet men samtidigt som den ska införas
            förbereds en särskild lagstiftning: tvingande vårdvalssystem i
            primärvården. Innebär LOV att tilläggstjänster blir möjliga i
            hälso- och sjukvården? Vi avvisar bestämt en utveckling där den
            som har råd tillåts köpa sig förtur eller extratjänster inom den
            offentligt finansierade hälso- och sjukvården.
          </p>
          <head xml:id="i-BxgME6MSzdf2Rqp8fJnqVe" type="h3">
            6. Information om kvalitet
          </head>
          <p xml:id="i-SDdD16gm9KaSNm6RxebBjN">
            Vi vill att medborgarna i kommunerna och landstingen där välfärdsverksamheterna
            bedrivs ska, där det finns alternativ, ha möjlighet att välja.
            Men det kräver att det finns kvalificerad information om vad olika
            tjänster i valfrihetssystemen innehåller och vad olika utförare
            kan erbjuda. Medborgarna får aldrig lämnas åt sitt öde med kommentaren
            att de valt fel. I valfrihetssystemen är det skattepengar som
            används, och därmed har kommunen eller landstinget/regionen ett
            ansvar för kvaliteten och för informationen till medborgarna.
            Medborgarna ska garanteras likvärdiga förutsättningar när det
            gäller service, kvalitet och tillgänglighet.
          </p>
          <p xml:id="i-HLNDsAYXsiWM5KccbQujEi">
            Informationen kan naturligtvis hanteras på olika sätt av kommunerna
            eller landstingen/regionerna. Propositionens förslag till regler
            kring informationen är mycket rudimentärt. Vi anser att detta
            är ett område som behöver utvecklas mycket och där tydligare krav
            måste ställas på utvecklad och kvalificerad information till medborgarna.
          </p>
          <p xml:id="i-7G7w9Yop5VB4r9j9aQeKL2">
            Ett förslag som bör prövas är att inrätta lokala kvalitetskontor
            för medborgare dit de vänder sig för att utöva sin medborgarmakt
            och utkräva politiskt ansvar. Det ska vara enkelt att som medborgare
            både utnyttja den makt man har men också att som samhällsmedborgare
            vara med och ta ett ansvar för verksamheten. Kvalitetskontor ska
            kunna ge information om medborgarnas rättigheter, om möjligheterna
            att välja såväl inriktning som utförare, att påverka och utöva
            inflytande samt om rättigheten att få delge sina synpunkter på
            verksamheterna. Här ska man få hjälp att rätta till brister och
            problem. Man ska inte behöva veta vem som har ansvar för de olika
            verksamheterna för att få hjälp, det ska finnas på ett ställe
            dit man fysiskt kan komma men som också går att nå på webben.
          </p>
          <p xml:id="i-66CgcDmzzdAu8LtP8yt3FB">
            Kvalitetskontoren ska arbeta för att alla välfärdsverksamheter
            med offentlig finansiering aktivt arbetar i medborgarnas tjänst.
            Medborgarna ska här få veta vilken kvalitet de kan kräva. Politikerna
            i kommuner och landsting ska fastställa kvalitetsnivåer och kunna
            redovisa dessa årligen. Kvalitetskraven ska avse all skattefinansierad
            verksamhet, oavsett utförare. Verksamheternas kvalitet och resultat
            ska visas på ett lättöverskådligt och tydligt sätt, redovisas
            öppet, och stöd i tolkningarna ska tillhandahållas på kvalitetskontoret.
          </p>
          <p xml:id="i-4xRoHQYi1ahA7kuerRfEKo">
            Vi ser med stor oro på hur allt större del av välfärdens verksamheter
            regleras med olika former av rättighetslagstiftning som i sin
            tur leder till överklaganden och långdragna processer. För att
            orka och klara av att driva sådana rättsprocesser måste man vara
            stark och uthållig, vilket innebär att de människor som är mest
            utsatta har svårt att få sina rättigheter tillgodosedda. Kommuner
            och landsting ger redan idag omfattande stöd och råd till sina
            medborgare. Kvalitetskontor skulle kunna fördjupa demokratin och
            stärka medborgarens inflytande och rätt till kvalitet och service
            utan omfattande rättighetslagstiftning.
          </p>
          <p xml:id="i-VD11PfXqURywETuVyUqA8V">
            Om brukarna anser att verksamheten inte håller den kvalitet som
            utlovats ska de kunna vända sig till sitt kvalitetskontor för
            att få rättelse. När något i verksamheten inte fungerar tillfredsställande,
            när man ser att den personaltäthet som avtalats med en entreprenör
            inte upprätthålls, när bemötandet upplevs kränkande eller när
            verksamheten på andra sätt inte uppfyller de krav man har rätt
            att ställa på den, ska man på kvalitetskontoret kunna få hjälp
            med att komma till rätta med bristerna utan att behöva byta utförare
            eller driva rättsprocesser. På kvalitetskontoren blir politikens
            ansvar för kvaliteten tydligt.
          </p>
          <p xml:id="i-Ht4AxdpQbinUC36WtpjCH8">
            Kvalitetskontoret ska vara ett forum för politikerna i deras
            dialog med medborgarna. Det finns självklart ett samband mellan
            resurser och kvalitet, och det är därför lämpligt att politikerna
            tydligt redovisar sina kvalitetsåtaganden inom ramen för budgeten.
            Medborgarna bör bjudas in till en gemensam beredning, där Internet
            kan vara ett verktyg. Här bör alla ha möjlighet att delta med
            kreativa lösningar och nya förslag. Sveriges kommuner och landsting
            har inlett försöksverksamhet med att beskriva kommunernas kvalitet
            i ett medborgarperspektiv. Detta bör kunna vara en ingång i verksamheten.
          </p>
          <p xml:id="i-D1AoX5XUR1ZHQdqtjiCJML">
            Kvalitetskontoren ska t.ex. ansvara för att det görs regelbundna
            undersökningar av kundnöjdhet, ta in servicedeklarationer och
            hantera klagomål. De ska tillhandahålla information om resultatkvalitet,
            processkvalitet, tillgänglighet och effektivitet. Alla som står
            inför ett val, oavsett om det gäller förskola, skola, vård, äldreboende
            eller hemtjänst för äldre och funktionshindrade, ska ha möjlighet
            att samtala med en rådgivare som har kunskap om de olika alternativ
            som finns.
          </p>
          <p xml:id="i-PACdu8fSYsEXqapusHzoVP">
            Alla brukare i välfärdsverksamheterna ska ha möjlighet till insyn
            och inflytande i verksamheterna, även de med privata utförare.
            Utifrån de fastställda kvalitetskraven ska det vara möjligt påverka
            verksamheterna innehåll och utförande, t.ex. genom inrättande
            av styrelser med brukarmajoritet. På kvalitetskontoret ska man
            kunna få hjälp och stöd i att starta och driva sådana verksamheter
            i projektform eller på annat sätt.
          </p>
          <p xml:id="i-VDCNYjua9dZN9CMrPSCjWG">
            Hos kvalitetskontoret ska alla utförare i välfärdsverksamheterna
            presentera sina verksamheter på ett sätt som gör det enkelt och
            överskådligt för medborgarna att läsa och kunna jämföra. Det ska
            regleras hur presentationerna ska göras och vilka uppgifter som
            ska finnas med: inriktning, personalstyrka, personalens kompetens
            osv. Det innebär att utförare som i dag lägger åtskilliga skattepengar
            på reklamkampanjer i stället kan använda dessa till verksamheten.
          </p>
          <p xml:id="i-CVqiG1bAByGZzRZmrEuFg9">
            Personer som står inför ett val, t.ex. val av äldreomsorg, bör
            inte bara kunna få presenterat för sig olika presentationer för
            att jämföra olika alternativ. Det ska också vara möjligt att personen
            kan ställa sin egen fråga det som är avgörande för just honom
            eller henne, och via kvalitetskontoret få hjälp att skicka ut
            denna fråga och inhämta svar från de olika enheterna. Det skulle
            t.ex. kunna handla om huruvida man har möjlighet att få den hjälp
            man behöver av högst tre olika personer, om det känns centralt.
            Eller huruvida man själv har möjlighet att välja tidpunkt när
            någon ska komma på kvällen, eller andra frågeställningar, som
            inte med självklarhet ingår i det allmänna informationsmaterialet.
          </p>
          <p xml:id="i-XEPEMZL1J7qVwRuxQRpSCM">
            Hit ska också personal i välfärdsverksamheterna kunna vända sig
            med förslag till kvalitetsförbättringar men också för att påtala
            brister och missförhållanden på arbetsplatserna utan att riskera
            att förlora sina jobb.
          </p>
          <p xml:id="i-YNbb9k47yvfgKDjKSAnQVh">
            I många kommuner pågår olika former av kvalitetsarbete och ambitiösa
            insatser görs för att stödja medborgarna att utkräva kvalitet.
            På flera ställen finns s.k. medborgarkontor med delar av den nu
            föreslagna verksamheten. Erfarenheter från dessa är viktiga att
            ta med i det fortsatta utvecklingsarbetet. Det kan vara ett sätt
            att fånga upp arbetet och att utveckla och synliggöra det. Vi
            vill att en försöksverksamhet med service- och kvalitetskontor
            startar där tidigare erfarenheter tas till vara och frågetecken
            kan klaras ut.
          </p>
        </div>
        <div xml:id="i-fjgfGv1N8jz2RXNzmDY6k" type="motSignatures">
          <list xml:id="i-SuaxeCmMtohi5dMuFsu7cb">
            <item xml:id="i-FKFe1BrqksptWZu3dJzT38" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-RQ3HXdYT9rBoiHX7GtF7BR" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-9nbdkHBvtvgLS7HysKrtE5" who="i-MMa2PA7yJ45qkfsEkcFqYb">
              Christer Engelhardt (s)
            </item>
            <item xml:id="i-JqXT4cXu4GBaH2Sdqh4htQ" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-XpBvUgy2PrLA8EAfrNzZE5" who="i-6Tm6CkqvW55XWkdqUgBH82">
              Marina Pettersson (s)
            </item>
            <item xml:id="i-LQSRK9XSzhaEPGzLgAPijJ" who="i-2Bind9dyirGQ1UMwS9XjsT">
              Lennart Axelsson (s)
            </item>
            <item xml:id="i-V2WpV46eUBiWKhLaZ4XrF5" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
            <item xml:id="i-RhDJxWkFD1SUph4Qdr2jBh" who="i-LzTEdVdf1xwBggoSshMrHP">
              Per Svedberg (s)
            </item>
            <item xml:id="i-A14emt4UFpZnVvPbr8gqjZ" who="i-YHze8naQ3VfThjRidPfYK7">
              Ann Arleklo (s)
            </item>
            <item xml:id="i-PSSkrVXWiuqkJLfg9i5JX8" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-BUT8EQKaMJvWk91LkEJg1Y" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
