<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__724/mot_1964__ak__724-001.pdf"/>
      <fw xml:id="i-84yckd5U3fcHpNH9mk4P21">
        4 Motioner i Andra kammaren, nr 724 år 1964
      </fw>
      <div type="motHeader" xml:id="i-HRmaYNMXYLTJ5odBD87Fzd">
        <div type="motTitle" xml:id="i-ebZJDDNgLfj3d4wyqcijE"/>
        <div type="motSubmissionInfo" xml:id="i-QBK6dKNcXFPseC7XxUozsy"/>
      </div>
      <div type="motBody" xml:id="i-Aa4DT8XyGpdsWWGaur493a">
        <div xml:id="i-Xwam4veMvLX3m7k67cHkqT">
          <p xml:id="i-HzStR7QcJ3Xn91kB1edsbr">
            Nr 724
          </p>
          <p xml:id="i-AppSfJGvRpf8fjSkXHd4cg">
            Av herr Hedlund m. fl., om ett system för arbetslöshetsförsäk-
            ring.
          </p>
          <p xml:id="i-8jEkXDtAXbgJruTskAv2Jt">
            (Lika lydande med motion nr 596 i Första kammaren)
          </p>
          <p xml:id="i-GDZvL5UYWD4WzBsw55jkyX">
            Rätten till arbete för envar som vill och kan göra en insats
            i förvärvslivet måste enligt vår mening tillmätas den allra största
            betydelse. Det måste noteras med tillfredsställelse att författningsutredningen
            uppmärksammat denna rätt och i sitt förslag till grundlag principiellt
            angivit den som en allmän medborgerlig rättighet. Oavsett om en
            sådan princip finns inskriven i vår författning eller ej måste
            den vara vägledande för de politiska instan- sernas beslut och
            åtgärder på områden som är av betydelse för den nämnda rättighetens
            infriande. Så får också sägas vara fallet i väsentliga avseenden.
            Jämfört med t. ex. vissa tillfällen under mellankrigstiden är
            den nu för tiden förekommande arbetslösheten av liten omfattning.
            Orsakerna till att kampen mot arbetslösheten sålunda kommit att
            ge betydande resultat får sökas på flera olika plan. Främst kan
            nämnas en ökad kunskap om olika ekonomiska sammanhang, en starkare
            vilja än tidigare att ta itu med arbetslöshets- och konjunkturproblemen
            samt eko- nomiska förbättringar som gjort det möjligt använda
            större resurser till olika sysselsättningsfrämjande ändamål. Sammantaget
            har alla dessa strä- vanden, till vilka den s. k. krisuppgörelsen
            i början av 1930-talet kan be- tecknas som en inkörsport, medfört
            en höjning av den allmänna syssel- sättningsnivån och motsvarande
            nedgång i arbetslösheten, men vad som särskilt bör uppmärksammas
            är att man under efterkrigstiden lyckats be- mästra konjunktursvängningarnas
            verkningar på sysselsättningen på ett helt annat och bättre sätt
            än tidigare. Härigenom har den oro och otrygg- het, som tidigare
            var en oundviklig följd av ofta förekommande depressio- ner, i
            stor utsträckning kunnat avlägnas. Jämsides med alla dessa i en
            eller annan mening sysselsättningsskapande åtgärder har betydande
            insatser gjorts för att avlägsna och mildra de eko- nomiska och
            sociala vådor, som tidigare oftast var oundvikliga för dem som
            drabbades av arbetslöshet. Det främsta instrumentet härvidlag
            har varit arbetslöshetsförsäkringen, som för ett mycket stort
            antal drabbade arbetstagare trätt i de knappt tillmätta arbetslöshets-
            och fattigvårdsunder- stödens ställe. Arbetslöshetsförsäkringen
            har därjämte medverkat till en effektivisering av de förebyggande
            åtgärderna, emedan den tjänat som en indikator på arbetslöshetens
            omfattning.
          </p>
          <pb facs="riksdagen-motions-pdf/data/1964/mot_1964__ak__724/mot_1964__ak__724-002.pdf"/>
          <fw xml:id="i-Hx55vz4cjrgPL8jbDZq3gA">
            Motioner i Andra kammaren, nr 724 år 1964 d
          </fw>
          <p xml:id="i-TNvbToGiGRz8PSE4xFSuvG">
            Om sålunda stora framsteg får noteras vore det felaktigt att
            härav dra slutsatsen att några ytterligare förbättringar inte
            kan uppnås eller att några nämnvärda arbetslöshetsproblem inte
            längre förekommer eller kan upp- komma. Även om vi i framtiden
            lyckas att upprätthålla en hög sysselsätt- ningsnivå och bemästra
            konjunktursvängningarna och deras verkningar kommer de enskilda
            med all sannolikhet att utsättas för betydande risker för arbetslöshet.
            Ett alltmer märkbart drag i utvecklingen är strukturella och andra
            omvandlingar inom näringslivet, som medför att anställda fri-
            ställes och företagare förlorar grunden för sin näringsutövning.
            Dessa omvandlingar kan sägas ha trätt i de tidigare konjunkturväxlingarnas
            ställe som arbetslöshetsorsak. Omvandlingsprocessen inom näringslivet,
            som all- mänt väntas fortgå i accelererande tempo, har därjämte
            medfört att an- ställningar och yrken, som tidigare ansetts erbjuda
            stor trygghet ur arbets- löshetssynpunkt, alltmer kommit att utsättas
            för arbetslöshetsrisker. Från- sett vissa branscher, där de s.
            k. säsongmässiga variationerna inte helt kunnat bemästras, är
            det även betecknande för denna utveckling att den jämfört med
            tidigare förhållanden utsätter inte bara eller i huvudsak ar-
            betargrupperna utan i stigande utsträckning också tjänstemanna-
            och före- tagargrupperna för arbetslöshetsrisker. Härjämte har
            den mera avancerade tekniken och de ökade kvalifika- tionskraven
            medfört relativt sett ökade svårigheter för dem som till följd
            av handikapp tillhör de ur arbetsmarknadssynpunkt svårplacerade.
            Denna nya situation och dessa nya problem på arbetsmarknaden måste
            givetvis föranleda en anpassning av de sysselsättningspolitiska
            medlen. Även om inriktningen av vissa åtgärder och avvägningen
            mellan vissa olika medel kan diskuteras och resurserna på främst
            arbetsvårdsområdet är otillräckliga, får det konstateras att en
            sådan anpassning skett. Den nutida sysselsättningspolitiken har
            en helt annan medelsarsenal än sysselsättnings- politiken för
            några årtionden sedan. På ett område — arbetslöshetsförsäk- ringens
            — har dock inte någon nämnvärd anpassning skett. Enligt vår me-
            ning utgör detta en stor brist. Den nuvarande arbetslöshetsförsäkringen
            bygger på i princip frivillig anslutning och är i huvudsak organiserad
            i branschvis uppbyggda arbets- löshetskassor, organiserade i anslutning
            till resp. fackförbund. Försäk- ringen finansieras genom avgifter
            från de försäkrade och genom statsbi- drag, det senare differentierat
            i förhållande till arbetslöshetsfrekvensen inom vederbörande kassa.
            Denna ordning kan av flera orsaker inte anses uppfylla nutida
            krav. Bl. a. kan nämnas att den långa kvalifikationstid, som tillämpas
            och anses nödvändig i ett försäkringssystem av denna konstruk-
            tion, medför att många som utsätts för betydande arbetslöshetsrisker
            och därför är i uppenbart behov av arbetslöshetsförsäkring inte
            kan omfattas av
          </p>
          <pb facs="riksdagen-motions-pdf/data/1964/mot_1964__ak__724/mot_1964__ak__724-003.pdf"/>
          <fw xml:id="i-Y2e1tGE1tx4yMmnKftukKq">
            6 Motioner i Andra kammaren, nr 724 år 1964
          </fw>
          <p xml:id="i-9LETMMv3jfATAiYnMciN7N">
            försäkringen. Först sedan man haft stadigvarande anställning
            i minst ett år inom en bransch där arbetslöshetskassa finns har
            försäkringen ett reellt värde. Som exempel på grupper som ej kan
            omfattas av försäkringen kan nämnas arbetstagare som friställs
            inom en bransch där arbetslöshetskassa ej finns, företagare och
            jordbrukare som upphör med sin näringsutövning, ungdomar som ännu
            inte fått stadigvarande anställning inom bransch med arbetslöshetskassa
            och gifta kvinnor som önskar återinträda i förvärvs- arbete. En
            annan påfallande svaghet i det nuvarande systemet utgöres av det
            ojämna avgiftsuttaget. Arbetslöshetsrisk och arbetslöshetsfrekvens
            varierar avsevärt mellan olika branscher och därmed mellan olika
            arbetslöshets- kassor. Som följd härav varierar avgifternas storlek
            kraftigt mellan olika kassor. Statsbidraget utgår visserligen
            under hänsynstagande till arbets- löshetsfrekvensen, men likväl
            belastas de försäkrade i vissa kassor med oproportionerligt stora
            avgifter. 1960 års arbetslöshetsförsäkringsutredning har haft
            i uppdrag att i allt väsentligt inom ramen för nu gällande försäkringssystem
            söka finna en lösning på ovannämnda problem. Det får emellertid
            konstateras att det inte varit utredningen möjligt att inom denna
            ram finna en lösning eller ens tillräcklig förbättring beträffande
            de utanför försäkringen stående grup- perna och inte heller beträffande
            den olika avgiftsbelastningen. I detta läge är det enligt vår
            mening nödvändigt att ta ett nytt grepp på arbetslöshetsförsäkringsfrågan.
            Närmast till hands ligger då upprättandet av ett system som bygger
            på principen att alla medborgare skall omfattas av arbetslöshetsförsäkring.
            Prövningen av ett sådant system ingick ej i arbetslöshetsförsäkringsutredningens
            uppdrag. En ny utredning bör därför tillkallas med uppgift att
            skyndsamt utreda frågan om införandet av en allmän arbetslöshetsförsäkring.
            En utgångspunkt för utredningen bör vara att försäkringssystemet
            skall omfatta dels en allmän grundförsäkring för alla medborgare,
            dels möjlighet till frivillig försäkring därutöver, vilken torde
            kunna ske i frivilliga ar- betslöshetsförsäkringskassor av nuvarande
            typ. Skälen för en sådan in- riktning är flera. Försäkringen skulle
            träda i funktion när rätten till arbete — en allmän medborgerlig
            rättighet — inte infrias. Även i detta avseende bör principen
            om alla medborgares lika rätt tillämpas. Härtill kommer be- tydelsefulla
            omständigheter av försäkringsteknisk natur. Inom de nuva- rande
            arbetslöshetskassorna står ersättningen i visst förhållande till
            ve- derbörande inkomst. Detta är möjligt inom ett system som bygger
            på att de försäkrade haft stadigvarande arbetsinkomst omedelbart
            innan försäk- ringen utfaller. En allmän försäkring kommer däremot
            att omfatta även personer, t. ex. ungdom och gifta kvinnor som
            då de anmäler sig som
          </p>
          <pb facs="riksdagen-motions-pdf/data/1964/mot_1964__ak__724/mot_1964__ak__724-004.pdf"/>
          <fw xml:id="i-5gEUvdRHq5UZPvtH6FuUcJ">
            Motioner i Andra kammaren, nr 724 år 1964 7
          </fw>
          <p xml:id="i-3afBzNK42TXREvKwtBxQTV">
            arbetssökande inte haft någon arbetsinkomst, i vart fall inte
            under nära- liggande tid. Möjligheten att inom grundförsäkringen
            bestämma försäk- ringsförmånens storlek i förhållande till tidigare
            arbetsinkomst finns så- ledes inte, och det lär heller inte vara
            möjligt att som grund lägga den inkomst som vederbörande förväntar
            sig när han söker arbete. Införandet av grundförsäkringen skulle
            medföra en betydande utjämning av skillna- derna i avgiftsnivå
            mellan olika arbetslöshetskassor av nuvarande slag. En betydande
            del av den totala försäkringen för personer anslutna till sådana
            kassor skulle nämligen täckas av grundförsäkringen, för vilken
            total avgiftsutjämning skulle gälla. Den del som påverkar avgiftsuttaget
            i resp. kassor skulle minskas i motsvarande mån. Härjämte får
            det förut- sättas att det även efter grundförsäkringens införande
            liksom nu skall finnas en viss sådan utjämning av avgifterna inom
            den frivilliga påbygg- nadsförsäkringen. Den allmänna grundförsäkringen
            skulle bli i stort sett verkningslös i mycket betydelsefulla avseenden
            om inom densamma skulle gälla den nu- varande arbetslöshetsförsäkringens
            kvalifikationskrav i fråga om föregå- ende anställningstid. Utformningen
            av ett annat kvalifikationssystem bör därför vara en väsentlig
            uppgift i utredningsarbetet. Det synes uppenbart att systemet
            inte kan ges en sådan utformning att t. ex. en person, som på
            lång tid inte haft arbetsanställning, skall ha rätt till försäkringsförmån
            redan fr. o. m. den dag han anmäler sig som arbetssökande, om
            han inte kan beredas arbete omedelbart. En regel om att en person
            i denna situation viss tid i förväg skall anmäla att han önskar
            träda i anställning torde böra tillskapas, så att tid finns för
            ev. erforderliga sysselsättningspolitiska åt- gärder. Av enahanda
            skäl torde en motsvarande regel böra tillskapas be- träffande
            företagen, så att dessa i förekommande fall får skyldighet att
            viss tid i förväg anmäla att arbetskraft kommer att friställas.
            Liknande problem föreligger beträffande systemets utformning i
            fråga om personer som — mer eller mindre regelmässigt — önskar
            arbetsanställning under vissa perioder, t. ex. studerande som
            önskar arbete under ferierna, och beträffande försäkringens giltighet
            i förhållande till skyldighet att ta av arbetsmarknadsmyndigheterna
            anvisat arbete. Dessa sprörsmål bör ägnas ingående uppmärksamhet.
            Måhända får man också vara beredd att seder- mera vidta vissa
            jämkningar i reglerna sedan erfarenhet vunnits av deras tillämpning.
            Även gränsdragningen gentemot socialförsäkringarna i övrigt bör
            upp- märksammas. Utgångspunkten bör härvid, liksom nu, vara att
            endast en försäkring i taget skall gälla. En person skall sålunda
            inte kunna uppbära ersättning samtidigt från t. ex. både arbetslöshetsförsäkringen
            och sjukför- säkringen. Likaså bör erforderliga regler utarbetas
            i fråga om grundför-
          </p>
          <pb facs="riksdagen-motions-pdf/data/1964/mot_1964__ak__724/mot_1964__ak__724-005.pdf"/>
          <fw xml:id="i-GBmMFFwyxRY8GDAyTZHzWZ">
            8 Motioner i Andra kammaren, nr 724 år 1964
          </fw>
          <p xml:id="i-Ke9DEfLT7pJiHYAg9cp7yv">
            säkringens giltighet då en person är föremål för åtgärder som
            ingår som led i hans inplacering i arbetslivet, t. ex. utbildning
            omskolning eller ar- betsvårdsåtgärder i arbetsmarknadsmyndigheternas
            regi. De nuvarande arbetslöshetskassornas ställning synes i och
            för sig icke behöva påverkas av grundförsäkringens införande,
            annat än som följer av att de givetvis inte skall lämna försäkring
            till den del som täckes av grund- försäkringen. Det får således
            anses klart att de kan bibehålla nuvarande organisatoriska och
            adminstrativa uppbyggnad, särskilt om starka önske- mål härom
            föreligger. Utredningen bör under hänsynstagande härtill pröva
            om det nuvarande systemet bör bibehållas för deras vidkommande
            och/ eller om det finns godtagbara möjligheter till samordning
            med grundför- säkringens administration. En försäkringsmässig
            avgiftsfinansiering av den allmänna grundförsäk- ringen torde
            inte kunna komma i fråga. Beträffande andra grundläggande socialförsäkringsförmåner
            tillämpas finansieringsmetoder som i viss ut- sträckning medför
            utjämning olika medborgare emellan eller fördelning i förhållandet
            till bärkraft. Sådana principer bör i hög grad vara bestäm- mande
            för finansieringen av den allmänna grundförsäkringen vid arbets-
            löshet. Det administrativa handhavandet av grundförsäkringen bör
            självfallet prövas ingående. Det synes ligga närmast till hands
            att ansluta detta till den nuvarande organisationen för de allmänna
            socialförsäkringarna. Vissa skäl kan måhända anföras för att arbetsmarknadsorganisationen
            ombe- sörjer adminstrationen, men frågornas försäkringstekniska
            natur talar starkt för den allmänna socialförsäkringsorganisationen.
            Av största vikt är dock att man eftersträvar en anknytning på
            det administrativa planet till åtgärder och aktiviteter, med vilka
            arbetslöshetsförsäkringen har ett uppenbart samband. Det åligger
            nu de allmänna försäkringskassorna att i alla de fall, då därtill
            finns anledning, hålla bästa möjliga kontakt med organen inom
            ar- betsmarknadsorganisationen, t ex. då det gäller handikappades
            och lång- tidssjukas återanpassning till arbetslivet genom utbildning,
            omskolning, arbetsvård etc. Genom införandet av den allmänna grundförsäkringen
            skul- le ett liknande förfarande kunna tillämpas över hela arbetsmarknadsfältet.
            Erfarenheten har visat att många som i och för sig önskar arbete
            inte anmäler sig som arbetssökande, om utsikterna att erhålla
            sysselsättning på orten eller dess närhet är små. Detta gäller
            t. ex. sådana gifta kvinnor på orten med ensidigt näringsliv,
            som önskar förvärvsarbete sedan barnen vuxit upp, och innehavare
            av mindre jordbruk som endast tidvis eller del- vis erbjuder tillräckliga
            sysselsättningsmöjligheter. Den allmänna grund- försäkringen skulle
            här medföra en tillförlitligare registrering av alla
          </p>
          <pb facs="riksdagen-motions-pdf/data/1964/mot_1964__ak__724/mot_1964__ak__724-006.pdf"/>
          <fw xml:id="i-3cUknkbs7zLuvjmwmajgAa">
            Motioner i Andra kammaren, nr 724 år 1964 9
          </fw>
          <p xml:id="i-16WADzwhr3iDSUXRP96GH7">
            arbetssökande. Härigenom skulle erhållas en alltigenom detaljerad
            bild av arbetsmarknadssituationen och dess växlingar och därmed
            ett långt bättre underlag för utformningen och insättandet av
            olika sysselsättningspolitiska åtgärder än som nu finns. Den nuvarande
            arbetslöshetsförsäkringen spelar en betydande roll för en tillförlitligare
            registrering men främst givetvis beträffande dem som varit anslutna.
            Till följd härav har försäkringen hittills mera tjänat som allmän
            indikator än som utlösare för exponerandet av en detaljerad bild.
            Det detaljerade underlag för sysselsättningspolitiken, som den
            allmänna grundförsäkringen således skulle ge, bör tillmätas den
            allra största be- tydelse. Det skulle medföra förutsättningar
            för ett ur samhällsekonomisk synpunkt bättre tillvaratagande av
            de befintliga arbetskraftsresurserna. Samhällets utgifter för
            försäkringen skulle tjäna som en sporre att genom effektiva sysselsättningspolitiska
            åtgärder bereda erforderliga arbetstill- fällen i syfte att begränsa
            försäkringsutgifterna. För de enskilda skulle grundförsäkringen
            således inte blott innebära en viss garanterad inkomst vid arbetslöshet
            utan också — och kanske framför allt — bättre möjligheter att
            få rätten till arbete infriad. Den allmänna grundförsäkringen
            vid arbets- löshet får anses som ett nödvändigt och betydelsefullt
            steg mot ett bättre förverkligande av medborgarnas rätt till arbete.
            Med hänvisning till det ovan anförda hemställes, att riksdagen
            i skrivelse till Kungl. Maj:t måtte anhålla om skyndsam utredning
            av frågan om införande av ett nytt arbetslöshetsförsäkringssystem
            — omfattande allmän grundförsäkring, gällande alla medborgare
            i lika mån, och därutöver frivillig arbetslöshetsförsäkring av
            nuvarande slag — i enlighet med de allmänna riktlinjer som anförts
            i motionen.
          </p>
          <p xml:id="i-VRxJVj9qDCzPh8ySqyrFu4" type="date">
            Stockholm den 26 januari 1964
          </p>
          <p xml:id="i-Fr6sKe5mjQdT1pXntNNbSP">
            Gunnar Hedlund Lars Eliasson Nils G. Hansson i Sundborn i Skegrie
            S. G. W. Wahlund Per Svensson Gustaf Svensson i Stenkyrka i Vä
            Harald Larsson Gunnar Larsson Sven Vigelsbo
          </p>
          <p xml:id="i-CbGF9QegghUdWz1VSuWGrK">
            i Hedenäset i Luttra
          </p>
        </div>
      </div>
    </body>
  </text>
</TEI>
