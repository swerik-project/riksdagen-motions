<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_337/mot_200506_MJ_337-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ337 pnr: c594
          </p>
          <p>
            Motion till riksdagen 2005/06:MJ337
          </p>
          <p>
            av Birgitta Sellén och Viviann Gerdin (c)
          </p>
          <p>
            Avelsvärdering på häst
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att återinföra den statliga avelsvärderingen för häst
            som gynnar svensk hästavel och hästhållning.
          </p>
          <p>
            Motivering
          </p>
          <p>
            Regeringen har beslutat att fr.o.m. den 1 december 2005 ta bort
            det statliga kravet på avelsvärdering på hingstar. Detta har skett
            mycket hastigt utan att hästavelsorganisationerna fått information
            eller ens givits möjlighet att yttra sig. Det innebär idag att
            en näring som omfattar 280 000 hästar inte har några regler eller
            riktlinjer inför kommande avelssäsong. Den svenska avelsvärderingen
            har som system varit ett ovärderligt instrument för avelsarbete
            och för djurskyddet. Goda exempel på det är den svenska travhästen
            som gått från en mycket låg nivå till att idag hålla världsklass.
            En parallell kan dras med det svenska halvblodet. Detta långsiktiga
            avelsarbete riskerar nu att rivas ned genom regeringens förhastade
            beslut att överge avelsvärderingen. Man gör det, säger man, på
            grund av EG-rätten. Det kommer att få konsekvensen att alla hingstar
            som avelsvärderats i ett EU-land äger rätt att verka i svensk
            avel. Det får tragikomiska konsekvenser då nationer med inga eller
            minimala krav på hingstarnas kvalitet kan godkänna hingstarna
            för svensk avel. Det får också konsekvenser för djurskyddet, då
            vi mister den veterinära kontrollen av de blivande avelshingstarna.
            Regeringens beslut kommer att försämra svensk hästhållning och
            ge alla hundratusentals människor i det som kan kallas för Sveriges
            största folkrörelse sämre hästar och sämre möjligheter till internationell
            konkurrens och exportmöjligheter. Regeringens beslut kan även
            ses i skenet av att andra EU-länder idag försvarar och stärker
            sin avelsvärdering.
          </p>
          <pb facs="riksdagen-motions-pdf/data/200506/mot_200506_MJ_337/mot_200506_MJ_337-0002.pdf"/>
          <p>
            2005/06:MJ337
          </p>
          <p>
            Stockholm den 29 september 2005
          </p>
          <p>
            Birgitta Sellén (c) Viviann Gerdin (c)
          </p>
        </div>
      </div>
    </body>
  </text>
</TEI>
