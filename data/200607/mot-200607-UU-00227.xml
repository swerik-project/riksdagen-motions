<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00227">
  <teiHeader>
    <fileDesc>
      <titleStmt>
        <title>Israels ockupation av Palestina</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels ockupation av Palestina</title>
          <idno type="rdwebb">GU02U227</idno>
          <rs type="number">U227</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U227/text</ref>
          <ref type="dokument_url_html">http://data.riksdagen.se/dokument/GU02U227</ref>
          <ref type="dokumentstatus_url_xml">http://data.riksdagen.se/dokumentstatus/GU02U227</ref>
          <ref type="doc">http://data.riksdagen.se/fil/74E68673-1EE9-4397-895D-6B1216DBE6E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VS1yEXptQzxTvTaWaZwxJM" type="signed"/>
        <correspContext corresp="i-VS1yEXptQzxTvTaWaZwxJM">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-QpAc98k7KbypaPv9z2ndqY" type="referral">
          <date when="2006-11-07"/>
        </correspAction>
        <correspAction xml:id="i-3nRbt47AbX6UswZxbJbv1t" type="dismissal">
          <date when="2006-11-07"/>
        </correspAction>
        <correspAction xml:id="i-8t3xnJoBkJtGLccBaZgAGX" type="numbering">
          <date when="2006-10-31"/>
        </correspAction>
        <correspAction xml:id="i-R5DxjcDY8ccJvMtAwwbTgn" type="submission">
          <date when="2006-10-31"/>
        </correspAction>
        <correspAction xml:id="i-Q9h5ggnDjHiCcfU4K3UMNE" type="transfer">
          <date when="2006-10-29"/>
        </correspAction>
        <correspAction xml:id="i-LBxcWoJmEhLeWGQqtdg1nS" type="assigned"/>
        <correspContext corresp="i-LBxcWoJmEhLeWGQqtdg1nS">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XpfnS3nS6oYcP8zc2icKjB" type="motBody">
        <div xml:id="i-Sq1StyoTton2HAgxxP2hRg" type="motProposal" subtype="förslag">
          <head xml:id="i-Pgmj9A7x9313W3V6y33r75">
            1 Förslag till riksdagsbeslut
          </head>
          <list xml:id="i-7H2ZLfC6x4y6er4VMEKLpP" style="ol">
            <item xml:id="i-HBWLtKNVPkb5SeLCWy3Rn4">
              Riksdagen tillkännager för regeringen som sin mening vad i motionen
              anförs om att Sverige i alla tänkbara internationella forum bör
              agera för en självständig palestinsk stat bestående av Västbanken,
              Gaza och östra Jerusalem.
            </item>
            <item xml:id="i-JrdE1hUHrJKArh8CW7FFHd">
              Riksdagen tillkännager för regeringen som sin mening vad i motionen
              anförs om att Sverige med hänvisning till den israeliska statens
              brott mot de mänskliga rättigheterna inom EU bör verka för att
              EU river upp EU:s handelsavtal med Israel.
            </item>
            <item xml:id="i-WMo8En85RxWkxRdbUMZJ3n">
              Riksdagen tillkännager för regeringen som sin mening vad i motionen
              anförs om att Sverige bör agera gentemot FN:s säkerhetsråd och
              kräva att man via säkerhetsrådet väcker frågan om en utredning
              om Israels folkrättsvidriga krig mot Libanon hos Internationella
              brottmålsdomstolen.
            </item>
            <item xml:id="i-V9QVi6WTRXyAnpMBQ4gse5">
              Riksdagen tillkännager för regeringen som sin mening vad i motionen
              anförs om att Sverige bör upphöra med all import av krigsmateriel
              från Israel.
            </item>
            <item xml:id="i-9nPqJP2SrjMMWf2CYnAmje">
              Riksdagen tillkännager för regeringen som sin mening vad i motionen
              anförs om att Sverige i EU och FN bör verka för att Israel följer
              FN:s resolutioner och lämnar de ockuperade områdena.
            </item>
            <item xml:id="i-8o1z7NzT2YNMpBQJK9GRC8">
              Riksdagen tillkännager för regeringen som sin mening vad i motionen
              anförs om att Sverige på alla områden och i alla internationella
              forum bör agera för en icke-våldslösning av konflikten mellan
              Israel och Palestina.
            </item>
            <item xml:id="i-2hybLhSphNDeyjs8YBofGt">
              Riksdagen tillkännager för regeringen som sin mening vad i motionen
              anförs om att Sverige i alla internationella forum bör verka för
              att Israel måste avveckla sina kärnvapen och underteckna icke-spridningsavtalet.
            </item>
            <item xml:id="i-KMRX4YjdNU1e7VkDaWfrP3">
              Riksdagen tillkännager för regeringen som sin mening vad i motionen
              anförs om att Sverige bör verka för att den mur som rests på palestinsk
              mark mellan Israel och Palestina rivs.
            </item>
            <item xml:id="i-TZq5noVukQPUfA8TWDuWkF">
              Riksdagen tillkännager för regeringen som sin mening vad i motionen
              anförs om att Sverige inom EU kraftfullt bör verka för att isoleringen
              av Gaza upphör.
            </item>
            <item xml:id="i-MSUzWL1xFU5oC7P8swhF6F">
              Riksdagen tillkännager för regeringen som sin mening vad i motionen
              anförs om att Sverige inom EU bör verka för att EU:s blockad av
              den palestinska regeringen upphör.
            </item>
            <item xml:id="i-RqytsG4peYrwSdDtQqvRvB">
              Riksdagen tillkännager för regeringen som sin mening vad i motionen
              anförs om att Sverige bör verka för att EU inleder samtal med
              den palestinska regeringen.
            </item>
          </list>
        </div>
        <div xml:id="i-QxEa3vtWiMKa7kiRx3czVz" type="motContent">
          <head xml:id="i-2XVvvztyG4ZKJyysTYGcX9" type="h1">
            Israels ockupation av Palestina
          </head>
          <head xml:id="i-XY9QUouXwEobgYxbjGcRMp" type="h1">
            2 Israels brott mot folkrätt och mänskliga rättigheter
          </head>
          <p xml:id="i-JMNHv3UJ7ptkwDsigCyCZW">
            Mer än någonsin utgör staten Israel ett brohuvud för USA i Mellanöstern.
            Liksom USA ställer man sig över folkrätten. Israel ockuperar i
            strid med folkrätten sedan snart 40 år ett annat folks territorium.
            På detta folks territorium har man i strid med folkrätten upprättat
            bosättningar för sin egen befolkning. I strid med folkrätten har
            Israel på ett annat folks territorium byggt en mur mellan Israel
            och de ockuperade områdena på ockuperad mark. I strid med de mänskliga
            rättigheterna har man förföljt, trakasserat och diskriminerat
            befolkningen. Israel har genomfört utomrättsliga avrättningar
            av ledare för organisationer som bekämpar den folkrättsvidriga
            ockupationen. I strid med de mänskliga rättigheterna tillämpar
            man under beteckningen skärpta förhör tortyr som förhörsmetod.
            I strid med folkrätten har man gått till brett anfall mot ett
            grannland. Genom dessa brott och andra förbrytelser har den israeliska
            staten kränkt och förnedrat befolkningen i det ockuperade Palestina.
          </p>
          <p xml:id="i-SXjhJAXUhvbvnn2KDpfGPu">
            Den enda vägen bort från brotten mot folkrätten och de mänskliga
            rättigheterna och det alltmer uppskruvade våldet är skapandet
            av en självständig palestinsk stat bestående av Västbanken, Gaza
            och östra Jerusalem. Detta vill vi att riksdagen skall ge regeringen
            till känna.
          </p>
          <p xml:id="i-SPDQvtMvJHdkNepxgNVgm9">
            EU har ingått ett handelsavtal med Israel. I detta handelsavtal
            liksom i andra handelsavtal som EU sluter ingår klausuler som
            rör mänskliga rättigheter. EU:s handelspartners förbinder sig
            att respektera de mänskliga rättigheterna. Det är uppenbart att
            den israeliska staten på åtskilliga punkter bryter mot vad avtalet
            föreskriver. Därför bör Sverige i EU verka för att detta avtal
            med Israel rivs upp. Detta vill vi att riksdagen skall ge regeringen
            till känna.
          </p>
          <p xml:id="i-SgsUPM8Nidy1CLjeUxyQ8w">
            Ett annat folkrättsbrott av Israel begicks i augusti 2006 när
            man gick till anfall mot grannlandet Libanon. (Om Israels krig
            i Libanon, se motion 2006/07:U206. När det gäller Israels anfallskrig
            mot Libanon bör den svenska regeringen agera gentemot FN:s säkerhetsråd
            och kräva att man via säkerhetsrådet väcker frågan om en utredning
            om Israels folkrättsvidriga krig mot Libanon hos Internationella
            brottmålsdomstolen. Detta vill vi att riksdagen som sin mening
            skall ge regeringen till känna.
          </p>
          <head xml:id="i-XvqNoxSV7FcYo2kSfPWYBg" type="h1">
            3 På folkrättsbrott följer terrordåd
          </head>
          <p xml:id="i-VZXExfFxDGWX5rYAseJiib">
            Den långa ockupationen och den förnedrande behandlingen som den
            palestinska befolkningen varit utsatt för alltsedan fördrivningen
            1948 och därefter ockupationen sedan 1967 har resulterat i desperation
            hos en del av den palestinska befolkningen, vilket har medfört
            att motståndet mot ockupationen inte bara tagit sig uttryck i
            ett ockuperat folks rätt att genom väpnad kamp bekämpa ockupationsmakten
            utan också i terrorhandlingar som självmordsbombningar som drabbat
            den israeliska civilbefolkningen. I västmedia framstår det som
            om motståndet mot ockupationen endast består av självmordsbombare
            som attackerar civila. Den största delen av det palestinska motståndet
            består dock i angrepp på den israeliska ockupationsmaktens militära
            övermakt, som oftast svarar med våldsam repression, vilket framgår
            av att det är ungefär tre gånger fler palestinier än israeler
            som blivit offer för den våldsspiral som följer av den illegala
            ockupationen.
          </p>
          <p xml:id="i-WQcqczUCZr2gyHivxCC5Sr">
            Palestiniernas desperation har utnyttjats av cyniska politiska
            krafter som använt den för sina egna syften. Desperationen har
            inte bara utnyttjats av Irak under Saddam Hussein och av det fundamentalistiska
            Iran. Terrorhandlingar, även om de är sprungna ur desperation,
            är kontraproduktiva och gynnar inte det palestinska folkets sak.
            De har använts av USA för att rättfärdiga kriget mot terrorismen,
            vilket inneburit ett bakslag för kampen för mänskliga rättigheter
            i hela världen.
          </p>
          <p xml:id="i-6J26HRXt2G9kdwagCan4wx">
            När det gäller den svenska hållningen i den israelisk-palestinska
            konflikten måste det stå fullständigt klart att mänskliga rättigheter
            och internationell rätt är den övergripande och överordnade målsättningen.
          </p>
          <p xml:id="i-6aUAJyKtSY6Us8G4NXNG6n">
            Förutom att Israel är den starkaste militärmakten i Mellanöstern
            är Israel också en stor exportör av krigsmateriel den femte i
            världen. Även Sverige importerar krigsmateriel från Israel. Sverige
            har även låtit Israel testa krigsmateriel i Sverige exempelvis
            obemannade flygplan. I den svåra och djupa konflikt som råder
            i IsraelPalestina och med grannländerna torde alla typer av militärt
            samarbete och utbyte oavsett om det handlar om import eller export
            av krigsmateriel anses vara otillständigt. Det strider mot det
            svenska regelverket att exportera krigsmateriel till Israel. Sverige
            bör inte heller importera krigsmateriel från Israel. Detta vill
            vi att riksdagen som sin mening skall ge regeringen till känna.
          </p>
          <head xml:id="i-JW1AGSCTvyUeWwNs9TJ1TC" type="h1">
            4 Israels roll i Mellanöstern
          </head>
          <p xml:id="i-PhjKySLQghtGtPAFYcny2z">
            Konflikten mellan Israel och Palestina är av avgörande betydelse
            för utvecklingen i hela regionen. Alla länder och folk i området
            berörs av vilket förlopp konflikten får och hur palestinierna
            behandlas. Såsom konflikten i dag hanteras av den israeliska regeringen
            och USA uppfattas den av många i arabvärlden som skymfande av
            alla arabiska folk. I Mellanöstern där religionen spelar en större
            roll än i det sekulariserade väst uppfattas dagens hantering av
            den israelisk-palestinska konflikten som en kränkning av världens
            muslimer moderata såväl som fundamentalister.
          </p>
          <p xml:id="i-CPHaJ6RBvX57wEw8P4jCMa">
            För att fred i Mellanöstern skall uppnås måste den längst pågående
            konflikten i regionen, den mellan Israel och Palestina, lösas.
            Den enda vägen ut ur den konflikten är att Israel följer FN:s
            resolutioner och lämnar de ockuperade områdena. Detta vill vi
            att riksdagen som sin mening skall ge regeringen till känna.
          </p>
          <p xml:id="i-SbhUGfbd5divvpee6jcVAA">
            Sverige måste på alla områden och i alla internationella forum
            agera för en icke-våldslösning av konflikten mellan Israel och
            Palestina. Detta vill vi att riksdagen som sin mening skall ge
            regeringen till känna.
          </p>
          <p xml:id="i-AYJeA4r1tXasD56gXtjgAb">
            Israel har inte undertecknat icke-spridningsavtalet om kärnvapen.
            Israel måste avveckla dessa vapen och underteckna icke-spridningsavtalet.
            Det blir svårt att kräva av Iran att avstå från att utveckla kärnvapen
            om Israel tillåts att ha sina kvar. Detta vill vi att riksdagen
            som sin mening skall ge regeringen till känna.
          </p>
          <p xml:id="i-NE4p5ot6pUJx4KKxJZbkfL">
            Israel måste även rasera den mur som rests på palestinsk mark
            mellan Israel och de ockuperade palestinska områdena. Detta vill
            vi att riksdagen som sin mening skall ge regeringen till känna.
          </p>
          <head xml:id="i-Ck4uhboWe2Rdemc6isukaN" type="h1">
            5 Isoleringen av Gaza, Hamas och EU:s politik
          </head>
          <p xml:id="i-HtfjHiJ7PPFSKz3FcJmWSd">
            Israel gjorde ett stort nummer av att man avvecklade de israeliska
            bosättningarna i Gaza och ingav hoppet om att detta var ett första
            steg mot att man på något sätt kanske avsåg att upphöra med ockupationen
            av palestinska områden.
          </p>
          <p xml:id="i-HCohBeX9g3RXeKe1xdYtv8">
            Detta har dock visat sig vara en falsk förespegling. Israel lämnade
            visserligen sina bosättningar i Gaza, men tog snart tillfångatagandet
            av en israelisk soldat som förevändning för att isolera Gaza från
            omvärlden, förstöra infrastrukturen i området så omsorgsfullt
            att den palestinska befolkningen led brist på det viktigaste elektricitet,
            vatten och mat. Gaza förvandlades till ett jättelikt fängelse
            eller koncentrationsläger. Befolkningen överlever i dag endast
            tack vare det man kan få av utländska hjälp- och biståndsorganisationer.
          </p>
          <p xml:id="i-M3t5mfPr7BgZbmcVp9UiVU">
            Särskilt svår blev situationen i Gaza efter det palestinska valet
            i januari 2006 då det visade sig att Hamas var valets segrare.
            Orsaken till Hamas seger kan sökas dels i att organisationen haft
            ett omfattande och välorganiserat socialt arbete bland den palestinska
            befolkningen, dels i att en stor del av den palestinska befolkningen
            tröttnat på Fatahs korrumperade styre av den palestinska myndigheten.
            Det bör för övrigt poängteras att valet var exemplariskt genomfört
            enligt de valobservatörer som fanns på plats.
          </p>
          <p xml:id="i-W44jRscd5e4pbXfHjz28JP">
            I det läget, när Hamas på fullt demokratisk väg i ett exemplariskt
            genomfört politiskt val kommer till makten, bestämmer sig EU för
            att man inte skall tala med den nya palestinska regeringen. Och
            man fattar beslutet innan den nya regeringen ens förklarat vilken
            politik man kommer att föra. Man ställer kravet att Hamas skall
            erkänna Israels rätt att existera som stat. Av Israel kräver man
            inget motsvarande, trots att Israel sedan 40 år ockuperar Palestina.
          </p>
          <p xml:id="i-8GRvqVteydsWiydzZgL8Ly">
            Att inte ens samtala med andra vars uppfattning man inte delar
            är ett av de allvarligaste misstag en politiker kan begå, menar
            i dag flera erfarna politiker som James Baker, Jimmy Carter m.fl.
            Att förklara att man inte skall tala med en motståndare redan
            innan denne sagt vad han har att säga måste i så fall anses vara
            ett ännu större misstag det måste vara en dumhet.
          </p>
          <p xml:id="i-MK9xFm7q8qvp1VMush48fV">
            Sverige bör inom EU kraftfullt verka för att isoleringen av Gaza
            upphör. Detta vill vi att riksdagen som sin mening skall ge regeringen
            till känna.
          </p>
          <p xml:id="i-7U7vrTUQEy2HYdYAJVdRaL">
            Sverige bör i EU verka för att EU:s blockad av den palestinska
            regeringen upphör. Detta vill vi att riksdagen som sin mening
            skall ge regeringen till känna.
          </p>
          <p xml:id="i-bKoxVrRdtL76Cdse2fQYU">
            Sverige bör verka för att EU inleder samtal med den palestinska
            regeringen. Detta vill vi att riksdagen som sin mening skall ge
            regeringen till känna.
          </p>
        </div>
        <div xml:id="i-TDwHvL4euEyo8qbB54qLj4" type="motSignatures">
          <list xml:id="i-VPbh85x83satYev9XbRhZ5">
            <item xml:id="i-R4QfRWoaS3YV4GJV3EvCwh" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-DcpsRVn7SmHEn8Bos2h7Fv" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-PScGHJNrEZuJoN4415hGEs" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-EcLHasaK3cZgeNGdEnXjfY" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-W9GD2KWVUn7CWRfy1SEtef" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-2yjsfMDzYrjZe9hB8HHj23" who="i-5pddtLwy622h33X3RtqGeL">
              Pernilla Zethraeus (v)
            </item>
            <item xml:id="i-KCabAVYnSKQsEmR6Nx4rbw" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
