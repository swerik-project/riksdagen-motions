<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00527">
  <teiHeader>
    <fileDesc>
      <titleStmt>
        <title>om utbildningen vid universitet och högskolor</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utbildningen vid universitet och högskolor</title>
          <idno type="rdwebb">G302527</idno>
          <rs type="number">527</rs>
          <ref type="dokument_url_text">http://data.riksdagen.se/dokument/G302527/text</ref>
          <ref type="dokument_url_html">http://data.riksdagen.se/dokument/G302527</ref>
          <ref type="dokumentstatus_url_xml">http://data.riksdagen.se/dokumentstatus/G302527</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-41UKhfCfhsFVWQiH8A1X8v</idno>
            <name>RAUL BLUCHER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PsQycTRP4D4E7mbQ1ma1Ft" type="signed"/>
        <correspContext corresp="i-PsQycTRP4D4E7mbQ1ma1Ft">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-U9We27C3x3JviFqbQPuj3d"/>
          <note type="signatory" corresp="i-41UKhfCfhsFVWQiH8A1X8v"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__527/mot_197980__527-001.pdf"/>
      <div type="motHeader" xml:id="i-Q9cGvz3Gei37qjhVav6LEs">
        <div type="motTitle" xml:id="i-L5GKjdHZaT5R9yxU5rnUHK"/>
        <div type="motSubmissionInfo" xml:id="i-6Z27BUzgEsWcyD9Jt8UHgh"/>
      </div>
      <div type="motBody" xml:id="i-PhubkhNQpLR1b6SYQDXxKa">
        <div xml:id="i-4nba8Tj93drGdp9C3Taztf">
          <p xml:id="i-BNZ5NWHNYVpsT5WDSA9yo5">
            Mot. 1979/80: 527
          </p>
          <p xml:id="i-F6EE6PqfKGRv2Dh6it4SBh">
            Motion 1979/80: 527
          </p>
          <p xml:id="i-S5rbLDF98CPE4esaGQCQq">
            av Lars Werner m. fl. | om utbildningen vid universitet och högskolor
          </p>
          <p xml:id="i-HUXGx7xtCzZA6tP4B2bf3q">
            Sammanfattning
          </p>
          <p xml:id="i-QHUj3utqw3fqioX3HZzT3f">
            Vpk har redan tidigare, i samband med propositionen om högskole-
            reformen, redovisat sin syn på högskolans organisation och uppgifter.
            Det finns emellertid anledning att återkomma till detta eftersom
            hög- skolereformen, som vi befarade, inte kommit att innebära
            en föränd- ring som är till gagn för arbetarklassen. Den sociala
            snedrekryteringen ökar, något som knappast är förvånande, då reformen
            har inslag som t. o. m. gör det svårare för stora grupper att
            komma i fråga för högre utbildning. I motionen pekar vi bl.a.
            på tillkomsten av totalspärrar och en skärpning av betygens roll,
            förändringar som enbart tillkommit för att tillgodose den kapitalistiska
            ekonomins krav på en utbildning anpassad efter näringslivets behov.
          </p>
          <p xml:id="i-RJNrJKizSwGP5Hvf4EZeyz">
            Den så kallade akademiska friheten
          </p>
          <p xml:id="i-PBGyvbyizm8zTKbASKcYGk">
            Den traditionella ideologin på högskoleutbildningens område har
            va- rit idén om den s. k. akademiska friheten. Huvudtanken i denna
            ideo- logi är att den akademiska utbildningen och forskningen
            skall vara fri från statsmakternas och andra partsintressens direkta
            inblandning. Forskningen skall utformas av forskarna själva; lärarna
            och studenter- na skall själva få lägga upp sin utbildning. Denna
            ideologi har aldrig motsvarats av någon faktisk verklighet men
            kunde fungera ganska bra som legitimation för ett system med en
            relativt stor inre självstyrelse för universiteten. Förutsättningen
            var det gamla systemet med en ”fri” universitetsut- bildning,
            ett system där bara en ytterst liten del av befolkningen fick
            universitetsutbildning och där denna förbehölls borgarklassen
            eller till denna intimt knutna skikt. I det läget kunde studenterna
            också räkna med att de själva skulle komma att hamna i traditionella
            akademiker- yrken och därmed tillhöra ett mer eller mindre privilegierat
            skikt.
          </p>
          <p xml:id="i-14DtmU2vH8EwXe8KBcq85W">
            Fler studenter — ökad kontroll
          </p>
          <p xml:id="i-9RuHH7rLCi85GN8u5AXa5Y">
            Fram till början av 1970-talet växte antalet studerande vid universitet
            och högskolor mycket kraftigt. Detta innebär emellertid bara en
            myc- ket blygsam ökning av antalet studenter från arbetarklassen;
            främst
          </p>
          <p xml:id="i-88VHViav4LHm6bYsoat9SA">
            1 Riksdagen 1979/80.3 saml. Nr 527
          </p>
          <pb facs="riksdagen-motions-pdf/data/197980/mot_197980__527/mot_197980__527-002.pdf"/>
          <p xml:id="i-LXDQcpfPtVQB9PMF18UwCG">
            Mot. 1979/80: 527 &amp;
          </p>
          <p xml:id="i-8LjNu2e555JMjgsDm9RnaV">
            kom det ökande antalet studenter från bredare tjänstemannaskikt.
            Des- sa studenter kunde inte räkna med ekonomisk hjälp hemifrån.
            Han eller hon kunde inte heller vara säker på att få jobb inom
            ett traditio- nellt och högavlönat akademikeryrke. Det uppstod
            en betydande ar- betslöshet bland akademiskt utbildade. Denna
            förändrade situation var en viktig bakgrund till den ökade fackliga
            och politiska medvetenhet som växte fram bland studenterna under
            det sena 1960-talet. Orsakerna till den stora ansvällningen av
            studentantalet måste sökas i de allt större krav på utbildning
            och kvalificering hos arbetskraften som den teknologiskt utvecklade
            kapitalismen ställer. Jämsides med detta finns ett ständigt stigande
            behov av akademiskt utbildade i nä- ringslivets och statsapparatens
            förvaltning (inkl. den kommunala för- valtningen). Det är som
            ett försök att lösa dessa problem som de senas- te decenniernas
            regeringsförslag om reformering av högskolan måste ses. De lösningar
            man stannade för innebar — liksom vid motsvarande reformer utomlands,
            t. ex. i Frankrike och Danmark — en ökad styr- ning och kontroll
            av den högre utbildningen. Syftet med denna styrning är till en
            del ideologiskt. Utbildningsvä- sendets breddning och den avancerade
            forskningen har vissa progressi- va verkningar. De för allt fler
            människor fram till mer kunskap än förr. En aldrig så uppköpt
            och kommersialiserad forskning kan inte undgå att producera också
            nya och för det bestående obekväma resul- tat. Kritik och opposition
            mot samhällssystemets grunder växer i och utanför utbildningsinstitutionerna.
            Allt detta ställer stora krav på in- doktrinering och ideologisk
            styrning för att inte nya, kritiska värde- ringar skall kunna
            föras ut och användas för att skärpa och påvisa mot- sättningarna
            i det kapitalistiska samhället. En ökad ideologisk över- vakning
            har därför blivit en angelägenhet för statsmakterna. Men framför
            allt skall styrningen ses mot bakgrund av statens allt större
            engagemang i ”den kapitalistiska planeringen”, vilket i hög grad
            kommit att prägla näringsliv och ekonomisk politik i Sverige.
            Staten har tagit på sig ett direkt ansvar för att kapitalismen
            skall fungera. Man har i det läget inte kunnat lämna den högre
            utbildningen som en sorts självständig ö i det övriga samhället.
            En av staten dirigerad anpassning av högskolorna till näringslivet
            i stort var en av målsättningarna med reformen. Det vidgade tillträdet
            till den högre utbildningen, som är ett av de positiva inslagen
            i reformen, måste också ses i detta perspektiv. Det har sin rot
            i ett ökat behov också för den äldre arbetskraften. Denna vidga-
            de rekrytering har naturligtvis kopplats samman med kravet på
            större kontroll. I detta sammanhang är det värt att uppmärksamma
            att den del av arbetskraften som näringslivet anser behöva mer
            utbildning är tjänstemannaskikten. Studiemedelssystemet utesluter
            också effektivt stora grupper, framför allt arbetarklassen, från
            att i större utsträckning
          </p>
          <pb facs="riksdagen-motions-pdf/data/197980/mot_197980__527/mot_197980__527-003.pdf"/>
          <p xml:id="i-8JbWYUXhw216oz9JkEd4gg">
            Mot. 1979/80: 527 3
          </p>
          <p xml:id="i-UncY13625zQeq4r8HVwc13">
            gå in på högre utbildning. I samma riktning verkar också många
            av de traditionella kraven på förkunskaper liksom de diskriminerande
            ”fri- villiga” högskoleproven, som gynnar dem som har studievana.
          </p>
          <p xml:id="i-4EkSZV2mCZaXhTEcvsaVRZ">
            Den nya högskolan
          </p>
          <p xml:id="i-EUFXAYFXeV86U6buLQHCW3">
            I den nya högskolan avspeglar sig de här skisserade målsättningarna
            på många sätt. Några av huvudpunkterna visas nedan: 1. Själva
            förvaltningen av högskolan sköts genom den nya besluts- organisationen
            i långt större utsträckning än tidigare av företrädare för statsmakterna,
            byråkratin och det enskilda näringslivet (vilka alla i kor- porativistisk
            anda uppfattas som representanter för ”det allmänna”). 2. Utbildningen
            har rollen av att på en gång verka uppbyggande och förnyande av
            det kapitalistiska samhället, samtidigt som förnyelsen inte tillåts
            verka i en radikalt samhällsomvandlande riktning. 3. Fasta studiegångar
            har ersatt de studerandes val av fria kurser. Dessa studiegångar
            avser att ha en klar ”yrkes- och arbetsmarknadsin- riktning”,
            anpassad efter storfinansens intressen. De samhällsoriente- rande
            delarna hänvisas till bildningsförbunden. Utbildningen styckas
            upp så att helhetsperspektivet går förlorat, ett sätt att få studenterna
            att bortse från det sociala sammanhang i vilket deras kunskap
            skall an- vändas och skyla över kapitalismens brister. 4. En total
            dimensionering har införts. Genom spärrar hoppas man kunna åstadkomma
            en bättre planering och anpassning till arbetsmark- nadens behov.
            De idéer som i dag växer fram på fabriksgolven, vid varven, i
            textilindustrin etc. kommer aldrig att tas till vara för att om-
            vandla utbildningens innehåll i annan riktning än den rådande
            bor- gerliga. Det är genom detta vi kommer fram till att utbildningen
            och forsk- ningen måste ges ett annat innehåll. Dagens utbildning
            och forskning kan inte leva upp till de krav som växer fram i
            samhället, krav som uppstår i nedläggningshotade företag och på
            arbetsplatser där den s. k. strukturomvandlingen slår hårt. Utbildningen
            på högskolorna måste syfta till att vara nyttig för samhället
            och de stora grupperna i det. Vi behöver en utbildning och en
            forskning för en alternativ produktion, en utbildning och en forskning
            som kan ställas i varvsarbetarnas tjänst, som kan stödja de anställda
            i tekoindustrin, stålindustrin, skogsindu- strin, som kan omforma
            militärindustrin och som kan skapa en ny energihushållning och
            kan utveckla kunskaper om vidareförädling inom olika branscher.
            Detta måste ske genom att utbildningens innehåll för- ändras i
            riktning mot ett nytt samhälle, ett socialistiskt samhälle. Det
            är utifrån detta vi ställer krav på en utbildning och forskning
            i arbetar- klassens tjänst. Vad finns då att invända mot högskolereformen?
            Ökad planering
          </p>
          <p xml:id="i-XeYbWB4zKZbPeqQGbbNwUf">
            11 Riksdagen 1979/80. 3 saml. Nr 527
          </p>
          <pb facs="riksdagen-motions-pdf/data/197980/mot_197980__527/mot_197980__527-004.pdf"/>
          <p xml:id="i-8UznXRRpqx8Dy8hDJT5zKZ">
            Mot. 1979/80: 527 4
          </p>
          <p xml:id="i-XMGfcLUEV5UkE6dyxCD7GA">
            och ökat samhällsinflytande över utbildningen kan knappast i
            sig vara något negativt. Vari ligger felen? För det första kan
            verklig planering inte tänkas för en ekonomi som fungerar efter
            anarkistiska principer. Den svenska ekonomin styrs av opersonliga
            marknadskrafter som står helt utanför demokratisk kon- troll.
            Planering kommer därför inte att fungera mer än fragmentariskt.
            För det andra är planeringen avsedd att tillfredsställa kapitalisternas
            ekonomi. Effektivitet är inte — ens när den kan uppnås — något
            själv- ändamål. Vi måste fråga: effektivitet för vad? Risker som
            man bör peka på är att en alltför snäv och trångt uppfat- tad
            yrkesinriktning kan leda till fragmentariska och handgreppsmässiga
            kunskaper i stället för en kritisk och vetenskapligt grundad utbildning.
            Kapitalismens intresse av att dess rätta natur skyls över och
            fördunklas medför också att en ökad styrning kan leda till fler
            ovetenskapliga och borgerligt ideologiska inslag i forskningen
            och utbildningen. Vpk kräver i stället en radikal demokratisering
            av högskolan som är motsatsen till både professorsvälde och byråkratstyre.
            En sådan demo- kratisering skulle lämna rum för en progressiv
            och kritisk rörelse att utveckla sig på högskolorna. Vpk vill
            också att individen på högskolan skall tillförsäkras en full-
            värdig utbildning som ger honom/henne yrkesförberedande fackkun-
            skaper vilka är grundade på förtrogenhet med relevanta vetenskapliga
            områden. Men undervisningen skall också ge en kritisk träning
            och in- sikter om det samhälle han/hon lever i. Vpk vill ha sådana
            ramar för högskoleutbildningen att det blir möj- ligt att utveckla
            en kamp för forskning och utbildning i arbetarklassens tjänst.
          </p>
          <p xml:id="i-Prjg9eJaY6LKzqRmY4iQgA">
            Dimensionering
          </p>
          <p xml:id="i-7wDFrzkk4BUpV2DYXsxNiQ">
            Det är principiellt riktigt med en dimensionering av den högre
            ut- bildningen. Denna dimensionering skall emellertid grunda sig
            på folk- flertalets behov och inte på monopolkapitalets behov
            av utbildad ar- betskraft och ökade profiter. En dimensionering
            av högskoleutbildning är dömd att förfelas om den, vilket sker
            i dag, huvudsakligen grundas på en ren beskrivning av den kapitalistiska
            ekonomins utvecklingsten- denser. En oplanerad och oförutsägbar
            utveckling är ett dåligt underlag för planering. Till frågan om
            dimensioneringen hör också att möjligheterna måste öppnas för
            att på ett helt annat sätt än hittills följa särskilda kurser
            vid högskolorna. Som ett tungt vägande exempel kan nämnas behovet
            för aktiva fackföreningsmedlemmar att under någon eller några
            terminer följa kurser som har att göra med arbetslivsfrågor. Beslutet
            om en totalspärr kommer att leda till att arbetarklassens an-
          </p>
          <pb facs="riksdagen-motions-pdf/data/197980/mot_197980__527/mot_197980__527-005.pdf"/>
          <p xml:id="i-GFHLTDyJvKBC6h9DDcRkdg">
            Mot. 1979/80: 527 5
          </p>
          <p xml:id="i-BpUfPkPW9p7Rt9j4RD4MQJ">
            del på universiteten kommer att ytterligare minskas. Gruppen
            vuxen- studerande med arbetslivserfarenhet och de studentgrupper
            som kom- mer från t. ex. folkhögskolor och vuxenutbildningar kommer
            att få det svårare att påbörja högskolestudier. Den uttryckliga
            målsättning som uttalas att förändra snedrekryteringen till högskolan
            kan inte tas på all- var. Den ovilja regeringen uppvisar att försöka
            åtgärda den alltmer ökande snedrekryteringen visar klart på vilka
            klassintressen som före- träds. Den sektor som drabbas värst är
            den samhällsvetenskapliga, där i dag en stor del av den existerande
            samhällskritiska forskningen bedrivs. Det kan inte vara riksdagens
            målsättning att man återigen går storföre- tagens intressen till
            mötes och utvecklar en snävt fackinriktad utbild- ning ämnad att
            tillfredsställa kapitalets kortsiktiga behov. Man avser uppenbarligen
            att strypa möjligheterna att skapa ett vidgat samhälls- perspektiv
            för de snävt fackinriktade grupperna. I dag gör betygen att många
            studerande slås ut på ett tidigt stadium. Grupper av studerande
            som kommer från en miljö där högskolestudier är ovanliga, särskilt
            stora grupper från arbetarklassen, kommer auto- matiskt att slås
            ut. Så länge betygssystemet och ett odemokratiskt an- tagningssystem
            består är möjligheterna små för många grupper i sam- hället att
            skaffa sig en högskoleutbildning. Med en totalspärrad hög- skola
            förvärras situationen ytterligare. Planering i ett samhälle är
            inte av ondo, men när planeringen styrs av storföretagen, med
            målsättningen att skapa strömlinjeformade stu- denter för kapitalets
            vinstintressen, säger vi nej! Planering måste bygga på folkflertalets
            behov och vara i arbetarklassens intresse.
          </p>
          <p xml:id="i-4D2vuvae3nZvzaVcppaTtf">
            Rekrytering till högskolan
          </p>
          <p xml:id="i-LJzfNCKtqzeVEo2NHM3aoz">
            Trots att allt fler framför allt unga människor nu åtminstone
            i teorin ges möjlighet till bättre utbildning, är den sociala
            snedrekryteringen till den högre, särskilt då den längre sammanhållna,
            utbildningen lika stor. Arbetarklassens andel är fortfarande försvinnande
            liten på högskolan. Med det nuvarande rekryterings- och antagningssystemet
            kommer den- na andel ej heller att förändras. Frågor som man här
            måste ställa sig är: Vilka grupper är egentligen önskvärda i dagens
            högskola? Vilka grupper är i dag missgynnade? Uppenbart är då
            att man tydligen inte anser det särskilt viktigt att ändra snedrekryteringen
            och att man inte anser det särskilt viktigt att tillvarata de
            erfarenheter och kunskaper som människor från arbetarklassen har
            om vårt samhälle. En rädsla tycks finnas för att arbetarklassens
            intressen skall tas till vara på hög- skolan. I detta sammanhang
            spelar naturligtvis förhållandena i den grundläg- gande utbildningen,
            förskola, grundskola och gymnasieskola, en stor
          </p>
          <pb facs="riksdagen-motions-pdf/data/197980/mot_197980__527/mot_197980__527-006.pdf"/>
          <p xml:id="i-JWiwiqXkBckrybqx2ZqjkH">
            Mot. 1979/80: 527 6
          </p>
          <p xml:id="i-3UQmMD86KC7kXPEK3rsXTB">
            roll och måste särskilt beaktas. Vpk har i en särskild motion
            lagt fram förslag om en förändring av skolan i mer demokratisk
            riktning, varvid tagits upp också betygens negativa inverkan för
            utslagningen inom sko- lan och vikten av att den traditionella
            uppdelningen mellan teoretisk och praktisk undervisning bryts.
            Dock är det i grund och botten de av klassamhället betingade ojämlika
            förutsättningarna som spelat en av- görande roll för möjligheterna
            till fortsatta studier. Nuvarande antagnings- och urvalsprinciper
            missgynnar studerande ur arbetarklassen. Urvalssystemet bygger
            i huvudsak på betygens bibe- hållande medan arbetslivserfarenhet
            tillmäts alltför liten betydelse. Fle- ra utredningar har visat
            att den sociala snedrekryteringen är som hår- dast vid spärrade
            utbildningar, dvs. vid de utbildningar där betygen spelar den
            avgörande rollen. Vpk anser att betygen skall avskaffas helt inom
            grund- och gymna- sieskolan. Betygens huvudsakliga funktion i
            dagens skola är att slå ut elever, i första hand dem som kommer
            från arbetarklassen. Det meka- niska kunskapsinhämtandet, stressen
            och hetsen och den ökade tekno- kratiseringen av utbildningens
            innehåll är exempel på sådana negativa drag som betygssystemet
            bidrar till. Betygens funktion som urvalsin- strument är därtill
            mycket tveksam. I stället borde det vara självklart att skolan
            genom sitt innehåll och sin organisation garanterar samtliga elever
            vissa baskunskaper, vilket inte sker i dag. Individen måste själv
            få möjlighet att t. ex. genom självtester utröna om han/hon har
            till- räckliga kunskaper för att klara av en viss studiegång.
            Det förutsätter i sin tur en mer omfattande information om vilka
            förkunskaper som krävs för en viss utbildning, liksom det förutsätter
            möjligheter att på nära håll kunna komplettera bristande förkunskaper.
            Det är självklart att vissa speciella kunskaper krävs för att
            klara av utbildningar såsom t. ex. läkar- och civilingenjörsutbildning.
            Därför måste förberedande kurser anordnas. I sammanhanget måste
            också betonas nödvändigheten av ett preparandår för invandrar-
            och gäststudenter. Dessutom måste ett bättre pedagogiskt arbete
            inom högskolan genom praktiskt studie- stöd — pedagogisk assistans
            — införas, storleken på undervisnings- grupperna minskas och utländsk
            litteratur i ökad utsträckning översät- tas till svenska. Det
            senare skulle också medföra möjligheter att bryta den orimliga
            fixeringen till anglosaxisk vetenskaplig tradition som f.n. behärskar
            de svenska universiteten och högskolorna och skulle också bidra
            till en önskvärd internationalisering. Detta innebär inte att
            all litteratur på alla nivåer bör översättas till svenska. Utvecklandet
            av alternativa examinationsformer bör uppmuntras för att man skall
            kunna komma bort från den ”korvstoppning” som i dag präglar undervisningen.
            Kunskaper inhämtas på ett sätt som ofta ter sig helt meningslöst
            för det syfte de har och även skilt från sitt samman- hang. En
            satsning på examinationsformer uppbyggda kring projektar-
          </p>
          <pb facs="riksdagen-motions-pdf/data/197980/mot_197980__527/mot_197980__527-007.pdf"/>
          <p xml:id="i-W16qXJCuTavqcxitzez5EK">
            Mot. 1979/80: 527 iz
          </p>
          <p xml:id="i-JPNga6Sbzh43BeTXu22CZ8">
            beten och andra alternativa examinationsformer bör prioriteras.
            Detta kan också leda fram till att undervisningsformerna i sin
            helhet kan ges ett definitivt annorlunda utseende och kunskaperna
            ett ändrat innehåll. Ett kritiskt tänkande kan också på detta
            sätt uppmuntras. Betygen som urvalsinstrument bör i stället ersättas
            med ett system byggt på arbetslivserfarenhet och köprincipen.
            Som arbetslivserfaren- het kan då också räknas egna vårdtagarerfarenheter
            vid intagning till vissa utbildningar. Exempel är egna erfarenheter
            inom narkomanvård och alkoholistvård och annat av betydelse. Genom
            det nya antagningssystemet har kvinnorna missgynnats. Det- ta
            gäller särskilt de längre utbildningarna. Vpk kan inte acceptera
            det- ta. Ibland hävdas att totalt avskaffande av föreningsmeriterna
            skulle utjämna missförhållandet. Detta är felaktigt. Det är inte
            i första hand föreningsmeriterna som gör att jämställdheten inom
            utbildningen och vid antagningen är så liten. Ojämlikheten grundläggs
            redan på ett ti- digt stadium och bibehålls bl. a. genom samhällets
            underlåtenhet att bygga ut antalet barnstugeplatser osv. Det kan
            dock konstateras att det nuvarande systemet med förenings- meriter
            har många uppenbart negativa effekter. Ett antagningssystem som
            tillvaratar för den aktuella utbildningen relevanta erfarenheter
            från föreningsarbete bör utvecklas. S. k. studielämplighetsprov
            av typ ”högskoleprovet” bör ej få ge- nomföras. De mäter i stort
            sett samma sak som betygen och har på sikt effekter också på arbetsmarknaden
            genom att arbetsköparna kräver att få se resultaten av genomgångna
            studielämplighetsprov. Den sociala snedrekryteringen till den
            högre utbildningen kommer att förstärkas. Vpk anser att redan
            nu bör de graderade betygen avskaffas, och på sikt bör hela betygssystemet
            avvecklas liksom inom grund- och gymna- sieskolan. Kösystemet
            bör utformas så att upprepade ansökningar till en viss utbildning
            successivt innebär en framflyttning, då sådana visar på ett aktivt
            intresse för utbildning.
          </p>
          <p xml:id="i-HL5X4Q8w64YUGAYqN1kHsC">
            Återkommande utbildning
          </p>
          <p xml:id="i-CuHHJz8byTgZHP9uR1MYZd">
            Kravet på utbildning som en kontinuerligt återkommande företeelse
            har i många år förespråkats av vpk. Syftet med återkommande utbild-
            ning är att utbildningen hela tiden varvas med annan verksamhet,
            i första hand yrkesverksamhet. Återkommande utbildning kan då
            bidra till att avskaffa den över- värdering som i dag råder av
            teoretiska kunskaper och minska avstån- det mellan teori och praktik.
            Praktisk yrkeserfarenhet gör också de studerande mer medvetna
            om vilka problemområden som är väsentliga att studera. Det innebär
            också att utbildningen kontinuerligt kan till- föras viktiga erfarenheter
            från den praktiska tillämpningen ute i ar- betslivet.
          </p>
          <pb facs="riksdagen-motions-pdf/data/197980/mot_197980__527/mot_197980__527-008.pdf"/>
          <p xml:id="i-SYGJJmyt2Ve4FTNnxLV9sV">
            Mot. 1979 /80: 527 8
          </p>
          <p xml:id="i-FFtd69sNy23XzPdNkeczHf">
            En förutsättning är att de studerande har ett reellt inflytande
            över kursernas uppläggning, så att dessa kan förändras under studiernas
            gång så att de studerandes individuella yrkeserfarenheter verkligen
            kan tas till vara. En förutsättning för genomförandet av varvad
            utbildning är att till- räcklig information om möjligheterna att
            studera ges och att studiesti- mulans och kompletteringsmöjligheter
            lämnas åt grupper som saknar studietradition och studievana. För
            stora grupper blir utbildning också ett oeftergivligt krav för
            att kunna hävda sig på arbetsmarknaden. Detta gäller särskilt
            dem som hotas av arbetslöshet eller redan står utan arbete. Detta
            gäller också de människor som inte fått del av senare års utbyggnad
            av utbildningsvä- sendet. Kvinnor som söker sig ut på arbetsmarknaden
            har små möjlig- heter att utan utbildning kunna få ett meningsfullt
            arbete.
          </p>
          <p xml:id="i-4tvEop7TzdiTW1JvMnx5td">
            Obligatoriska studerandesammanslutningar
          </p>
          <p xml:id="i-YJkD6XnMRq8zE3Dwmt8aH9">
            Vi är starkt kritiska mot riksdagens kovändning i obligatoriefrågan.
            För en struntsumma i statsbudgetsammanhang upphävde man sitt tidi-
            gare principbeslut att avskaffa det obligatoriska medlemskapet
            i stu- dentkårerna. Man bryter härigenom mot en av våra viktigaste
            demo- kratiska rättigheter. Genom att verka för fortsatt tvångsanslutning
            av de studerande till de statsreglerade studentkårerna äventyrar
            man med- borgarnas rätt att själva avgöra om man vill ansluta
            sig till en förening eller inte och skjuter därmed ifrån sig ansvaret
            för en grundläggande demokratisk fråga för studenterna. Ingen
            fackförening eller någon an- nan intresseorganisation har något
            att vinna på tvångsanslutningar och tvångsuttaxeringar. Vi har
            två grundläggande krav när det gäller obligatoriefrågan: det ena
            är att de sociala åtaganden som studentkårerna påtagit sig förs
            över på stat, landsting eller kommun. Det innebär att vi är för
            att det skall finnas tillgång till hälsovård, motionsidrott, lunchservering,
            kaféer och bostäder för alla som är verksamma på universitet och
            högskolor. Men det är naturligtvis inte studenterna som skall
            driva eller bekosta dessa verksamheter. Högskoleutbildningens
            sociala förutsättningar är en total samhällelig angelägenhet.
            Det andra kravet är att de studeran- des inflytande på högskolans
            organisation och utbildningens innehåll, på studiemiljön och på
            sin sociala situation måste grundas på ett frivil- ligt engagemang
            och en självständig organisering. Vi har inga princi- piella invändningar
            mot att använda statligt stöd för detta, men stödet får inte kopplas
            till något som helst inflytande från statsapparaten över studerandeorganisationerna.
            De som inte vill delta eller ekonomiskt bi- dra till de studerandes
            olika organisationer skall heller inte tvingas till vare sig obligatoriskt
            medlemskap eller till obligatoriskt uttaxerade av- gifter.
          </p>
          <pb facs="riksdagen-motions-pdf/data/197980/mot_197980__527/mot_197980__527-009.pdf"/>
          <p xml:id="i-K2uufesxkHCp1zFr45y1hi">
            Mot. 1979/80: 527 9
          </p>
          <p xml:id="i-9PyLvAoVNLVcVjdzfTawsw">
            Vi anser det orimligt att tvångsansluta alla studerande till
            en organi- sation och att tvinga alla att ekonomiskt stödja en
            organisation. Visst har de studerande en del gemensamma problem,
            men i flertalet viktiga frågor finns inte en sådan intressegemenskap
            att detta är rimligt. De klassmotsättningar som finns i det svenska
            samhället i stort avspeglar sig även bland de studerande samtidigt
            som t. ex. utbildningsfrågorna i grunden är klassfrågor. Vpk kräver
            att arbetet med att avveckla kårobligatoriet snarast åter- upptas,
            så att detta är helt avskaffat år 1981. Studenternas, liksom alla
            medborgares, organisering måste bygga på frivillighetens grund.
            De privata imperier som studentkårerna har byggt upp bör brytas
            ned och överföras till stat, kommun och landsting. Detta menar
            vi bör ske enligt följande huvudlinjer.
          </p>
          <p xml:id="i-JjBH6XxwEsGoG2zfs7QzJn">
            Studentbostäderna
          </p>
          <p xml:id="i-S2f77hDMJq2bShdews4o2N">
            — att studentbostäderna kommunaliseras, dvs. de integreras i
            den kommunala bostadspolitiken. Kategoriboendet bör på sikt avskaffas,
            — att staten står som ekonomisk garant för den reserv av tomma
            stu- dentrum som är nödvändig för att möta svängningar i antalet
            stu- derande (högskolan är trots allt en statlig angelägenhet),
            — att hyran i studentbostäderna görs till föremål för löpande
            för- handlingar mellan hyresgästförening och kommunen/staten.
          </p>
          <p xml:id="i-9HZeJtwwgFcEPJc7wFBQEb">
            Studerandehälsovården — att det inrättas studerandehälsovård
            för alla verksamma på varje högskola, — att studerandehälsovården
            integreras i nuvarande företagshälsovård, — att det avgörande
            inflytandet ges lokalt till de studerande och de anställda, —
            att ambitionsnivån på denna hälsovård skall ligga på minst dagens
            nivå, — att alla konsultationer skall vara avgiftsfria, — att
            denna hälsovård skall erbjuda både somatisk och psykisk be- handling,
            — att all företagshälsovård på sikt överförs till landstingen.
          </p>
          <p xml:id="i-DzuqGRPHt1zMQsSxqi8VGC">
            Daghem och barnpassning
          </p>
          <p xml:id="i-K9zCYiQPD7vXyBtbG47AVN">
            — att kårernas daghem kommunaliseras, — att en kommunalisering
            av studentkårernas barndaghem och barn- passning inte får tas
            som förevändning för kommunala skatte- och taxehöjningar, — att
            inga speciella studentbarndaghem skall finnas utan integrering
            sker med de befintliga daghemmen.
          </p>
          <pb facs="riksdagen-motions-pdf/data/197980/mot_197980__527/mot_197980__527-010.pdf"/>
          <p xml:id="i-D3qJgsQf8eSNMLgEZgjerT">
            Mot. 1979/80: 527 10
          </p>
          <p xml:id="i-L62bWXeXr74TmHF8trb9Xa">
            Kårhus och nationer
          </p>
          <p xml:id="i-MJFDbsoxNgd1x6PZhnaSu8">
            — att statsstöd utgår även i fortsättningen under förutsättning
            att verksamheten breddas och medlemskapet görs öppet för alla,
            — att kårhus/nationsverksamheten fortsätter.
          </p>
          <p xml:id="i-VD1pdVAgM3TrQYBpphpENE">
            Demokratisk högskola
          </p>
          <p xml:id="i-7jsdBjX7kiJiUVYiQ8FVfm">
            Enligt vår mening kan man i dagens samhälle finna två intresserikt-
            ningar som är rakt motsatta varandra. Den klass som äger produktions-
            medlen och därmed bestämmer om samhällets materiella grundvalar
            har intresse av att denna deras rätt kvarstår och att utbildningens
            syfte är att försvara och förstärka detta förhållande. Lönarbetarna
            har i motsats till kapitalägarna intresse av att produktionen
            underordnas demokratiska beslutsprocesser och att det privata
            ägandet av produk- tionsmedlen upphör. Därmed har man också ett
            annat intresse av hur utbildningen utformas. Det är principiellt
            riktigt att samhället får ett inflytande över den högre utbildningen.
            Däremot vänder vi oss mot att representanter för storfinansen
            och lönarbetarna jämställs och förklaras som represente- rande
            samhällets intressen. I vad avser studerandeorganisationerna så
            kan, som nu, ingen orga- nisation förbehållas rätten att representera
            studenterna i olika organ, när organisationen byggs upp enligt
            principerna om tvångsanslutning. Dessa representanter skall utses
            enligt helt andra principer, nämligen genom direkta val. Det s.
            k. FNYS-systemet som permanentats i den nya högskolan kan inte
            ses som demokratiskt. Val sker i skilda valkorporationer där röster
            från olika grupper väger olika tungt. En professors röst väger
            tyngre än hundratals studentröster. Detta anser vi är odemokratiskt.
            Ytterli- gare förutsättningar för FNYS-systemets funktion saknas
            också, som t. ex. informationen till de berörda parterna innan
            beslut fattas. Alla verksamma vid en institution bör ges inflytande
            över och möj- lighet att delta i utformningen av t. ex. institutionstidningar.
            För sådan verksamhet bör också finnas ekonomiska medel avsatta.
            Ersättning till de studenter som ingår i t.ex. institutionsstyrelser
            och andra organ bör utgå. Vill man verkligen ha en demokrati inom
            det s. k. demokratiska FNYS-systemet, så måste också förutsättning-
            arna för detta skapas. Vpk avvisar också de elektorsförsamlingar
            som instiftats genom de- kret på de olika skolorna. Elektorsförsamlingarna
            har fördömts av en lång rad olika studerandeorganisationer. Trots
            detta har hittills ingen hänsyn tagits till denna massiva protestyttring.
            Man kan också fråga sig vilken funktion denna församling har när
            beslutet att behålla kårobli- gatoriet har tagits.
          </p>
          <pb facs="riksdagen-motions-pdf/data/197980/mot_197980__527/mot_197980__527-011.pdf"/>
          <p xml:id="i-KY66vU8CHmpYcTuurKfVm">
            Mot. 1979/80: 527 11
          </p>
          <p xml:id="i-5jjpNBx6NAziDmHG9JBzgF">
            Elektorsförsamlingen har kommit att endast bli en papperskonstruk-
            tion då kårerna ignorerar dessa och under dispensperioden utvecklat
            egna former för att utse dessa representanter. Det borde vara
            en självklar rättighet för de studerande att kunna utse sina representanter
            utan denna statliga inblandning. Elektorsför- samlingarnas representanter
            står dessutom under ämbetsmannaansvar och kan agera helt fritt
            utan ansvar gentemot studenterna. Elektorsför- samlingen skapar
            också möjligheterna för ett förtryck av t. ex. linjeråd med andra
            värderingar än de borgerligt styrda kårernas och småkårer- nas.
            Vpk kräver därför att lagen om elektorsförsamling snarast avskaf-
            fas. Mot det nuvarande odemokratiska systemet ställer vpk ett
            demo- kratiskt. Vpk kräver en högskola där de yttre ramarna dras
            upp av politiskt ansvariga organ, men där verksamheten i övrigt
            styrs av de vid univer- sitet eller högskola verksamma. Det innebär
            att vi kräver en högskola där alla lokala styrelser väljs av de
            studerande, lärare och övrig per- sonal tillsammans i en valkorporation
            enligt principen en människa — en röst. Alla grupper skall dock
            garanteras minimirepresentation i var- je styrelse, samtidigt
            som de olika styrelserna väljs i allmänna direkta val. Endast
            genom denna princip kan vi få en reell demokrati på högsko- lan,
            och på detta sätt skapas förutsättningarna för att de vid högskolan
            verksammas, dvs. studenters, lärares och övrig personals, intressen
            och önskemål blir företrädda på ett sådant sätt att det motsvarar
            de faktis- ka förhållandena.
          </p>
          <p xml:id="i-5dZyv6TKpkLGac97afYjrJ">
            Studiefinansieringen
          </p>
          <p xml:id="i-LeacNnhXksMLyP7efQeQGi">
            Utbildning kan inte ses bara som en rättighet i dagens samhälle
            utan även som ett tvång för att man skall kunna hävda sig på arbetsmark-
            naden. En förutsättning för att återkommande utbildning inte skall
            bi- dra till att ytterligare förstärka den sociala snedrekryteringen
            är, såsom tidigare framhållits, att alla ges samma möjligheter
            att finansiera sina studier. För att bryta den sociala snedrekryteringen
            krävs en radikal för- ändring av dagens studiemedelssystem. Vpk
            har i en särskild motion föreslagit att återbetalningsreglerna
            ändras så att en ”normalinkomst” fastställs och att återbetalningsskyl-
            dighet inträder först sedan denna överskridits. Därefter sker
            återbetal- ning efter en progressiv skala. De år man når upp till
            inkomstgränsen skall en del av lånet avskrivas. På detta sätt
            genomförs ett ”studielön- system” för dem som bäst behöver det.
            På sikt bör studielön för alla över 16 år införas.
          </p>
          <pb facs="riksdagen-motions-pdf/data/197980/mot_197980__527/mot_197980__527-012.pdf"/>
          <p xml:id="i-M2CZqVWocp6Pj1ykkZCPUd">
            Mot. 1979/80: 527 12
          </p>
          <p xml:id="i-63VZmN2yJwKsry7YL6fTFU">
            Hemställan
          </p>
          <p xml:id="i-XCdbBzxqdJCYZpqYn8RGUF">
            Med hänvisning till ovanstående föreslås 1. att riksdagen uttalar
            sig för att de målsättningar som anges i motionen skall utgöra
            grundvalen för den högre utbildningens utformning och inriktning,
            2. att riksdagen hos regeringen hemställer om åtgärder för att
            påtagligt förbättra prognosinstrumenten för arbetskraftsbe- hovet
            i vad gäller utbildningsyrkena inom högskoleområdet liksom resurserna
            för yrkesvägledning, 3. att riksdagen hos regeringen hemställer
            om förslag a) om åtgärder som syftar till att bredda möjligheterna
            att del- ta i särskilda kurser inom högskoleområdet, b) varigenom
            betygen avskaffas som urvalsinstrument för till- träde till högskolestudier
            och ersätts av arbetslivserfarenhet och köprincipen, c) för att
            förbättra invandrarnas möjligheter till högskolestu- dier bl.
            a. genom att införa kurser på de stora invandrarsprå- ken, d)
            om avskaffande av betygen inom högskolan, e) innebärande att alla
            styrelser inom högskolan — under re- gionstyrelsenivå — skall
            utses av dem som är verksamma in- om högskolan i en gemensam valkorporation
            enligt principen en människa — en röst, f) om upphävandet av lagen
            om elektorsförsamlingar och att dessa ersätts med allmänna direkta
            val i en valkorporation till linjenämnder, g) om avskaffande av
            kårobligatoriet i enlighet med vad som anförs i motionen, 4. att
            riksdagen uttalar sig för att de s. k. studielämplighetspro- ven
            avskaffas, 5. att riksdagen hemställer hos regeringen om att hela
            antag- ningssystemet utreds, 6. att riksdagen uttalar att en breddning
            av direktrekryteringen från gymnasiet ej bör ske.
          </p>
          <p xml:id="i-Tqyt5B9raa2FnkqVPhaRiB">
            Stockholm den 21 januari 1980 LARS WERNER (vpk) EIVOR MARKLUND
            (vpk) C.-H. HERMANSSON (vpk) NILS BERNDTSON (vpk) JÖRN SVENSSON
            (vpk) EVA HJELMSTRÖM (vpk) ALEXANDER CHRISOPOULOS (vpk) RAUL BLUCHER
            (vpk) INGA LANTZ (vpk)
          </p>
          <p xml:id="i-S191JAM7JKZ4e9hYx4n9eP">
            HANS PETERSSON (vpk) i Hallstahammar
          </p>
          <p xml:id="i-SyjHzTwEb9dAnXDXmzt3EE">
            NORSTEDTS TRYCKERI STOCKHOLM 0918
          </p>
        </div>
      </div>
    </body>
  </text>
</TEI>
