<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KrU-00382">
  <teiHeader>
    <fileDesc>
      <titleStmt>
        <title>Spelpolitiken</title>
        <author corresp="i-Bx9fbNBh4ybH7H2kWavRdb">av Gabriel Romanus (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Spelpolitiken</title>
          <idno type="rdwebb">GR02Kr382</idno>
          <rs type="number">Kr382</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GR02Kr382/text</ref>
          <ref type="dokument_url_html">http://data.riksdagen.se/dokument/GR02Kr382</ref>
          <ref type="dokumentstatus_url_xml">http://data.riksdagen.se/dokumentstatus/GR02Kr382</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bx9fbNBh4ybH7H2kWavRdb</idno>
            <name>Gabriel Romanus</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9LnKMzzJm8Cj4tZMdmqh9R" type="signed"/>
        <correspContext corresp="i-9LnKMzzJm8Cj4tZMdmqh9R">
          <note type="signatory" corresp="i-Bx9fbNBh4ybH7H2kWavRdb"/>
        </correspContext>
        <correspAction type="referral" xml:id="i-CtPZZvBGQMfC6ASMzihH7G">
          <date when="2003-10-15"/>
        </correspAction>
        <correspAction type="dismissal" xml:id="i-H7BZSDDtaPqCnXCTy1qjyp">
          <date when="2003-10-15"/>
        </correspAction>
        <correspAction type="submission" xml:id="i-Rskr4yscwanquTaDDGUHNV">
          <date when="2003-10-07"/>
        </correspAction>
        <correspAction type="assigned" xml:id="i-Hm1T9nPa8KSF812vNSeAs8"/>
        <correspContext corresp="i-Hm1T9nPa8KSF812vNSeAs8">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Kr_0382/mot_200304_Kr_0382-0001.pdf"/>
      <div type="motHeader" xml:id="i-KNztQDPEbE3mZBhH4wMPtt">
        <div type="motTitle" xml:id="i-4pKB24Sii4eGhyi6RdCteq"/>
        <div type="motSubmissionInfo" xml:id="i-J5wmQEuKFm2a1yJYjFbEiJ"/>
      </div>
      <div type="motBody" xml:id="i-25JQLNMDoSpfK5HCLqsKeU">
        <div xml:id="i-UWE78WZsHyAYeiPwKCcfbP">
          <p xml:id="i-V8W8yjL6GMhhVoyrtXqe5J">
            2003/04 mnr: Kr382 pnr: fp641
          </p>
          <p xml:id="i-E4jZkEVDbE5kpnptpqBByG">
            Motion till riksdagen 2003/04:Kr382
          </p>
          <p xml:id="i-KjjyVBd34dDHhLbLKho1bW">
            av Gabriel Romanus (fp)
          </p>
          <p xml:id="i-VoSs3kM1cQQw2YdhryePQJ">
            Spelpolitiken
          </p>
          <p xml:id="i-PRmJk4mW2uGxzTQQZB16X6">
            Förslag till riksdagsbeslut
          </p>
          <p xml:id="i-XDN24x3XHWUyj2Co3kuHEp">
            Riksdagen tillkännager för regeringen som sin mening vad i motionen
            anförs om behovet av en genomtänkt spelpolitik och tydliga direktiv
            till statens företag på spelområdet.
          </p>
          <p xml:id="i-YYiAeXaWFfzdCAGKM8cjQL">
            Motivering
          </p>
          <p xml:id="i-W8uoWLoCGfSKevALH2M1gp">
            I en motion till förra årets riksdag argumenterade jag för att
            staten bör skaffa sig en genomtänkt spelpolitik, som sätter solidaritet
            och ansvar i högsätet, inte kommersiella synpunkter och förhoppningar
            om ökade statsinkomster. Motionen avstyrktes av kulturutskottets
            majoritet och avslogs av riksdagsmajoriteten. Utskottet hänvisade
            till att det finns ett omfattande utredningsmaterial och att riksdagen
            har uttalat sig om spelandet och behovet av åtgärder mot dess
            negativa sidor, s k spelmissbruk eller spelberoende. I förra årets
            motion skrev jag om statens nyinrättade kasinon: ”Enligt uppgift
            från Svenska spel gick de båda hittills inrättade kasinona med
            förlust första verksamhetsåret. Risken finns att svaret på denna
            utveckling blir en alltmer intensiv marknadsföring av spelandet
            på kasinon. Spel- och lotteribranschens reklamkostnader ökade
            från 374 miljoner kr år 1998 till 602 miljoner år 2001. För i
            år pekar prognosen på närmare 900 miljoner! (Alkohol &amp; Narkotika
            nr 2002:4) Det är något makabert i att statliga företag arbetar
            aktivt för att öka spelande, när allt talar för att detta kommer
            att dra in fler människor i spelberoende.” Utvecklingen sedan
            motionen skrevs tyder på att mina farhågor har besannats. Sommaren
            2003 framgick av medierna att det statliga kasinot Cosmopol bjöd
            storspelare på gratis drinkar. Cosmopols VD sade i en tidning
            att man bjöd ungeför var hundrade kund på gratis drink. Enligt
            tidningen sade han att syftet med gratisbjudningen av alkohol
            var strikt affärsmässigt, ”för att behålla stamgästerna”.
          </p>
          <pb facs="riksdagen-motions-pdf/data/200304/mot_200304_Kr_0382/mot_200304_Kr_0382-0002.pdf"/>
          <p xml:id="i-6jv9yAbznm1s5B3TzvEjsS">
            2003/04:Kr382
          </p>
          <p xml:id="i-GrqojxfdFQ6rAstHp3Gmxj">
            I en skriftlig fråga till det ansvariga statsrådet undrade jag
            vad regeringen tänkte göra för att försäkra sig om att Svenska
            spels ledning är medveten om företagets sociala ansvar och att
            företaget lever upp till det. Finansministern svarade att han
            hade förvissat sig om att Cosmopol hade upphört med att bjuda
            på gratis drinkar, då det stod klart att detta kunde strida mot
            alkohollagen. Mot bakgrund av att Svenska spels sociala ansvar
            enligt finansministern är fastställt i bolagsordningen ansåg han
            inte att någon åtgärd från regeringens sida var motiverad. Det
            borde vara självklart att ledningen för ett statligt företag orienterar
            sig om de lagar som gäller för verksamheten och följer dessa.
            Men när det gäller ett statligt monopolföretag på spelområdet
            — som handhar beroendeskapande verksamhet — är detta en alltför
            låg ambitionsnivå. Ett minimikrav är att företaget försöker undvika
            sådana åtgärder som kan befaras leda till ökat
          </p>
          <p xml:id="i-FNvDUa36KQxWqsYC7m8N9N">
            beroende och andra skador, och att man i sin marknadsföring och
            annan information har ett förebyggande perspektiv. Det inträffade
            tyder inte på att företaget primärt vägleds av sådana ambitioner.
            Den slutsats man kan dra är att det inte räcker med att erinra
            om vad som står i alkohollagen och bolagsordningen, utan det behövs
            en grundläggande diskussion om vad som bör vara företagets filosofi
            och hur den bör ta sig uttryck i verksamhetens alla aspekter.
            Till grund för en sådan diskussion bör ligga en genomtänkt statlig
            spelpolitik, där statens roll som företagsägare definieras, och
            där det förebyggande perspektivet dominerar. Detta bör givetvis
            även vara vägledande när man diskuterar utformningen av nya spelformer
            och bör också leda till en översyn av de befintliga spelen, framför
            allt spelautomaterna. Också marknadsföringen bör granskas från
            denna synpunkt. Det duger inte att fortsätta med ohämmad marknadsföring
            för hundratals miljoner och hänvisa till att man väntar på mer
            forskning innan man lägger band på sig. I avvaktan på ett fastare
            underlag för att bedöma sambandet mellan marknadsföring och skador,
            bör man använda sunt förnuft. Det säger sig självt att en omfattande
            och aggressiv marknadsföring, som lockar med stora vinstmöjligheter
            och använder de mest slagkraftiga medierna, som TV och film, kan
            väntas få till effekt att det totala spelandet ökar och därmed
            också skadorna. Målet för statens verksamhet på spelområdet bör
            naturligtvis inte vara att svenskarna ska spela bort så mycket
            pengar som möjligt, utan snarare att tillgodose det spontana intresse
            för spelande som finns, och göra det i trivsamma former utan att
            öka spelande och skador. Riksdagen bör således av regeringen begära
            ett förslag till sammanhängande och genomtänkt spelpolitik, som
            grundas på en utredning med bred sammansättning, där det socialpolitiska
            intresset av att förebygga skador är väl företrätt och där svensk
            och internationell forskning beaktas.
          </p>
          <p xml:id="i-owYBp6fQuwZVz3x4Cbcge">
            Stockholm den 7 oktober 2003
          </p>
          <p xml:id="i-2Yuzvx258qV3t53D6rYR1y">
            Gabriel Romanus (fp)
          </p>
        </div>
      </div>
    </body>
  </text>
</TEI>
