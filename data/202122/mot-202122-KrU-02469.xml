<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02469">
  <teiHeader>
    <fileDesc>
      <titleStmt>
        <title>Spelmarknadspolitik</title>
        <author corresp="i-JP8NeL17uoQgDiTaxrGnVM">av Jonas Andersson i Linghem m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2469 av Jonas Andersson i Linghem m.fl. (SD)</title>
          <idno type="rdwebb">H9022469</idno>
          <rs type="number">2469</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022469/text</ref>
          <ref type="dokument_url_html">http://data.riksdagen.se/dokument/H9022469</ref>
          <ref type="dokumentstatus_url_xml">http://data.riksdagen.se/dokumentstatus/H9022469</ref>
          <ref type="docx">http://data.riksdagen.se/fil/B6864628-52C7-4994-AF5B-774E62574698</ref>
          <ref type="pdf">http://data.riksdagen.se/fil/003826DE-577E-4FAA-9B93-A26A5107EAD2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fx5GzbfwxCFf84QDXBvf3f" type="signed"/>
        <correspContext corresp="i-Fx5GzbfwxCFf84QDXBvf3f">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-LSUQJiRCFntQ4z56u4moPd" type="submitted">
          <date when="2021-10-01"/>
          <time when="18:38:02"/>
        </correspAction>
        <correspAction xml:id="i-V2HjhgvEdw7KvNcCh9eRTg" type="reviewed">
          <date when="2021-10-01"/>
          <time when="20:54:45"/>
        </correspAction>
        <correspAction xml:id="i-9xX8EwHh5tyYrnuBgTbDx2" type="referred">
          <date when="2021-10-14"/>
        </correspAction>
        <correspAction xml:id="i-Tc66FGqLkYmiwPfh35D8bA" type="assigned">
          <date when="2022-10-12"/>
          <time when="10:59:51"/>
        </correspAction>
        <correspContext corresp="i-Tc66FGqLkYmiwPfh35D8bA">
          <ref type="assignedTo">Kulturutskottet</ref>
        </correspContext>
        <correspAction xml:id="i-JXrZRd7ZheK9Z6cUCbpEit" type="behandlas_i"/>
        <correspContext corresp="i-JXrZRd7ZheK9Z6cUCbpEit">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3KGakeJKsv4QGRu3u6Xr5m" type="motHeader">
        <div xml:id="i-7KGnDXiwkZQqVPcDNc5rfR" type="motTitle">
          Motion till riksdagen 2021/22:2469 av Jonas Andersson i Linghem
          m.fl. (SD) Spelmarknadspolitik
        </div>
      </div>
      <div xml:id="i-4wwhkRZDiHi59aqp4ZTDsc" type="motBody">
        <div xml:id="i-NLoWrFT71FCnNfqheqwpNT" type="motProposal" subtype="förslag">
          <head xml:id="i-FNeSazxffFWUH5UtV2s8bH">
            Förslag till riksdagsbeslut
          </head>
          <list xml:id="i-AAqKcFc98NSrApawhpDgea" style="ol">
            <item xml:id="i-FHnKRMkzVbRyorSLhk9W4N">
              Riksdagen ställer sig bakom det som anförs i motionen om att
              en utvärdering av licenssystemet bör genomföras fem år efter införandet
              och tillkännager detta för regeringen.
            </item>
            <item xml:id="i-Lw1pgyPBP46d2i6WqYbKff">
              Riksdagen ställer sig bakom det som anförs i motionen om marknadsföring
              av spel och tillkännager detta för regeringen.
            </item>
            <item xml:id="i-3bPbui6VfbKw6nuURJD733">
              Riksdagen ställer sig bakom det som anförs i motionen om att
              regeringen ska vidta åtgärder för att tillse att kanaliseringsmålet
              nås och tillkännager detta för regeringen.
            </item>
            <item xml:id="i-SxA1uh5sBoz9cB9fCPEnEu">
              Riksdagen ställer sig bakom det som anförs i motionen om att
              regeringen ska återkomma med förslag till riksdagen om att införa
              B2B-licenser på spelmarknaden och tillkännager detta för regeringen.
            </item>
            <item xml:id="i-TQ6WkyiTDMujmyFLgq4W5k">
              Riksdagen ställer sig bakom det som anförs i motionen om riskklassificering
              av olika typer av spel och tillkännager detta för regeringen.
            </item>
            <item xml:id="i-HeKBzvhAqL2kPMBvX98bR2">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag till åtgärder
              som bidrar till att stärka konsumentskyddet, i synnerhet för minderåriga
              personer, i förhållande till fenomenet med lootlådor och tillkännager
              detta för regeringen.
            </item>
            <item xml:id="i-FW1NBKd3iw8u873rR7gLFq">
              Riksdagen ställer sig bakom det som anförs i motionen om lotteriverksamhet
              för allmännyttiga ändamål och tillkännager detta för regeringen.
            </item>
            <item xml:id="i-UZjm2cwG4MHtzXMAhXdaW4">
              Riksdagen ställer sig bakom det som anförs i motionen om att
              politiska partier samt föreningar och bolag som ägs av politiska
              partier inte ska räknas in i undantaget i spellagen som medger
              att dessa får bedriva lotteriverksamhet, och detta tillkännager
              riksdagen för regeringen.
            </item>
            <item xml:id="i-H5eX9QzD4Z48dn8DuDy6o9">
              Riksdagen ställer sig bakom det som anförs i motionen om att
              inte tillåta undantag från förbudet mot att erbjuda spel på kredit
              och tillkännager detta för regeringen.
            </item>
            <item xml:id="i-2WTqEjpgy436UrHqEQogLp">
              Riksdagen ställer sig bakom det som anförs i motionen om att
              det statliga engagemanget i ATG, inklusive den statliga styrelserepresentationen
              i bolaget, ska upphöra och tillkännager detta för regeringen.
            </item>
            <item xml:id="i-GkfFDTRDL9P5m95kqaJhYS">
              Riksdagen ställer sig bakom det som anförs i motionen om att
              säkerställa en långsiktig och tryggad finansiering för hästsporten
              och tillkännager detta för regeringen.
            </item>
          </list>
        </div>
        <div xml:id="i-2xnyPy5orwDqpuFLv537tc" type="motContent">
          <head xml:id="i-BNriSZeGKittEXDahdiAdU" type="h1">
            Utvärdering av omregleringen på spelmarknaden
          </head>
          <p xml:id="i-7p1er2VWEJ76aiEi7YxJvG">
            Folkhälsoaspekten är central i sverigedemokratisk spelmarknadspolitik
            på grund av önskan att minimera risken för att personer som spelar
            ska utveckla spelberoende och fastna i en spelproblematik. Sverigedemokraterna
            står bakom den modell med ett licenssystem som numera finns på
            plats på den svenska spelmarknaden. Vår uppfattning är att omregleringen
            av spelmarknaden på det stora hela varit framgångsrik. Vi vill
            dock att en grundlig utvärdering påbörjas fem år efter att den
            nya lagstiftning som följde av 2018 års proposition rörande en
            omreglerad spelmarknad trädde i kraft, så att vi med ett antal
            år av facit i hand kan få en tydlig överblick kring hur omregleringen
            har utfallit. Inte minst är en sådan utvärdering viktig att göra
            eftersom regeringen sedan omregler­ingen trädde i kraft 2019 har
            agerat för att genomdriva en rad ytterligare reformer som förändrar
            förutsättningarna på den svenska spelmarknaden sett till det ursprungliga
            läget direkt efter omregleringen.
          </p>
          <p xml:id="i-GdPJny12JMH8ngja3maFYL">
            Situationen på spelmarknaden innan omregleringen och den nya
            lagstiftningen kom på plats, där delar av marknaden var i händerna
            på oreglerade aktörer, var ohållbar. Det var brådskande att nå
            en lösning, vilket bidrog till att Sverigedemokraterna ställde
            sig bakom regeringens förslag om att införa ett licenssystem för
            spel. På så sätt kunde en svart marknad kanaliseras in till reglerad
            och laglig spelverksamhet, vilket bidrar till att staten kan ta
            sitt ansvar i strävan att förhindra medborgare från att hamna
            i destruktiv spelproblematik.
          </p>
          <head xml:id="i-Db9wDxFQCa23xMCDdVJNbB" type="h3">
            Marknadsföring av spel
          </head>
          <p xml:id="i-Ea4UKtRMcfJebjsLQ6bEDE">
            Sverigedemokraterna vill motverka aggressiv marknadsföring av
            spel. Inför omregler­ingen av spelmarknaden menade vi att det
            inte var hållbart att tro på att måttfull marknadsföring skulle
            utvecklas genom praxis. Den nya spellagen (2018:1138) påtalar
            att marknadsföring av spel ska vara måttfull, men inte minst i
            nära anslutning till omregleringen fanns det från allmänheten
            en omfattande kritik mot spelreklamen som alltför aggressiv och
            omfattande. Att situationen var sådan hänger ihop med konkurrens
            om marknadsandelar i anslutning till omregleringen, och vissa
            spelaktörer testade gränserna för lagstiftningen vad gäller måttfullhetskravet.
          </p>
          <p xml:id="i-5mmg9auMLCtYALaMUuU8Vs">
            Konsumentombudsmannen (KO) gick ut i december 2018 med att man
            stämmer Elec Games Limited, som står bakom Ninja Casino, för att
            ha brutit mot måttfullhetskravet i spellagen. Resultatet i domen
            från november 2019 blev bland annat att Patent- och marknadsdomstolen
            förbjöd spelbolaget att marknadsföra onlinekasino genom ”take
            over”-annonser på internet. Domstolen förbjöd också diverse påståenden
            som spel­bolaget hade använt, såsom ”SPELA NU!” och ”Vinstpengarna
            på bankkontot på fem minuter – helt utan registrering”.
          </p>
          <p xml:id="i-SFApSDiUhK8cxiobeKRxxi">
            Sedan domar fallit kring övertramp mot måttfullhetskravet i spellagen
            ser vi att en praxis börjar etablera sig på området. Kritiken
            mot aggressiv spelreklam lever kvar i den svenska samhällsdebatten,
            även om debatten och trycket kring spelreklamsfrågan inte är lika
            högt som tidigare. Sverigedemokraterna ser positivt på att det
            börjar klarläggas tydligare vad måttfullhetskravet innebär, men
            vi hade helst sett att tydliga ramar och regler kring detta hade
            funnits på plats tidigare.
          </p>
          <p xml:id="i-HN5jLfV7ZpXwRxiDjhs6v3">
            Under våren 2019 gick regeringen ut med att man avser att agera
            ytterligare mot aggressiv spelreklam genom att låta Spelmarknadsutredningen
            få i uppdrag att ta fram åtgärder för att begränsa marknadsföringen
            av spel, och utredningen presenterade i december 2020 sitt slutbetänkande.
            Vår förhoppning är att långsiktiga och tydliga regler vad gäller
            spelreklamen ska vara rådande, till gagn och förutsägbarhet för
            såväl konsumenter som de aktörer på spelmarknaden som har valt
            att ställa sig bakom det svenska licenssystemet och dess regler.
          </p>
          <head xml:id="i-NKGMU3CraDJwL9bKJfpmNh" type="h3">
            Kanalisering och illegala aktörer
          </head>
          <p xml:id="i-JRaUA9yx4i3fjgCTw4XzTG">
            Utanför det svenska licenssystemet på spelmarknaden finns en
            marknad med olicensierade alternativ som riktar sig mot svenska
            spelare. Spelare kan välja att vända sig till dessa alternativ
            i stället för licensierade alternativ exempelvis av skäl som att
            dessa spelsajter erbjuder bonusar och kampanjer som inte hade
            tillåtits hos alternativ med licens. Dessa sajter riktar också
            in sig mot spelare som tidigare har anmält sig till Spelpaus men
            som nu vill börja spela igen. Man försöker alltså fånga in högriskspelare.
            Sverigedemokraterna ser det som mycket viktigt för legitimiteten
            i det licenssystem som finns på den omreglerade svenska spelmarknaden
            att illegala aktörer hålls tydligt utanför.
          </p>
          <p xml:id="i-AyFrGoKGVALeMhRCurVd1x">
            En av målsättningarna med omregleringen på den svenska spelmarknaden
            var att uppnå en hög kanaliseringsgrad, alltså att få en hög andel
            spelaktörer att vilja verka inom det svenska licenssystemet. Det
            är en förutsättning bland annat för ett gott konsumentskydd. Regeringen
            bedömde inför omregleringen att kanaliseringsgraden skulle bli
            minst 90 procent på den svenska spelmarknaden. Statskontorets
            uppföljning och utvärdering av omregleringen pekar dock i motsatt
            riktning sett till regeringens målsättning. Statskontoret har
            bedömt att kanaliseringsgraden under 2020 uppskatt­ningsvis var
            85 procent, detta även under varje enskilt kvartal under året,
            vilket kan jämföras med att motsvarande siffra under 2019 bedömdes
            vara 88 procent. Läget blir än mer oroväckande om man tar hänsyn
            till att kanaliseringsgraden skiljer sig åt mellan olika spelformer,
            där exempelvis onlinekasino av Copenhagen Economics bedömdes ha
            en så pass låg kanaliseringsgrad som 72–78 procent under januari
            2020. Den låga kanaliseringsgraden är ett hot mot legitimiteten
            i omregleringen av spelmarknaden och regeringen behöver därför
            vidta åtgärder för att säkerställa att kanaliseringsmålet som
            sattes upp inför omregleringen också nås, och helst mer därtill.
          </p>
          <head xml:id="i-PppaZJN45Xpbxz5AesRzF8" type="h3">
            B2B-licenser
          </head>
          <p xml:id="i-8KTfTZC43JEqzQCPo2fQzp">
            Förslag för att stänga ute illegalt spel behöver vara skarpa
            och göra skillnad i praktiken. Ett förslag som skulle kunna göra
            skillnad är att införa licenskrav för underleverantörer, så kallade
            B2B-licenser (business to business). Det handlar mer specifikt
            om licens för tillverkning, tillhandahållande, installation eller
            ändring av spelprogramvara. Genom licensiering ges möjlighet att
            ställa krav på underleverantörer att se till att programvaran
            inte levereras till illegala aktörer. I länder som bland annat
            Storbritannien, Belgien och Malta återfinns krav på B2B-licenser
            i dagsläget. Spelmarknadsutredningen lyfter i sitt slutbetänkande
            från december 2020 fram förslaget som något som skulle kunna göra
            skillnad i kampen mot de illegala aktörerna. Spelinspektionen
            skulle med hjälp av B2B‑licenser på plats kunna få bättre möjligheter
            att reglera och motverka att de illegala aktörerna riktar in sig
            mot svenska konsumenter.
          </p>
          <p xml:id="i-Y4cBuKnhEg4APFf5GbFoSM">
            Det finns stöd för att införa B2B-licenser från såväl den licensierade
            spelindustrin som från organisationer som arbetar mot spelberoende.
            Sverigedemokraterna vill se att regeringen återkommer med förslag
            till riksdagen om att detta införs på den svenska spelmarknaden
            snarast möjligt.
          </p>
          <head xml:id="i-8FbVhoX6isP4EQqs4bxKrU" type="h3">
            Riskklassificering av spel
          </head>
          <p xml:id="i-TETBSoUmV4XvBuWjxadQpt">
            Som en del i att hantera problematiken med aggressiv spelreklam
            skulle det kunna vara en idé att riskklassificera olika speltyper.
            Att köpa en skraplott på den lokala tobaks­affären då och då är
            naturligtvis i flera avseenden en annorlunda typ av spelande än
            vad det är att spela på nätkasinon vid en ständigt tillgänglig
            dator i hemmets vrå. Det finns skäl att anta att vissa typer av
            spel innebär större risker för spelaren än andra när det gäller
            att framkalla ett osunt spelande som utvecklas till ett beroende
            eller annat ohälso­samt tillstånd. Detta bör också påverka hur
            marknadsföringen av olika typer av spel ska ses på från lagstiftarens
            sida. Då är det inte självklart att alla typer av spelreklam bör
            dras över en kam om lagar och regler stramas åt.
          </p>
          <p xml:id="i-RRe7edqZF24a7iymKDnX82">
            Spelmarknadsutredningen föreslår i sitt tidigare nämnda slutbetänkande
            att Spel­inspektionen bör ges i uppdrag att i samråd med Folkhälsomyndigheten
            utarbeta en modell för riskklassificering av olika spelformer.
            Sverigedemokraterna ser risk­klassifi­cering som en typ av förslag
            som möjligen kan vara intressant att införa på den svenska spelmarknaden,
            men detta måste i så fall genomföras på en tydligt vetenskaplig
            grund och inte i form av ogenomtänkta vänsterpopulistiska förslag
            som riskerar att hota kanaliseringen och andra viktiga mål med
            omregleringen av den svenska spelmark­naden.
          </p>
          <head xml:id="i-EGhYgbjWFhdcoVpAxcMvbE" type="h3">
            Lootlådor
          </head>
          <p xml:id="i-TMWtbfiWUhEXjNvsgrd7eS">
            I spel på olika digitala plattformar förekommer i flera fall
            lotteri- och kasinoliknande moment, som kommit att gå under namnet
            lootlådor (”loot boxes”). Det handlar om upplägg i spel där användare
            för verkliga pengar slumpmässigt erhåller virtuella föremål, vilket
            i vissa fall kan vara att betrakta som lotteri, inte minst om
            de virtuella föremålen i ett senare skede i någon form kan växlas
            tillbaka till verkliga pengar. Fenomenet har ökat i spelvärlden
            de senaste åren, och har blivit ett populärt sätt för spelföretagen
            att öka sina intäkter.
          </p>
          <p xml:id="i-US6HY3fJ9dZ9B5kD3AuYYD">
            Under våren 2019 gav regeringen Konsumentverket i uppdrag att
            kartlägga och bedöma eventuella brister vid lotteri- och kasinoliknande
            inslag i datorspel, såsom nämnda lootlådor. Initiativet välkomnades
            av oss sverigedemokrater. I oktober 2019 presenterade Konsumentverket
            sin kartläggning, vilken senare överlämnades till Spelmarknadsutredningen.
          </p>
          <p xml:id="i-8hEMSPuXWNoY6TxZCntxjk">
            Att situationen närmare utreds är önskvärt, men det är viktigt
            att arbetet med att tydliggöra vad som ska gälla kring lootlådor
            inte stannar här, utan leder till en faktisk uppstramning. Att
            skydda konsumenterna, inte minst barn och unga, som kan komma
            i kontakt med lotteri- och kasinoliknande inslag på detta sätt
            måste ha hög prioritet. Konsumentverkets kartläggning visade bland
            annat på att det har funnits fall där unga personer har spenderat
            mycket pengar via lotteri- eller kasinoliknande inslag i datorspel.
            Enligt samma kartläggning verkar det dock samtidigt som att antalet
            lotteri- och kasino­liknande inslag i spel som i nuläget kan anses
            omfattas av spellagen, är begränsat.
          </p>
          <p xml:id="i-D3AZXbeDVXQzMPFPRExL7Z">
            Även om Spelinspektionen kan utöva viss tillsyn när det kommer
            till fenomenet med lootlådor, så är Sverigedemokraternas uppfattning
            att det inte räcker för att säkerställa att minderåriga personer
            inte utsätts för lotteri- och kasinoliknande inslag på ett sätt
            som kan vara skadligt. Sverigedemokraterna vill att regeringen
            återkommer till riksdagen med förslag till åtgärder som bidrar
            till att stärka konsumentskyddet i förhållande till fenomenet
            med lootlådor, och då i synnerhet med fokus på att skydda minderåriga
            personer.
          </p>
          <head xml:id="i-DvypiJusQMtns2h2ef5aW2" type="h3">
            Lotterier och civilsamhället
          </head>
          <p xml:id="i-YNNREinD9psY9jPzywU5os">
            Stora delar av civilsamhället får betydande delar av sina intäkter
            från lotteriförsäljning. Lotterier lyder under en förbudslagstiftning,
            vilket innebär att tillstånd krävs för att få bedriva lotteriverksamhet.
            Lotterimarknaden är förbehållen staten och de lotterier som så
            kallade ”allmännyttiga ändamål” bedriver. Sverigedemokraterna
            anser att det är av yttersta vikt att civilsamhället även i fortsättningen
            får de ekonomiska förutsättningar som krävs för att det ska blomstra.
            Relationen mellan lotteriförsäljning och civilsam­hället menar
            Sverigedemokraterna är något gott i grunden, det är ett förhållande
            som bör upprätthållas. Skulle kommersiella spelaktörers marknadsandel
            bli avsevärt större än i dag utan att marknaden i sig blir större,
            lär det innebära att en mindre andel av försälj­ningsvinsterna
            kommer allmännyttiga ändamål till del i civilsamhället. Därför
            vill Sverigedemokraterna att denna utveckling övervakas noga och
            att en plan läggs fram för att säkra resurser till allmännyttiga
            ändamål som i någon mån finansieras genom lotteriförsäljning.
          </p>
          <head xml:id="i-EXvETg59gLCU2vurZ1dHgd" type="h3">
            Politiska partier och lotteriverksamhet
          </head>
          <p xml:id="i-SuCt3BkFSXKhZRZEwcpEbW">
            Att politiska partier samt organisationer och bolag som ägs av
            politiska partier i lagens mening ska anses vara ”allmännyttiga
            ändamål” och ha möjlighet att bedriva lotteri­verksamhet är Sverigedemokraterna
            kritiska till. Detta undantag utnyttjas inte minst av Socialdemokraterna,
            det parti som har varit med och styrt Sverige större delen av
            det senaste seklet, för att berika sig enormt i avsaknad av konkurrens
            från kommersiella aktörer. För Socialdemokraternas del genererar
            intäkterna från lotteriverksamheten tiotals miljoner kronor om
            året.
          </p>
          <p xml:id="i-MhV6CyjLtSVUq2DbrvAjzn">
            Sverigedemokraterna menar att undantaget för allmännyttiga ändamål
            har legitimitet exempelvis när det går till vanligt svenskt föreningsliv,
            inte minst småskaligt sådant, som många säkerligen tänker sig
            att undantaget i stort ska syfta till. I stället går det i dagsläget
            också till att dryga ut politiska maktpartiers kassor med tiotals
            miljoner kronor årligen. Detta sker trots att svenska politiska
            partier redan har säkra intäktskällor i form av partistöd på olika
            politiska nivåer, intäkter från personer som löser medlem­skap
            i partierna med mera. Att politiska partier samt organisationer
            och bolag som ägs av dessa ska anses vara ”allmännyttiga ändamål”
            när det kommer till lotterimarknaden vill Sverigedemokraterna
            sätta stopp för.
          </p>
          <head xml:id="i-X3ekc8u7m1MmiHr38sUJfi" type="h3">
            Spel på kredit
          </head>
          <p xml:id="i-ARzoz1ZSxFNAKzC2WCs1hd">
            Sverigedemokraterna har länge motsatt sig att det ska finnas
            undantag från förbudet för licenshavare och spelombud att erbjuda
            eller lämna kredit för insatser i spel. Ett undantag i spellagen
            medger dock att det går att göra lotteriköp på kredit ändå.
          </p>
          <p xml:id="i-UA5RRetSDcBt7KABmWPqUZ">
            Att en person gör ett kreditköp beror ofta på avsaknad av egna
            ekonomiska resurser för att kunna köpa det personen vill ha eller
            har behov av för tillfället. Att köpa en lott eller att spela
            om pengar innebär att man försöker att vinna stora summor pengar,
            men sannolikheten att vinna är dock statistiskt sett mycket liten.
            En person som väljer att låna till ett sådant köp är antingen
            desperat eller spelberoende, eller båda delarna. Sverigedemokraterna
            anser att det inte bör vara tillåtet att försöka göra vinst på
            människor som vänt sig till en sådan förenklad väg ut ur ekonomiska
            problem. Således bör det inte vara tillåtet att erbjuda spel på
            kredit i Sverige. Av det följer vidare att den som ansvarar för
            prenumerationstjänster på området bör ta betalt för de lotter
            som denne säljer innan dessa avsänds till kunden. Via antagandet
            av propositionen från 2018 om en omreglerad spelmarknad så stramades
            reglerna upp för att erbjuda kredit för spelande, men fortfarande
            finns möjlighet till undantag från lagen, om än mer begränsat
            än tidigare.
          </p>
          <p xml:id="i-Y5gmdHGQvEUcHvSysChgQv">
            Ett exempel i närtid med problemet med att bedriva spelverksamhet
            på kredit går att finna hos Kombispel, ett spelbolag ägt av Socialdemokraterna
            och SSU. Bolaget har utnyttjat sitt undantag från spellagen för
            att bedriva spelverksamhet på kredit, en verksamhet som enligt
            Dagens Nyheter den 4 september 2017 ska ha drivit många tusentals
            personer till Kronofogdemyndigheten för att de inte kunnat betala
            för sina lotter till bolaget.
          </p>
          <head xml:id="i-VR4dgfsJjVSyWfQ1HCE3ZA" type="h3">
            ATG och hästsportens finansiering
          </head>
          <p xml:id="i-5vtTttmQRxkMiQCYG5ugaQ">
            Utöver Svenska Spel så har staten också ett engagemang i ett
            annat spelbolag, nämligen Aktiebolaget Trav och Galopp (ATG) som
            inte är statligt ägt men som är statligt kontrollerat. Staten
            utser en styrelsemajoritet i bolaget, inkluderat ordförande, även
            fast bolaget till fullo ägs av Svensk Travsport och Svensk Galopp.
            Detta framstår som ett slags märklig rest från tiden när spel
            på hästsport var monopoliserat. Eftersom att det inte längre är
            ett monopol som råder vad gäller spel på hästsport, så bör staten
            upphöra med sitt engagemang i ATG.
          </p>
          <p xml:id="i-V5w64TE29abdJx2fVWv8nm">
            När spel på hästsport var monopoliserat fanns en säker modell
            för finansiering av hästsporten. Dessa förutsättningar finns inte
            längre kvar i och med omregleringen på spelmarknaden i Sverige,
            varför det i den konkurrenssituation som nu råder är viktigt att
            in i framtiden säkra en långsiktig och tryggad finansiering för
            hästsporten.
          </p>
        </div>
        <div xml:id="i-4hGZaRhoEEbtoGWSNpRY42" type="signatureBlock">
          <list xml:id="i-YFtuXqGHZkDWjAcKgZr7PR">
            <item xml:id="i-C5DGwWiq54L2CsX24JBDBw" who="unknown" type="signature">
              Jonas Andersson i Linghem (SD)
            </item>
            <item xml:id="i-LHLT3oCRFuAW9WGaFmEU2x" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-9rVr9fo4ovmCuMci8b3ffV" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-UHTNpRzj4a6QiNH1RQ76pb" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
