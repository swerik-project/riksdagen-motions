<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__662/mot_1957__ak__662-001.pdf"/>
      <fw xml:id="i-3QECmK88pkbGtVZkhUuzxc">
        Motioner i Andra kammaren, nr 662 år 1957
      </fw>
      <div type="motHeader" xml:id="i-HDr8S6dG4kfoVCvyWKQpW9">
        <div type="motTitle" xml:id="i-QErnX7DEafAJJN4wB6HeaY"/>
        <div type="motSubmissionInfo" xml:id="i-HrF5vwL7DHSXrc9yKVY5sH"/>
      </div>
      <div type="motBody" xml:id="i-CkRHkru7vpCpfMGUpY5mpy">
        <div xml:id="i-PbAMHNgj44yNJv1qs1LpXv">
          <p xml:id="i-T92UE9Rj76hGWhmnRHyR96">
            oc
          </p>
          <p xml:id="i-8s5o1o74oCgv12gzC9c4Vh">
            Nr 662
          </p>
          <p xml:id="i-BCCGBshgqMV4aAk9vUwJL8">
            Av herrar Pettersson i Dahl och Staxäng, i anledning av Kungl.
            Maj:ts proposition, nr 153, angående en reform av den territoriella
            pastoratsindelningen och den församlings- prästerliga organisationen
            i riket m. m.
          </p>
          <p xml:id="i-Jh14tPpe5SkUsrF27vruSd">
            Det i propositionen nr 153 framlagda förslaget till reform av
            den terri- toriella pastoratsindelningen och den församlingsprästerliga
            organisa- tionen synes i stort sett väl avvägt. De allmänna normerna
            bör givetvis få en så smidig utformning, att reformen kan anpassas
            efter bygdernas olika förutsättningar att lösa de kyrkliga uppgifterna.
            I det syftet bör enligt vår mening några detaljer särskilt uppmärksammas.
            Pastoratsindelningssakkunniga har som riktlinje för indelningsreformen
            förordat principiell anknytning av pastoratsindelningen till den
            nuvarande borgerliga kommunindelningen men dock inte någon generell
            kongruens mellan pastoratet och kommunen. Departementschefen har
            anslutit sig till de sakkunnigas uppfattning att pastoraten i
            princip bör ha anknytning till den borgerliga kommunen men samtidigt
            framhållit ”att avvikelse därifrån ibland skall kunna ske”. Av
            1369 pastorat den 1 januari 1952 bröt 224 eller ungefär 16 procent
            kommunindelningen, i det att de omslöt även del av annan kommun.
            En- ligt det av pastoratsindelningssakkunniga uppgjorda utkastet
            till ny pasto- ratsindelning skulle av däri (utom Stockholms stad)
            upptagna 1 157 pasto- rat endast 37 eller något mer än tre procent
            komma att innefatta delar av olika kommuner. Det är givetvis ur
            vissa synpunkter, exempelvis vad beträffar möjlig- heter till
            samarbete i förvaltnings- och liknande angelägenheter, till för-
            del, om kommunindelningen och pastoratsindelningen sammanfaller.
            I så stor utsträckning som möjligt bör därför pastoratsindelningen
            anknytas till den nuvarande borgerliga kommunindelningen. Men
            i en hel del fall skulle en sådan anknytning vara till skada för
            det kyrkliga livet. I proposi- tionen har, såsom framhållits,
            ingen generell kongruens förordats. Det synes dock angeläget,
            att de kyrkliga förhållandena tillmätes större vikt. Kongruens
            mellan pastorat och borgerlig kommun bör eftersträvas endast i
            de fall, då detta kan ske utan men för det kyrkliga arbetet. I
            åtskilliga fall kan den för de kyrkliga uppgifterna bästa lösningen
            uppnås endast om pastoratet även i fortsättningen får bryta den
            borgerliga kommunindel- ningen. Som norm för pastoratsindelningen
            bör därför gälla, att de kyrk- liga synpunkterna härvid i första
            hand skall få vara avgörande.
          </p>
          <pb facs="riksdagen-motions-pdf/data/1957/mot_1957__ak__662/mot_1957__ak__662-002.pdf"/>
          <fw xml:id="i-YKtsCgEm9DjvNqt7FFUyRq">
            4 Motioner i Andra kammaren, nr 662 år 1957
          </fw>
          <p xml:id="i-YTRMuDsFLCST7UBZdb25D7">
            För den egentliga landsbygden och jordbruksbygden måste enpräst-
            pastoratet alltjämt anses som den lämpligaste indelningstypen.
            Det bör där- för komma till användning i så stor utsträckning
            som förhållandena med- ger. Den av pastoratsindelningssakkunniga
            med deras utkast åskådliggjor- da nya indelningen (utom Stockholms
            stad) &lt;omfattar av däri ingå- ende sammanlagt 1157 pastorat 253
            enprästpastorat. Inom ecklesiastik- departementet har en undersökning
            gjorts bl. a. i syfte att utröna i vad mån utrymme kunde ges för
            ett bibehållande inom landsbygdsdelarna av en- prästpastorat i
            något större utsträckning. Undersökningen gav prelimi- närt till
            resultat en ökning av antalet enprästpastorat med sammanlagt 55
            i förhållande till det i de sakkunnigas utkast redovisade totalantalet.
            De- partementschefen räknar i propositionen med att ökningen av
            antalet en- prästpastorat i förhållande till vad de sakkunniga
            beräknat skall uppgå till 30. Det synes icke lämpligt att på förhand
            fastställa något visst antal en- prästpastorat. Såsom kyrkomötesutskottet
            framhållit, måste emellertid skälen för enprästpastorat på landsbygden
            väga tyngre än nackdelarna därav. Det framstår därför som önskvärt,
            att vid reformens genomförande möjligheter öppnas för inrättande
            av så många enprästpastorat som ur praktiska synpunkter befinnes
            erforderligt. Ur kostnadssynpunkt kan knappast några avgörande
            invändningar resas häremot. I propositionen förordas, att minimitalet
            i fråga om folkmängd för bil- dande av landsbygdspastorat för
            en präst skall vara 2000 personer och arealsiffran två kvadratmil.
            Det måste emellertid uppmärksammas, att församlingsarbetet på
            landsbygden kan vara mera betungande än i tätorter- na, i det
            att prästerna i landsförsamlingarna ofta inte kan få lekmanna-
            medhjälpare i samma utsträckning som prästerna i tätortsförsamlingarna.
            Det gäller exempelvis arbetet inom söndagsskolor, ungdoms- och
            studie- arbetet, verksamheten inom syföreningar m. m. Det synes
            lämpligt, att ifrågavarande minimital sänkes till 1 800 personer
            resp. 1,7 kvadratmil. Med anledning av vad som ovan anförts hemställes,
            att riksdagen vid behandling av propositionen nr 153 måtte beakta
            vad i motionen anförts.
          </p>
          <p xml:id="i-xMxKYeMEU2rYVLTyiEzxx">
            Stockholm den 26 april 1957
          </p>
          <p xml:id="i-Jqib6KSrrtxTFwdESAMyTV">
            Anders Pettersson Ernst V. Staxäng i Dahl
          </p>
        </div>
      </div>
    </body>
  </text>
</TEI>
