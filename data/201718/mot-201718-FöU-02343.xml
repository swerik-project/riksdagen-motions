<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-02343">
  <teiHeader>
    <fileDesc>
      <titleStmt>
        <title>Informations- och cybersäkerhet inom staten</title>
        <author corresp="i-DyTmp7YURsib9gzvRDZtm9">av Stig Henriksson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2343 av Stig Henriksson m.fl. (V)</title>
          <idno type="rdwebb">H5022343</idno>
          <rs type="number">2343</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H5022343/text</ref>
          <ref type="dokument_url_html">http://data.riksdagen.se/dokument/H5022343</ref>
          <ref type="dokumentstatus_url_xml">http://data.riksdagen.se/dokumentstatus/H5022343</ref>
          <ref type="docx">http://data.riksdagen.se/fil/B0F7C110-8B6A-464B-8B6E-C88352A3A960</ref>
          <ref type="pdf">http://data.riksdagen.se/fil/07F5AFCD-E532-4E11-8619-980B5DAD3599</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q5kckEi2nphkwrj6S5fSdg" type="signed"/>
        <correspContext corresp="i-Q5kckEi2nphkwrj6S5fSdg">
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-G4HbVg65Bqa5g4duPf14gQ" type="submitted">
          <date when="2017-10-04"/>
          <time when="11:36:46"/>
        </correspAction>
        <correspAction xml:id="i-9LERDuvwnjRLR5mfP2TT2a" type="reviewed">
          <date when="2017-10-04"/>
          <time when="13:56:20"/>
        </correspAction>
        <correspAction xml:id="i-7TssybEC7ybjjwj9WcU5Cf" type="referred">
          <date when="2017-10-13"/>
        </correspAction>
        <correspAction xml:id="i-YGmNsKsvXQTk8mKPDmScQj" type="assigned">
          <date when="2018-10-03"/>
          <time when="14:18:57"/>
        </correspAction>
        <correspContext corresp="i-YGmNsKsvXQTk8mKPDmScQj">
          <ref type="assignedTo">Försvarsutskottet</ref>
        </correspContext>
        <correspAction xml:id="i-QAUdXcwXRB59ZcAuYsD6Lv" type="behandlas_i"/>
        <correspContext corresp="i-QAUdXcwXRB59ZcAuYsD6Lv">
          <ref type="uppgift">2017/18:FöU4</ref>
          <ref type="ref_dok_id">H501FöU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU4</ref>
          <ref type="ref_dok_titel">Nationell strategi för samhällets informations- och cybersäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KXrDwJSfgambWc1EivdFQm" type="behandlas_i"/>
        <correspContext corresp="i-KXrDwJSfgambWc1EivdFQm">
          <ref type="uppgift">2017/18:FiU25</ref>
          <ref type="ref_dok_id">H501FiU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-chpY9aJnPP8cEFQqz4uvk" type="motHeader">
        <div xml:id="i-VVUvNnSn8qc4B3s4iwBaXQ" type="motTitle">
          Motion till riksdagen 2017/18:2343 av Stig Henriksson m.fl. (V)
          Informations- och cybersäkerhet inom staten
        </div>
      </div>
      <div xml:id="i-MK7vnALYuinPyJRQkq7AkL" type="motBody">
        <div xml:id="i-JzgpgUyZGMEbpmYA39jryN" type="motProposal" subtype="förslag">
          <head xml:id="i-LQ68RifM6c38xxQDzRvE9J">
            1 Förslag till riksdagsbeslut
          </head>
          <list xml:id="i-7Ma79dWyw9BQwxVvgxo6mn" style="ol">
            <item xml:id="i-Qrn9uGW1X2jfVejTemH1mM">
              Riksdagen ställer sig bakom det som anförs i motionen om att
              regeringen bör ta fram riktlinjer för hur outsourcing av it-verksamhet
              så långt det är möjligt ska kunna undvikas i den statliga förvaltningen
              och tillkännager detta för regeringen.
            </item>
            <item xml:id="i-R1rkpjNSb7pQAZn74vErcc">
              Riksdagen ställer sig bakom det som anförs i motionen om att
              regeringen bör återkomma med ett förslag om statlig molntjänst
              i enlighet med Statens servicecenters rapport En gemensam statlig
              molntjänst för myndigheternas it-drift, (2017, R:001) och tillkännager
              detta för regeringen.
            </item>
            <item xml:id="i-BzmEhaQKJRudqDqAN2fPe1">
              Riksdagen ställer sig bakom det som anförs i motionen om att
              regeringen under mandatperioden bör återkomma med en strategi
              för statens informations- och cybersäkerhet utifrån SOU 2015:23
              och tillkännager detta för regeringen.
            </item>
            <item xml:id="i-JFZ5saQuBYjYGKTswMzjAm">
              Riksdagen ställer sig bakom det som anförs i motionen om att
              regeringen bör fastställa en tidsplan för när målen i strategin
              ska vara uppfyllda och överväga sanktionsmöjligheter för de myndigheter
              som inte uppfyller godtagbara krav på informations- och cybersäkerhet,
              och detta tillkännager riksdagen för regeringen.
            </item>
          </list>
        </div>
        <div xml:id="i-VnQVb1vSgHUtd7bcY17rju" type="motContent">
          <head xml:id="i-2tuZwmUYZ913h7FC5kFtKd" type="h1">
            2 Allvarliga brister i myndigheternas informationssäkerhetsarbete
          </head>
          <p xml:id="i-93n34TWC8YhYvyNvkqBNbj">
            Statsförvaltningen hanterar dagligen mängder av information.
            Mycket av det som skapas och lagras är både viktigt och känsligt.
            Vissa uppgifter klassas som skyddsvärda och en del rör även rikets
            säkerhet. Om informationen går förlorad, stjäls, manipuleras eller
            sprids till obehöriga kan det få allvarliga följder. Konsekvenserna
            kan t.ex. vara att integritetskänsliga uppgifter sprids, betalningar
            uteblir, el- eller vattenförsörjningen störs eller att uppgifter
            om samhällsviktiga funktioner kommer obehöriga till del. Informationssäkerhet
            handlar om att all skyddsvärd information är tillgänglig, riktig,
            konfidentiell och spårbar.
          </p>
          <p xml:id="i-WDmofGMJdYvho1pBey5f4X">
            Riksrevisionen har återkommande granskat myndigheternas informationssäkerhetsarbete.
            Tidigare rapporter har visat på ett flertal brister. Bl.a. har
            myndigheternas förutsättningar för ett effektivt informationssäkerhetsarbete
            liksom uppföljningsarbetet varit alltför dåligt.
          </p>
          <p xml:id="i-W83jL9fEs3n1SUesWhre1Y">
            Den senaste rapporten (RiR 2016:8) visar på liknande problem.
            Nivån på informationssäkerheten hos de granskade myndigheterna
            ligger märkbart under vad som är tillräckligt. En viktig förklaring
            är enligt Riksrevisionen att förståelsen för vikten av en god
            informationssäkerhet överlag är alltför liten. Det får i sin tur
            till följd att arbetet inte prioriteras tillräckligt i förhållande
            till riskerna. Riksrevisionen konstaterar vidare att regeringen
            inte har sett till att det finns nödvändiga förutsättningar för
            myndigheterna. Också Säpo har tidigare riktat kritik mot bristande
            it- och informationssäkerhet hos myndigheterna.
          </p>
          <p xml:id="i-WKn1gQYD6R2hRVmqs1HwuE">
            Samtidigt som myndigheterna inte klarar av att hantera uppgifterna
            är det dominerande påbudet att allt fler it-områden ska läggas
            ut på entreprenad. I Riksrevisionens rapport It i statsförvaltningen
            från 2011 kritiseras svenska myndigheter för att inte i tillräckligt
            hög utsträckning pröva frågan om outsourcing av it-verksamheten.
            Den dåvarande borgerliga regeringen gjorde sin hållning klar när
            man i efterföljande skrivelse slog fast att det är ”önskvärt att
            en större del av myndigheternas it-behov tillfredsställs med hjälp
            av outsourcing”.
          </p>
          <p xml:id="i-SsAdUjY2in6a5ws7bhkYvg">
            Sammanfattningsvis har informationssäkerhetsarbetet inom staten
            under lång tid varit alltför dåligt. Att Riksrevisionen konstaterar
            att arbetet med informationssäkerhet inte når upp till en godtagbar
            nivå är allvarligt, liksom att regeringen inte har försäkrat sig
            om att det finns nödvändiga förutsättningar för myndigheterna
            att upprätthålla en god nivå. Det innebär att problemet är omfattande
            och att den enskilda myndigheten i sig inte har tillräckliga verktyg
            för att komma till rätta med de problem som finns. I stället har
            man lagt ut en allt större andel av it-verksamheten på externa
            aktörer, vilket i flera nyligen uppmärksammade fall fått stora
            negativa konsekvenser.
          </p>
          <head xml:id="i-6BkiwqyGpwPx8tdizoY2aF" type="h2">
            2.1 Transportstyrelsekrisen
          </head>
          <p xml:id="i-JwRrcTtUTj63C25MLUJhgd">
            I somras avslöjades en felaktig hantering av skyddsvärda uppgifter
            inom Transportstyrelsen. Sedan myndighetens start 2009 har Transportsstyrelsens
            it-tjänster hanterats av Trafikverket. År 2014 beslutade man att
            avbryta samarbetet med Trafikverket och i stället outsourca verksamheten.
            Upphandlingen vanns året därpå av it-företaget IBM som tog över
            driften av it-tjänsterna. Uppgifter i media gör gällande att avtalen
            var värda drygt 700 miljoner kronor och därmed en av de största
            affärerna i sitt slag som gjorts av en svensk myndighet.
          </p>
          <p xml:id="i-BGbg7ZssMDqPvoeud1fK7C">
            Redan i maj 2015 uppdagades dock en rad problem gällande säkerhetsgranskningen
            av berörda tekniker hos IBM. För att skynda på processen och undvika
            att Transportstyrelsens register tillfälligt skulle behöva stängas
            ned beslutade dåvarande generaldirektör Maria Ågren att göra avsteg
            från såväl säkerhetsskyddslagen, personuppgiftslagen och offentlighets-
            och sekretesslagen som från myndighetens egna krav på informationssäkerhet.
            Detta ledde i sin tur till att känsliga uppgifter om b.la. skyddade
            identiteter, viss information gällande militära fordon och sårbar
            infrastruktur blev tillgängliga för IBM:s underleverantörer i
            både Tjeckien, Rumänien och Serbien och därmed för personal som
            inte genomgått någon säkerhetsgranskning. Upphandlingen skedde
            trots uppmaningar från både Säpo och Transportstyrelsens internrevisor
            om att avbryta affären.
          </p>
          <p xml:id="i-NYR5ouxekogMfuqRvAMBe3">
            Riksrevisionens rapport slår fast att sekretess och känsliga
            uppgifter kan vara skäl för att inte outsourca it-verksamheten
            hos en myndighet. Man poängterar också att det visserligen kan
            vara möjligt att bibehålla en hög informationssäkerhet vid en
            outsourcing, men att ”det förutsätter en noggrann analys och god
            kravställning”, vilket tycks ha saknats i Transportstyrelsens
            upphandling.
          </p>
          <p xml:id="i-UroYcx3Gh8XJsGWREhTPro">
            Transportstyrelsens uppmärksammade upphandling föranleder en
            rad frågor som rör information och ansvar. Det är uppenbart att
            hanteringen av känsliga uppgifter har skötts illa och att viktiga
            säkerhetsfrågor har frångåtts. Därför är det nödvändigt och välkommet
            att ansvarsfrågan utreds så att de brister som funnits i regeringens
            hantering klargörs.
          </p>
          <p xml:id="i-JCQaiACivnJf6yssWKSMWC">
            Ansvaret delas dock i hög grad av den förra borgerliga regeringen.
            Det är tydligt att upphandlingen i fråga inte hanterats på ett
            sätt som säkerställer att tillräckliga säkerhetshänsyn har tagits.
            Frågan är dock om en upphandling av det här slaget alls är lämplig.
            Trots detta gav den tidigare regeringen tydligt uttryck för att
            en större del av myndigheternas it-verksamhet skulle outsourcas.
            Det betyder i praktiken att privatisera verksamhet och det var
            en del i den borgerliga regeringens övergripande strategi för
            privatisering. Detta uttrycktes dock utan att tillhandahålla tillräckliga
            riktlinjer eller kriterier. Någonting som i Transportstyrelsens
            fall medfört mycket allvarliga konsekvenser. Inte heller skedde
            en tillräcklig utbildning vad gäller säkerhetsfrågor för de inblandade
            i upphandlingen.
          </p>
          <p xml:id="i-KZMBcWpAU2BmWs4i2AV5ZP">
            Strax efter att problemen på Transportstyrelsen uppdagats gick
            media ut med uppgifter om att ännu en myndighet brustit i hanteringen
            när det gäller outsourcing av it-system. Denna gång gällde det
            Polismyndighetens lönesystem Palasso. Uppgifter gör gällande att
            Rikspolischef Dan Eliasson ska ha valt att göra avsteg från säkerhetsskyddsförordningen
            och gett sitt godkännande till att inte använda sig av Försvarsmaktskrypto
            utan att ansöka om dispens från regeringen. Detta har kritiserats
            hårt av bl.a. Militära underrättelse- och säkerhetstjänsten (MUST).
            I dagsläget råder det fortfarande oklarhet kring förfarandet och
            huruvida detta varit ett tillåtet avsteg eller inte. Att en sådan
            osäkerhet kring skyddsvärda uppgifter tillåts råda inom myndigheterna
            är allvarligt. För att en god informationssäkerhet ska kunna garanteras
            krävs tydliga och transparenta strukturer där sådana här oklarheter
            inte ska kunna uppstå.
          </p>
          <p xml:id="i-TfsPatGkBjG4Aq9udhLS6B">
            Regeringen har med anledning av Transportstyrelsekrisen tillsatt
            en utredare som ska genomlysa händelserna som ledde fram till
            att säkerhetskänslig och av andra skäl sekretessbelagd information
            hanterades på ett sätt som strider mot svensk lagstiftning. Dessutom
            har man gett Transportstyrelsen själva i uppgift att kartlägga
            vilken information som har hanterats på ett felaktigt sätt och
            bedöma vilka åtgärder som eventuellt krävs för att hanteringen
            av skyddsvärda uppgifter framöver ska ske på ett lämpligt sätt.
            Vänsterpartiet menar att Transportstyrelsens hantering av information
            måste följas upp. Det är dock viktigt att se händelserna i ett
            större sammanhang. Riksrevisionens senaste granskning omfattade
            nio myndigheter, men man påpekar också att det inte finns någon
            anledning att tro att situationen skiljer sig från övriga myndigheter.
            Dessutom bottnar problemen i att regeringen inte har tagit tillräckligt
            ansvar för att säkerställa att myndigheterna har tillräckliga
            förutsättningar för ett gott informations- och cybersäkerhetsarbete.
            Problemet med bristande it-säkerhet är större än att enbart röra
            ett fåtal myndigheter.
          </p>
          <head xml:id="i-9FYfCj34RAgvxu8FpVq4D7" type="h1">
            3 Hot och risker
          </head>
          <p xml:id="i-EfwVCfWkRdDWfiTbgVgUp">
            Både individer och samhällsstrukturen kräver stora mängder av
            information för att vardagen ska fungera. Dagens informationshantering
            sker i hög utsträckning med hjälp av olika it-system. En hög it-användning
            leder ofta till effektivisering och mer välfungerande tjänster
            och verksamheter, men innebär även digitala säkerhetsrisker. Det
            har också skett en tydlig ökning av incidenter relaterade till
            internet, såsom dataintrång, bedrägerier och spridning av skadlig
            kod. Vem som ligger bakom kan variera, men det kan t.ex. både
            handla om privatpersoner, organiserad brottslighet, terrorister
            och andra statsmakter. Spridning av skyddsvärd information kan
            både ske p.g.a. slarv eller obetänksamhet, eller genom att någon
            aktivt ser till att skaffa sig den.
          </p>
          <p xml:id="i-DF9Q6kDJQ8RszwRXFmLUVb">
            En bristande informationssäkerhet riskerar att få förödande konsekvenser.
            Incidenter eller störningar som angriper den digitala infrastrukturen
            kan leda till omfattande problem för t.ex. de finansiella systemen,
            hälso- och sjukvården, livsmedelsförsörjningen eller den nationella
            säkerheten. När hanteringen av viktig information brister riskerar
            detta också att leda till ett försämrat förtroende för etablerade
            samhällsstrukturer.
          </p>
          <p xml:id="i-FE23HWoLa8kQvgNwCgtAMB">
            En politisk vilja till ökad outsourcing av it-tjänster måste
            sättas i relation till vilka säkerhetsrisker det kan medföra.
            I fallet med Transportstyrelsen framkom först i efterhand att
            man inte kunde kräva någon säkerhetsgranskning av de anställda
            som skulle hantera systemen. När kortsiktig vinst blir en drivkraft
            för att upprätthålla fungerande it-system sätts långsiktigheten
            på undantag och helheten går förlorad. Outsourcing av skyddsvärda
            uppgifter bör endast ske i undantagsfall. Regeringen bör ta fram
            riktlinjer för hur outsourcing av it-verksamhet så långt det är
            möjligt ska kunna undvikas i den statliga förvaltningen. Detta
            bör riksdagen ställa sig bakom och ge regeringen till känna.
          </p>
          <p xml:id="i-BBDYgpxLjBg67ehVZzeAUD">
            Att skyddsvärd information skulle komma obehöriga till del kan
            innebära en nationell säkerhetsrisk, men också ett enskilt hot
            mot de individer som eventuellt drabbas. Att hemliga identiteter
            offentliggörs, att journalisters källor hängs ut eller att uppgifter
            om vem som arbetar på viktiga nyckeltjänster inom t.ex. Polisen
            blir tillgängliga undergräver i förlängningen det demokratiska
            samhället. Den offentliga förvaltningen kräver en nödvändig tillit
            mellan medborgare och stat. Myndigheter som samverkar måste våga
            göra det utan att uppleva att informationen hanteras på ett otillfredsställande
            sätt.
          </p>
          <p xml:id="i-XAexH5pfdg2GAsFdPMiBZU">
            Sverige och världen står i dag inför större utmaningar än på
            länge och vi befinner oss i ett i många avseenden nytt säkerhetspolitiskt
            läge. Utgångspunkten för Sveriges försvars- och säkerhetspolitik
            ska vara att värna vårt lands säkerhet. Det kräver en modern försvarsmakt
            som har förmågan att möta de olika former av hot som vårt land
            kan ställas inför. Ett framgångsrikt totalförsvar kräver dock
            att samhället i övrigt är robust och upprätthåller en hög nivå
            av säkerhet inom de samhällsviktiga strukturerna. Där utgör informations-
            och cybersäkerhet ett särskilt viktigt område.
          </p>
          <p xml:id="i-JqGHVyW2jKfgHw7hDoC8Zk">
            I dag bygger en stor del av den svenska krisberedskapen på att
            vi har fungerande it-system för t.ex. logistik och försörjning
            av el och vatten. Vid ett haveri riskerar viktiga samhällsfunktioner
            att drabbas hårt eller rent av slås ut. Ett tryggt och robust
            system måste utgå från välgrundade och motiverade riskbedömningar.
            Det kräver både att det finns tillräcklig kunskap och kompetens
            och att arbetet sker regelbundet och systematiskt med återkommande
            uppföljning.
          </p>
          <p xml:id="i-AbBkkL5bJ2634rH8c9ZkFt">
            Det pågår just nu ett arbete med att implementera det s.k. NIS-direktivet
            (The Directive on security of network and information systems)
            i svensk rätt. Direktivet handlar om åtgärder för en hög gemensam
            nivå på säkerhet i närverks- och informationssystem i EU, (EU
            2016/1148). Det innebär bl.a. skyldigheter för vissa leverantörer
            av samhällsviktiga tjänster och vissa leverantörer av digitala
            tjänster att vidta säkerhetsåtgärder för att hantera risker samt
            förebygga och hantera incidenter i nätverk och informationssystem.
            Ett antal myndigheter föreslås vara tillsynsmyndigheter för de
            olika samhällssektorerna. Frågan är dock hur väl tillsynen kommer
            att fungera om inte myndigheterna själva klarar sitt eget säkerhetsarbete.
          </p>
          <head xml:id="i-NNAKphQoVRHuQVjA3TiqUk" type="h1">
            4 Vikten av fungerande strukturer
          </head>
          <p xml:id="i-W5538chCe34PaszSKGbhgm">
            Ett av de allvarligaste påpekandena från Riksrevisionen rör regeringens
            bristande arbete för att möjliggöra ett gott informationssäkerhetsarbete
            inom myndigheterna. Det är tydligt att det krävs ett omfattande
            arbete för att skapa reella förutsättningar för myndigheterna
            att arbeta med detta.
          </p>
          <p xml:id="i-ELofPZiTezaSusdEy7N4gw">
            Våren 2017 presenterade Statens servicecenter rapporten En gemensam
            statlig molntjänst för myndigheternas it-drift, (R:001). Rapporten
            föreslår att myndigheternas it-drift samordnas i en statlig molntjänst.
            I dag ansvarar varje statlig myndighet för sin egen it-drift och
            myndigheternas it-verksamhet är spridd över ett stort antal datacenter,
            varav de flesta är koncentrerade till Stockholm. Dagens system
            är kostsamt och uppnår inte alltid de säkerhets- och integritetskrav
            man rimligen bör kunna ställa på den offentliga förvaltningen.
            Rent konkret föreslår Statens servicecenter att myndigheternas
            datalagring i framtiden i stället sker genom en gemensam molntjänst
            som är uppbyggd på tio olika datacenter i bergrum utanför storstadsområdena.
            Enligt rapporten skulle myndigheterna kunna spara 30 procent av
            dagens it-kostnader med en sådan molnlösning och systemet skulle
            bli väsentligt mycket säkrare än i dag. Regeringen bör därför
            återkomma med ett förslag om statlig molntjänst i enlighet med
            Statens servicecenters rapport En gemensam statlig molntjänst
            för myndigheternas it-drift, (2017, R:001). Detta bör riksdagen
            ställa sig bakom och ge regeringen till känna.
          </p>
          <p xml:id="i-UiCdHKgGgwjXG8GTQwqDzZ">
            I mars 2015 lämnade informationssäkerhetsutredningen (NISU 2014)
            över sitt betänkande Informations- och cybersäkerhet i Sverige.
            Strategi och åtgärder för säker information i staten (SOU 2015:23).
            Utredningen föreslår en strategi med sex mål: att stärka styrning
            och tillsyn inom området, att staten ska ställa tydliga krav vid
            upphandling på it-området, att statliga myndigheter ska kommunicera
            säkert, att det ska inrättas ett system för obligatorisk it-incidentrapportering
            för samtliga statliga myndigheter, att arbetet med att förebygga
            och bekämpa it-brottslighet ska stärkas samt att Sverige ska vara
            en stark internationell partner.
          </p>
          <p xml:id="i-UERFvKBugZFHNMRYSJTv72">
            Vänsterpartiet menar att det är av stor vikt att brådskande stärka
            arbetet för ökad informations- och cybersäkerhet. För ett gemensamt
            förhållningssätt inom staten krävs en tydligare samordning på
            initiativ från regeringen. Utredningen föreslår en rad viktiga
            målsättningar som bör ligga till grund för det fortsatta arbetet.
            Men trots att det var över två år sedan utredningen presenterade
            sitt betänkande har mycket lite hänt. Med tanke på den allvarliga
            kritik som framförts från bl.a. Riksrevisionen bör tempot höjas
            i arbetet med att skydda samhällsviktiga funktioner och system.
            Regeringen bör under mandatperioden återkomma med en strategi
            för statens informations- och cybersäkerhet utifrån SOU 2015:23.
            Detta bör riksdagen ställa sig bakom och ge regeringen till känna.
          </p>
          <p xml:id="i-SvXCdRHAZbZPSoGobprN75">
            Regeringen bör även fastställa en tidsplan för när målen i strategin
            ska vara uppfyllda samt överväga sanktionsmöjligheter för de myndigheter
            som inte uppfyller godtagbara krav på informations- och cybersäkerhet.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-T6kZnoRy2Wq2ffrUfCztqN" type="signatureBlock">
          <list xml:id="i-2H8zNzamTirBLfZQxrLaE2">
            <item xml:id="i-6E6ej3cWSPCUzjN86GgCrY" type="signature">
              Stig Henriksson (V)
            </item>
            <item xml:id="i-3jVAGm4emBEsTBQ3Vju8Wr" type="signature">
              Jens Holm (V)
            </item>
            <item xml:id="i-QF3Jfw13vD7quEQjoGvFDm" type="signature">
              Amineh Kakabaveh (V)
            </item>
            <item xml:id="i-PpAzm6FekHhos6hhDZWb31" type="signature">
              Birger Lahti (V)
            </item>
            <item xml:id="i-KbGjJqyqvXe76FZWBjpTtt" type="signature">
              Yasmine Posio Nilsson (V)
            </item>
            <item xml:id="i-LgTmr3JtHs7yfgaadzaino" type="signature">
              Håkan Svenneling (V)
            </item>
            <item xml:id="i-MheKSNdGwKjxzYToR6MVJd" type="signature">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
