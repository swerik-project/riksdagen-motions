<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__346/mot_1970__ak__346-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 345—346 år 1970
          </p>
          <p>
            att kommittén också bör framlägga förslag till åtgärder som underlättar
            för den enskilde att — i samband med en avtrappning av yrkesverksamheten
            — välja en successiv övergång till pensioneringen, samt att reformerna
            inte bör begränsas till sänkning av pen- sionsåldern och annan
            förbättring för nytillträdande pensio- närer utan också bör innefatta
            bättre förmåner för dem som redan är pensionärer.
          </p>
          <p>
            Stockholm den 23 januari 1970
          </p>
          <p>
            Sven Gustafson (fp) Cecilia Nettelbrandt (fp) Sven Antby (fp)
            i Göteborg Elias Jönsson (fp) Thorvald Källstad (fp) Ingemar Mundebo
            (fp)
          </p>
          <p>
            i Ingemarsgården
          </p>
          <p>
            Bertil Ohlin (fp) Daniel Wiklund (fp) Sven Wedén (fp) 1 Stockholm
          </p>
          <p>
            Nr 346
          </p>
          <p>
            Av herr Hermansson m. fl., om slopande av förbudet att inställa
            arbete under avtalstid.
          </p>
          <p>
            (Lika lydande med motion nr 322 i Första kammaren)
          </p>
          <p>
            Kollektivavtalslagen stiftades 1928 med det klart utsagda syftet
            att för- hindra strejker. Den genomdrevs av en borgerlig riksdagsmajoritet
            mot den samlade arbetarrörelsen. Kollektivavtalslagens 8 4 lyder:
          </p>
          <p>
            Arbetsgivare eller arbetare, som äro bundna av kollektivavtal,
            må under den tid avtalet är gällande icke vidtaga arbetsinställelse
            (lockout eller strejk), blockad, bojkott eller annan därmed jämförlig
            stridsåtgärd: 1. på grund av tvist om avtalets giltighet, bestånd
            eller rätta innebörd eller på grund av tvist, huruvida visst förfarande
            strider mot avtalet eller mot vad i denna lag stadgas; 2. för
            att åstadkomma ändring i avtalet; 3. för att genomföra bestämmelse,
            avsedd att träda i tillämpning efter det avtalet utlupit; eller
          </p>
          <pb facs="riksdagen-motions-pdf/data/1970/mot_1970__ak__346/mot_1970__ak__346-002.pdf"/>
          <p>
            Motion i Andra kammaren, nr 346 år 1970 13
          </p>
          <p>
            4. för att bispringa annan i fall, då denne icke själv äger vidtaga
            strids- åtgärd. Är förening eller medlem däri bunden av kollektivavtal,
            må föreningen ej anordna eller eljest föranleda stridsåtgärd,
            som enligt första stycket icke är lovlig, ej heller genom lämnande
            av understöd eller på annat sätt medverka vid olovlig stridsåtgärd,
            som medlem vidtagit. Förening, som själv är bun- den av kollektivavtal,
            vare jämväl pliktig att söka hindra sina medlemmar att vidtaga
            olovlig stridsåtgärd eller att, om sådan redan vidtagits, söka
            för- må dem att häva den. Vad i denna paragraf stadgas skall gälla,
            ändå att avtalet innehåller be- stämmelse, som strider häremot.
            Har i kollektivavtal upptagits föreskrift om längre gående förpliktelse,
            lände den till efterrättelse.
          </p>
          <p>
            De inledande orden »arbetsgivare eller arbetare» ger sken av
            att det hand- lar om en lag avsedd att bestraffa överträdelser
            från båda berörda parter. Det är sådana försök att ställa lagen
            över klassintressena som Anatole France gisslade i satsen att
            »lagen i sitt upphöjda majestät förbjuder såväl den rike som den
            fattige att tigga, att stjäla och sova under broarna». Kollektivavtalslagen
            är riktad mot arbetarna. Vid lagens tillkomst uttalade en enhällig
            arbetarpress att syftet var att förlama de fackliga organisationer-
            nas aktionskraft. Arbetarna underströk denna mening med en allmän
            pro- teststrejk och massdemonstrationer. Vid riksdagens behandling
            av lagförslaget 1928 citerade Helmer Molander Mirabeau och Adolf
            Hedin: »I som stiften denna lag, vi svära att aldrig lyda den.&gt;
            Arthur Engberg yttrade: »Jag är övertygad om att därest denna
            lag genomföres skall striden inte vara slut utan först då skall
            den börja på all- var.» LO-ordföranden Arvid Thorberg betecknade
            lagen som en slavlag. Under de fyra årtionden som lagen varit
            i kraft har grupper av arbetare oräkneliga gånger tvingats bryta
            mot densamma. I den undersökning som Abrahamsson och Korpi gjort
            av de s.k. vilda strejkerna inom Metalls av- talsområde redovisas
            för åren 1949—1967 282 registrerade arbetsnedläggel- ser. Då endast
            en del av strejkerna rapporterades till huvudorganisationerna
            beräknar Korpi det verkliga antalet arbetsnedläggelser till ungefär
            700. Års- skiftet 1969—1970 kännetecknas av flera arbetargruppers
            öppna revolt mot dålig betalning, hälsovådliga arbetsförhållanden,
            omänsklig arbetstakt och förnedrande övervakning. Till försvar
            för sin levnadsstandard och sitt män- niskovärde har de tillgripit
            det effektivaste vapen arbetarklassen förfogar över — strejken.
            Åtgärderna har lett till påtagliga resultat för arbetarna. Kollektivavtalslagens
            $ 4, som förbjuder strejker under avtalstiden och dessutom förbjuder
            arbetare, anställda hos andra arbetsgivare, att »bi- springa»
            strejkande, är en utmanande och förnedrande paragraf. Förned-
            rande, därför att den med lagens hjälp tvingar en fackföreningsstyrelse,
            vald av medlemmarna, att under domstolshot uppträda som strejkbrytare,
            då samma medlemmar enhälligt beslutat att gå i strejk. Arbetarna
            kan inte rea- gera med sitt avgörande vapen, strejken, mot förhållanden,
            som inte kan
          </p>
          <pb facs="riksdagen-motions-pdf/data/1970/mot_1970__ak__346/mot_1970__ak__346-003.pdf"/>
          <p>
            14 Motion i Andra kammaren, nr 346 år 1970
          </p>
          <p>
            förutses i avtalet (exempelvis försämrat arbetarskydd eller en
            hård rationali- sering), hur omänskliga dessa förhållanden än
            är. Från arbetarnas lokala synpunkt kompliceras förhållandet ytterligare
            av att de flesta avtal slutes centralt, avtal präglade av det
            motstånd arbetsgivarna kunnat bjuda i kraft av sin övermakt som
            ägare och ledare av företagen. Därefter inträder fredsplikt. När
            det kommer till lokala förhandlingar kan de lokala arbetsgivarna
            rida på denna fredsplikt. Om arbetarna går i strejk, förklaras
            denna lagstridig. Sammanfattningsvis kan sägas att kollektivavtalslagen
            är en tvångströja för fackföreningsrörelsen och en stödjepunkt
            för arbetsgivarna i deras strä- van att ge sken av att utsugning
            och övermakt har rättslig grund. Arbetsdomstolen — som inrättades
            i samband med kollektivavtalslagens tillkomst — är hänvisad att
            döma utifrån det arbetsgivarnas envälde som kommer till uttryck
            i $ 32 i Svenska arbetsgivareföreningens stadgar och i kollektivavtalslagen.
            I domstolen har utvecklats ett regelsystem som konser- verat de
            förhållanden som rådde på svensk arbetsmarknad år 1928 och det
            tänkesätt i fråga om arbetarens lydnad gentemot arbetsgivaren
            som vid det tillfället endast den organiserade arbetarrörelsen
            reagerade emot. I dag omfattar även andra befolkningsgrupper de
            meningar som arbetar- rörelsen för fyrtio år sedan ensam företrädde.
            Ett förbud mot 8 32 och en omarbetning av lagen om kollektivavtal
            måste följas av en översyn och revi- dering av lagen om arbetsdomstol.
            Mot bakgrunden av dessa realiteter måste det betraktas som en
            utmaning mot vårt lands arbetarklass att bibehålla en sådan lagstiftning.
            Med hänvisning till ovanstående föreslår vi, att riksdagen beslutar
            att i skrivelse till regeringen hemställa om en omarbetning av
            lagen om kollektivavtal av den 22 juni 1928 i syfte att i första
            hand ur nämnda lag avlägsna $ 4 gällande förbud mot att under
            avtalstid tillgripa arbetsinställelse; samt att i samband med
            kollektivavtalslagens omarbetning en översyn och revidering företas
            av lagen om arbetsdomstol.
          </p>
          <p>
            Stockholm i januari 1970
          </p>
          <p>
            C. H. Hermansson (vpk) - Gunvor Ryding (vpk) Eivor Marklund (vpk)
          </p>
        </div>
      </div>
    </body>
  </text>
</TEI>
