<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00301">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__301/mot_1964__fk__301-001.pdf"/>
      <fw xml:id="i-KQDopXZHCL7TQLi77cH2hm">
        6 Motioner i Första kammaren, nr 301 år 1964
      </fw>
      <div xml:id="i-NgeGq9L6GFdFF92XtvxyQd" type="motHeader">
        <div xml:id="i-JZHRNe4x7ERV9dSyWncJHj" type="motTitle"/>
        <div xml:id="i-Xubidf3ib2mYatGaSLFz7p" type="motSubmissionInfo"/>
      </div>
      <div xml:id="i-QWod6JvsUGN3EMH4RpGRYY" type="motBody">
        <div xml:id="i-LZGn7VjgAWs5s9NbZC9t95">
          <p xml:id="i-KjoYqsCwqnhjyMVooUNsuF">
            Nr 301
          </p>
          <p xml:id="i-JwWL8pSwRWFka5E6xxXBes">
            Av herr Alexanderson, om förenkling av fastighetsböckerna.
          </p>
          <p xml:id="i-CXBK8kB3GgwRiDkbT1AgRB">
            (Lika lydande med motion nr 393 i Andra kammaren)
          </p>
          <p xml:id="i-T6VS4w4K758WZq8xFeH2Rg">
            Under senare år har vid skilda tillfällen förelegat stora svårigheter
            för särskilt häradsrätternas inskrivningsavdelningar att expediera
            förekomman- de ärenden och utlämna begärda gravationsbevis inom
            föreskrivna expedi- tionstider. Detta missförhållande medför både
            praktiska olägenheter och ekonomiska förluster för därav berörda
            personer. Bl. a. föranledes i många fall uppskov med utbetalning
            av statliga lån för nybyggda hyresfastigheter, vilket försvårar
            byggnadsverksamheten och ökar hyrorna. Under alla om- ständigheter
            är en eftersläpning av det slag som förekommit icke accep- tabel.
            Vissa åtgärder har vidtagits för att komma till rätta med förhållandena,
            framför allt genom ökad insats av personal, och utredningar rörande
            ra- tionaliserande åtgärder av kontorsteknisk natur torde även
            pågå. Risk för nya eftersläpningar torde emellertid trots detta
            föreligga. Det finnes emeller- tid ett område, som icke berörts
            av hittills prövade rationaliseringsåtgärder och där möjlighet
            till goda resultat i dylikt avseende torde föreligga. Det förhåller
            sig nämligen så att fastighetsböckerna innehåller en stor mängd
            inteckningar, särskilt för servitut eller nyttjanderätt, vilka
            i själva verket saknar betydelse för vederbörande fastighet men
            ändock kvarstår i fastig- hetsboken och avsevärt tynger arbetet.
            Som exempel må anföras servituts- inteckningar, som efter genomförda
            fastighetsdelningar är antecknade på ett stort antal fastigheter,
            som lokalt ej beröres av servituten, rättigheter som till sitt
            innehåll icke längre är aktuella, anteckningar om expropriation
            eller utmätning, som redan är avslutade. Beträffande fall av det
            förstnämnda slaget finnes en bestämmelse, som kan tillämpas i
            samband med samman- läggning av fastigheter men som borde kunna
            göras tillämplig även på andra fall. I förslaget till ny jordabalk
            finnes en bestämmelse, som möjliggör av- förande av vissa servitut
            berörande stadsplanelagda områden. Denna kunde evenluellt göras
            tillämplig redan innan nya jordabalken i övrigt antages eller
            träder i kraft. I övrigt torde det vara önskvärt, att avföring
            av servituts- anteckningar, eventuellt upphörande av servitut,
            kunde i större utsträck- ning beslutas utan yrkande av fastighetsägaren.
            Detta skulle särskilt vara av betydelse med hänsyn till kostnadsfrågan.
            Vidare kunde man tillskapa ett förfaringssätt, som ger vederbörande
            inskrivningsdomare möjlighet att verkställa utredning och med
            anledning därav utrensa onyttiga anteckningar
          </p>
          <pb facs="riksdagen-motions-pdf/data/1964/mot_1964__fk__301/mot_1964__fk__301-002.pdf"/>
          <fw xml:id="i-KcknN98rnPLZ128tabmHiP">
            Motioner i Första kammaren, nr 301 år 1964 7
          </fw>
          <p xml:id="i-VgU3tKSRL6WPQcFctgA6q1">
            ur fastighetsböckerna. Ett sådant förfaringssätt skulle givetvis
            förses med erforderliga rättssäkerhetsgarantier. Åtgärder i den
            angivna riktningen skulle visserligen kräva en viss arbets- insats
            från domstolarnas sida, men kostnaderna härför skulle säkerligen
            mångfaldigt förränta sig genom besparingar i framtiden. Det synes
            icke vara anledning att avvakta väntade reformer på inskrivningsväsendets
            om- råde, då de ifrågasatta åtgärderna säkerligen skulle underlätta
            genomföran- det av reformerna huru dessa än komma att utformas.
            Under åberopande av det anförda får jag hemställa, att riksdagen
            måtte hos Kungl. Maj:t anhålla om utredning och åtgärder i det
            ovan angivna syftet.
          </p>
          <p xml:id="i-WhD5KaBFa7L7wRZnkzRjnY" type="date">
            Stockholm den 24 januari 1964
          </p>
          <p xml:id="i-EBvcgZK66uPVZAEaYDM3U2">
            Erik Alexanderson
          </p>
        </div>
      </div>
    </body>
  </text>
</TEI>
