<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00224">
  <teiHeader>
    <fileDesc>
      <titleStmt>
        <title>Kvotering i bolagsstyrelser</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvotering i bolagsstyrelser</title>
          <idno type="rdwebb">H102C224</idno>
          <rs type="number">C224</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C224/text</ref>
          <ref type="dokument_url_html">http://data.riksdagen.se/dokument/H102C224</ref>
          <ref type="dokumentstatus_url_xml">http://data.riksdagen.se/dokumentstatus/H102C224</ref>
          <ref type="doc">http://data.riksdagen.se/fil/5A00E70F-C14D-4911-A5FF-BFAF2C72F08E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-29tzaeZt5WdTnzjUVjE776" type="signed"/>
        <correspContext corresp="i-29tzaeZt5WdTnzjUVjE776">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction xml:id="i-SooHbZp6kBcH6VzCd4V4GT" type="numbering">
          <date when="2013-09-30"/>
        </correspAction>
        <correspAction xml:id="i-UsefmF7EKysMtzj2YN7kwh" type="submission">
          <date when="2013-09-27"/>
        </correspAction>
        <correspAction xml:id="i-AgaoPwH2yX8STqo9V36Zt1" type="transfer">
          <date when="2013-09-25"/>
        </correspAction>
        <correspAction xml:id="i-EPXtSrw8zxk1VHppJUrAiB" type="assigned"/>
        <correspContext corresp="i-EPXtSrw8zxk1VHppJUrAiB">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NRhyJw2pvSzWhSb1p9ZBHt" type="motHeader"/>
      <div xml:id="i-Nzu8wnmNpzgAEx2kocCJCY" type="motBody">
        <div xml:id="i-5ysc6PjM1Uj7P7ShTFsb7p" type="motProposal" subtype="förslag">
          <head xml:id="i-8ZQFrL2xjxk22sr76QUW2T">
            Förslag till riksdagsbeslut
          </head>
          <list xml:id="i-Hyoiw1Txv2KdCqvAdDeJq" style="ol">
            <item xml:id="i-7cnVn1TzUubkFwCUi2B1JD">
              Riksdagen begär att regeringen lägger fram ett lagförslag om
              kvotering i börsbolagsstyrelser.
            </item>
            <item xml:id="i-5Z4fux17KfLsFF8dUwzvj5">
              Riksdagen begär att regeringen lägger fram ett lagförslag om
              kvotering i kommunala och statliga bolagsstyrelser.
            </item>
            <item xml:id="i-Jhq73mVVkvqreh6Jii2hDN">
              Riksdagen tillkännager för regeringen som sin mening vad som
              anförs i motionen om att stödja EU-kommissionens förslag om kvotering.
            </item>
          </list>
        </div>
        <div xml:id="i-6zmpUj5pBGEGwy4d23YqpN" type="motContent">
          <head xml:id="i-2MBhgcpCDnL6LBXaoJifJ5" type="h1">
            Motivering
          </head>
          <p xml:id="i-xrePR9axmJ3JsjcBThPxx">
            Jämställdhet handlar om frihet. Människors möjligheter att leva
            sina liv ska inte begränsas av kön eller könsidentitet. En modern
            och radikal jämställdhetspolitik lägger fokus på både mäns och
            kvinnors lika möjligheter på arbetsmarknaden och när det gäller
            ansvar för hem och familj.
          </p>
          <p xml:id="i-Beum89TDwTHrvGytkfWdWz">
            Jämställda löner och ekonomisk självständighet är en förutsättning
            för att åstadkomma ökad jämställdhet. Även representation har
            betydelse inte minst utifrån att företagen idag missar kompetens
            på grund av den ensidiga sammansättningen i styrelser och ledningsgrupper.
          </p>
          <p xml:id="i-A5dnKqrqaEEyML3qzF2v1Y">
            I mer än 15 år har vi debatterat hur det ska bli jämnare könsbalans
            i bolagsstyrelser, såväl inom den offentliga sektorn som i det
            privata näringslivet. När tidigare jämställdhetsminister Margareta
            Winberg (S) hotade med lagstiftning började det hända saker i
            näringslivet. Men när det trycket försvann i och med regeringsskiftet
            2006 stannade utvecklingen av.
          </p>
          <p xml:id="i-Pt9DGaQpFdbAu7WGL7aVgX">
            Då fanns ett färdigt utredningsförslag som den förra regeringen
            tillsammans med Vänsterpartiet och Miljöpartiet tagit fram. Utredaren,
            Catarina af Sandeberg, har i denna utredning kommit fram till
            att det är möjligt att införa en kvotering med minst 40 procent
            av vartdera könet. Detta skulle gälla från och med år 2010.
          </p>
          <p xml:id="i-4FSgh4zsarok4WnJiYYnQz">
            Men den borgliga regeringen har beslutat att inte lägga fram
            detta lagförslag, vilket är mer än beklagligt. Regeringen har
            istället valt att utbilda kvinnor genom satsningen på styrelseakademin.
            Men det är snarare valberedningarna som behöver utbildas för att
            lära sig rekrytera med genusglasögonen på. År 2009 skickade statsråden
            Nyamko Sabuni (FP) och Maud Olofsson (C) brev till alla börsbolag
            där de bad om förklaringar till varför de inte lyckats bättre
            med att skapa jämställda styrelser. Men få av bolagen har svarat.
          </p>
          <p xml:id="i-MswuerfQ4aEzuncTHChCCs">
            En kvotering av män till styrelseuppdrag pågår ju alltjämt i
            det fördolda. I en interpellationsdebatt i början av sommaren
            2009 stängde jämställdhetsminister Nyamko Sabuni definitivt dörren
            till kvotering trots att det är en effektiv metod som både Norge
            och Finland använder sig av.
          </p>
          <p xml:id="i-PMSzA6JK1hY4Mx8JRbKxZg">
            Civilutskottet skriver i sitt betänkande 2008/09:CU14:
          </p>
          <p xml:id="i-Qc6az1rAmyK6tjCPvkzvuT">
            Som utskottet uttalat tidigare, när liknande motionsyrkanden
            som de nu aktuella behandlats av riksdagen, anser utskottet att
            rådande förhållanden vad gäller könsfördelningen i bolagsstyrelser
            inte är tillfredsställande (bet. 2007/08:CU7). Förhållandena ger
            anledning till eftertanke, men det bör enligt utskottets mening
            trots allt inte komma i fråga att lagstiftningsvägen tvinga fram
            en ändring. En ökad jämställdhet måste, enligt utskottet, främjas
            med andra medel. Det skulle nämligen vara oacceptabelt att göra
            ingrepp i ägarkollektivets, bolagsstämmans, rätt att självständigt
            utse sina företrädare i företagsledningen. Enligt utskottet måste
            det även framgent ankomma på ägarna att fritt utse styrelsen.
            En jämnare könsfördelning i bolagsstyrelser måste alltså främjas
            med andra medel än lagstiftning.
          </p>
          <p xml:id="i-MRnvGy8G3hkatY1UGCYBe6">
            Sommaren 2011 öppnade dåvarande jämställdhetsministern dörren
            igen, men bara vad gäller kvotering till kommunala bolag. Hon
            var fortfarande helt emot vad gäller privata bolag. Moderaternas
            före detta partisekreterare Sofia Arkelsten skrev i en debattartikel:
            Bättrar sig inte börsbolagens ägare är Moderaterna beredda att
            se över regelverket för att piska på en förändring. Men det sade
            förra partisekreteraren Schlingmann också och ändå har de inte
            agerat. I april i år var finansminister Anders Borg (M) ute och
            sa något liknande. Med anledning av det ställde Gunvor G Ericson
            interpellation till finansministern (interpellation 2012/13:497),
            men han valde att överlämna frågorna till jämställdhetsminister
            Maria Arnholm (FP). Hon svarade som vanligt att de vill att ägarna
            tar ansvar: Det är ägarnas ansvar, inte politikernas, att se till
            att styrelsen präglas av mångfald och att den samlade kompetens
            som finns bland både kvinnor och män tas till vara.
          </p>
          <p xml:id="i-U5oopYGFXcLy5mjBqSAYRg">
            De borgerliga regeringspartierna anser att det är en ägarfråga
            och det är sant, men förändring sker inte av sig själv. Därför
            måste politiken ta sitt ansvar. I nuvarande takt kommer det att
            dröja 70 år innan vi når 40 procent kvinnor i de privata bolagens
            styrelser. Dessutom är ägarna också ofta vi skattebetalare som
            vill se till att bolag och styrelser arbetar effektivt. Borgerliga
            debattörer har länge varit mot en lag om kvotering med hänvisning
            till att inkvoterade riskerar att bli ifrågasatta. Det argumentet
            håller inte och allt fler inser nu att kvotering är en effektiv
            metod. För Miljöpartiet är kvotering inget politiskt mål i sig,
            men kan däremot vara ett medel för att nå ett mål.
          </p>
          <p xml:id="i-AhjmHGFdhthGvXp1QJN8jX">
            Vi önskar att det inte behövdes men när åren går och inget händer
            kan vi inte vänta och se, vilket tycks vara den nuvarande regeringens
            politiska linje i denna fråga liksom i så många andra frågor.
          </p>
          <head xml:id="i-EHPdjfkZyWJBujVEi4H1FC" type="h2">
            Representationen idag och möjlig förändring
          </head>
          <p xml:id="i-UPojNeWM5eo4EuWcaWfuWn">
            Det är ont om kvinnor i börsbolagen trots att det är fler kvinnor
            än män som tar akademisk examen.
          </p>
          <p xml:id="i-8tShUMj4swdxu4c8QWDgSe">
            Staten nådde målet att ha minst 40 procent kvinnor i sina bolag
            1998 efter ett medvetet politiskt arbete. I de drygt 1 100 kommunala
            bolagen är 21 procent kvinnor. Landstingen har färre bolag och
            bättre kvinnorepresentation. I deras 45 bolag är andelen kvinnor
            35 procent. I de politiska organen är kvinnorepresentationen betydligt
            bättre även om andelen kvinnor i riksdagen minskat efter 2010
            års val. I kommunernas nämnder och styrelser var andelen kvinnor
            41 procent, i landstingen 45 under förra mandatperioden. Andelen
            valda ledamöter 2013 är 39,9 procent kvinnor och 60,1 procent
            män enligt Valmyndigheten.se. Moderaternas, Kristdemokraternas
            och Sverigedemokraternas kvinnorepresentation uppnår inte den
            andel som definieras som jämställd (minst 40 procent av varje
            kön). Men kvinnorepresentationen under denna mandatperiod har
            minskat om vi jämför de som valdes direkt efter valet och de förändringar
            som gjorts under mandatperioden.
          </p>
          <p xml:id="i-S9X5zAUoxRu99mcS3PUxRW">
            Det är de partier som hade en bättre jämställdhet initialt som
            tappar flest kvinnor och ökar sin andel män. I alla partier har
            andelen män ökat, men i de partier med en högre grad av manlig
            dominans har den inte ökat lika mycket som i de mer jämställda
            partierna. Totalt har andelen män ökat med 1,1 procentenheter.
          </p>
          <p xml:id="i-7haB3mv5G6hwS8EhnA8Y3Q">
            När nätverket European Professional Womens Network undersökte
            kvinnornas ställning i Europas 300 största företag visade det
            sig att kvinnor utgjorde 8,5 procent av styrelsemedlemmarna. Det
            kan jämföras med 14,7 procent av USA:s 500 största företag. I
            Sverige har kvinnor 22,8 procent av styrelseplatserna i de företag
            som ingår i undersökningen.
          </p>
          <p xml:id="i-U4AbKYKtbrs1J94XxqKusB">
            Enligt statistiken var 2010 två av tio personer (22 procent)
            i Sveriges börsbolagsstyrelser kvinnor. I valberedningarna med
            makten att välja in nya ledamöter var siffrorna ännu lägre, 11
            procent, vilket betyder att bara en av tio, var kvinnor.
          </p>
          <p xml:id="i-Jgab4GDXogKvaySDXWdtks">
            AllBright-rapporten 2013 uttrycker läget så här:
          </p>
          <p xml:id="i-45FN4rxr3CxHtik8Rbvw4q">
            I de 251 svenska börsbolagens ledningsgrupper sitter i år 1487
            män och 323 kvinnor. Trots den absurt stora underrepresentationen
            av kvinnor på ledande positioner ser vi förändringar i rätt riktning
            i årets AllBright-rapport. Kvinnor utgör 17,8 procent av ledningsgrupperna,
            en ökning sedan förra året då snittet låg på 14 procent. Antalet
            bolag som har en kvinna på VD-posten har fördubblats sedan 2011
            och ligger på rekordhöga 14 bolag av 251. Men bakom dessa siffror
            döljer sig en annan verklighet – i själva verket har inte antalet
            kvinnor i ledningen blivit fler, ledningsgrupperna har bara krympt
            i storlek.
          </p>
          <p xml:id="i-Di3EokedzRUiN7DizXCZvd">
            AllBright-rapporten 2013 visar följande:
          </p>
          <list xml:id="i-GneQq7a29FhCn1cEGKajVt" style="ul">
            <item xml:id="i-GWPNW4Q3Yue7qRVgtfXTFX">
              Ett av tre bolag inte har en enda kvinna i ledningsgruppen.
            </item>
            <item xml:id="i-9GPGTGfPsYN6GZYcvYvATb">
              Två av tre kvinnor sitter i en stabsfunktion.
            </item>
            <item xml:id="i-ABt2yPUmW2TMZiGYsZpuR3">
              Kvinnor befordrar kvinnor: Sex av de tio de mest jämställda bolagen
              har en kvinna som vd.
            </item>
            <item xml:id="i-MSTwzuFXKVLi1Ubx5zLn1">
              Den vanligaste vd:n är man, heter Johan, är 51 år och civilekonom
              från Handelshögskolan i Stockholm.
            </item>
            <item xml:id="i-Mp3Ywuw953F6wpcp7NUAdw">
              Hälften av alla börsbolags ledningsgruppsmedlemmar är födda på
              60-talet.
            </item>
            <item xml:id="i-PcizNbKmauHbh6z142nuCb">
              Nio av tio styrelseproffs är män.
            </item>
            <item xml:id="i-N4Y7x7R4rKvD2RxiivANwE">
              Hälsovårdsbranschen är fortsatt bäst på att tillvarata kvinnors
              kompetens.
            </item>
          </list>
          <p xml:id="i-9nKqvBs97azQ8kdZJm7TSY">
            Dessa siffror talar ett tydligt språk – näringslivet likställer
            kompetens med att vara man.
          </p>
          <head xml:id="i-J3aA4MayR4kqZvyoEK6Kji" type="h2">
            Kvotering är inget mål – men ett medel som fungerar
          </head>
          <p xml:id="i-TepvUMWpEPQAuckNhdstDK">
            Symtomatiskt nog ser vi att vi år 2008 är bara fyra kvinnor vd
            i börsbolag, två fler än år 1999, detta trots att antalet börsnoterade
            bolag ökat sedan dess. År 1999 fanns en kvinna på posten som styrelseordförande,
            idag finns det tre kvinnor på den nivån. Vi i Miljöpartiet är
            övertygade om att med fler kvinnor på toppositioner inom bolagen
            förbättras förutsättningarna för att fler kvinnor rekryteras,
            att vi får jämställda löner och villkor i arbetslivet.
          </p>
          <p xml:id="i-MZyQuftACJpp59HAC4aTaF">
            De politiska partierna har tagit efter Miljöpartiets modell med
            varvade listor, som vi haft sedan vi bildades 1981, men det räcker
            inte. Att bara var femte styrelseledamot i kommunala bolag är
            kvinna visar tydligt att mer behöver göras.
          </p>
          <p xml:id="i-9meSRK3Hf8LU96Y6yAg6uX">
            Miljöpartiet är ett feministiskt parti. Jämställdhetsfrågorna
            var centrala när vi bildades. Vi introducerade det jämställda
            språkrörssystemet, könsvarvade våra listor och kvoterade till
            de interna uppdragen. Det var banbrytande på sin tid att i praktiken
            erkänna kvinnors lika rätt till inflytande. Det behövs politiska
            verktyg för att motverka könsmaktsordningen. Den är roten till
            hur kvinnor som grupp är underordnade män som grupp i inflytande
            och resurser, men också till att både män och kvinnor fastnar
            i traditionella könsroller som är inskränkande för individens
            frihet.
          </p>
          <p xml:id="i-6VTJ3zasDvwJKo6yBYRZfV">
            Bolagsledningarna missar genom sina gamla metoder, med män som
            rekryterar män, att rekrytera värdefull kompetens. Med jämn könsfördelning
            i bolagsledningar, d.v.s. både styrelser, ledningsgrupper och
            chefsposter, ökar möjligheten att bredda företagens erfarenhetsbas
            och därigenom potential att öka marknaden. Men bolagen verkar
            inte klara av att bryta mansdominansen av egen kraft trots att
            de flesta valberedningar borde inse fördelarna.
          </p>
          <p xml:id="i-GjAt1q2ogU2oB6qwz3XN5K">
            Flera undersökningar visar att det är dålig business med enfald
            i ledning och styrelse. Hösten 2009 presenterades den finska Evarapporten,
            som visar att bolag med en kvinnlig vd är ungefär 10 procent mer
            lönsamma. Något som ligger i linje med tidigare rapporter från
            amerikanska forskningsinstitut som konstaterat vid en studie av
            353 företag att de med högst andel kvinnor i ledningen hade 35
            procent högre avkastning på det egna kapitalet, jämfört med de
            mindre jämställda bolagen.
          </p>
          <p xml:id="i-5QXypyrqn1KjTZjLVGXrgt">
            Vid en nordisk jämförelse kan vi konstatera att Finland har dubbelt
            så många kvinnor som Danmark i sina styrelser, Sverige dubbelt
            så många som Finland och Norge dubbelt så många som Sverige. I
            den här takten når vi Norges nivå på 40 procent år 2063 och hälften
            ytterligare 26 år senare, alltså år 2089, källa: Veckans Affärer
            – kvinna.
          </p>
          <p xml:id="i-9qSGpjofLBCC6YkSJpzTjc">
            I Norge har man en lag om kvotering i de börsnoterade bolagen.
            Därmed har andelen kvinnor i styrelserna gått från 7 procent år
            2003 till 40 procent. Det finns inga hinder för att detta ska
            kunna ske även i Sverige.
          </p>
          <p xml:id="i-47epzdYbZZCuFnJPYq4k2q">
            Finland har sedan 1995 en jämställdhetslagstiftning för offentliga
            uppdrag. Enligt den ska både statliga organ och kommunala styrelser
            och nämnder innehålla minst 40 procent av båda könen, om inte
            särskilda skäl talar för något annat. Det görs emellertid undantag
            för kommunfullmäktige som är direktvalt.
          </p>
          <p xml:id="i-AJbHDi2cNcZzzVCtdjVRt">
            Det behövs politisk vilja för att få en jämnare könsbalans i
            bolag, nämnder och styrelser. Den dolda kvotering av män som nu
            sker behöver lyftas fram i ljuset.
          </p>
          <p xml:id="i-WCnGm79ZuithNPKQejYpcR">
            De borgerliga partierna har sagt nej till kvotering trots att
            det visat sig vara en effektiv metod. Vi anser att det är viktigt
            med generella regler som gäller för både privata och kommunala
            bolag utan administrativt krångel.
          </p>
          <p xml:id="i-Y4PKCv5TnbF59j6wjiBJif">
            Vi har delat upp motionen i två hemställanspunkter för att de
            som bara vill se en lagstiftning på det kommunala området ändå
            ska kunna stödja motionen vad gäller den delen, men Miljöpartiet
            vill gå fullt ut och lagstifta så att samma regler gäller både
            privata och kommunala bolag.
          </p>
          <head xml:id="i-G773FUeMp3ig33uVzBM28m" type="h2">
            EU-kommissionen föreslår kvotering
          </head>
          <p xml:id="i-GvWgZFAZg2sGbLu8w2EHkt">
            I dagsläget domineras företagsstyrelser inom EU av ett kön. 86,3
            procent av styrelseledamöter och 96,8 procent av styrelseordförandena
            är män. I Sverige utgör kvinnor 24 procent av ledamöterna i företagsstyrelser,
            0 procent av styrelseordförandena i de största börsbolagen. Andelen
            kvinnor i styrelser hade ökat med 1,9 procentenheter från oktober
            2010 till januari 2012. Ökningen under det senaste decenniet ligger
            endast på 0,6 procentenheter per år. Frankrike ensamt står för
            cirka hälften av den totala ökningen inom EU under det senaste
            året. Frankrike införde kvoteringslagstiftning på nationell nivå
            2011. Framsteg kan endast skönjas i länderna där kvotering har
            införts. Med nuvarande takt dröjer det cirka 40 år till vi ens
            börjar närma oss en jämnare könsfördelning i styrelserummen, det
            vill säga minst 40 procent av båda könen. Elva medlemsstater (Belgien,
            Frankrike, Italien, Nederländerna, Spanien, Portugal, Danmark,
            Finland, Grekland, Österrike och Slovenien) har redan börjat agera
            genom att introducera olika typer av regler för att öka jämställdheten
            mellan könen i företagsstyrelser. Vidare anser, enligt en undersökning
            som publicerades av Eurobarometern, 88 procent av alla européer
            (62 procent av svenskarna) att, givet samma kompetens, bör kvinnor
            vara jämlikt representerade i företagens toppskikt.
          </p>
          <p xml:id="i-C59cdYrE2hXfKKLLFNaQZR">
            Den 14 november 2012 antog EU-kommissionen ett förslag till direktiv
            med målet att kvinnor ska utgöra minst 40 procent av styrelseledamöterna
            i börsnoterade företag. Förslaget handlar om att uppnå ett EU-mål
            om jämn könsrepresentation genom att införa nationell sanktionslagstiftning.
            Förslaget syftar till att etablera ett gemensamt ramverk för hela
            EU för att främja en jämnare könsfördelning och ge företag ett
            sammanhängande och pålitligt juridiskt ramverk, för den inre marknaden.
            Den nya 40-procentsregeln skulle bara gälla för börsnoterade företag.
            Den skulle inte omfatta företag med färre än 250 anställda. Regeln
            fokuserar på förtroendevalda ledamöter. Kärnan av förslaget bygger
            på en transparent urvalsprocess med ambition att nå 40 procent
            representation av det underrepresenterade könet år 2020, baserad
            på tydliga kriterier och en jämförelse av kandidaternas färdigheter
            och kvalifikationer (för statligt ägda bolag gäller i stället
            år 2018). Vid lika kvalifikationer ska en person av det underrepresenterade
            könet tillsättas, om inte en objektiv bedömning som tar hänsyn
            till varje sökandes personliga egenskaper leder till en annan
            slutsats. Medlemsstaterna ska införa sanktioner för brott mot
            reglerna. I EU-kommissionens förslag är det helt upp till medlemsländerna
            att utforma sanktionerna utifrån relativt vaga riktlinjer.
          </p>
          <p xml:id="i-5QGmGFQ1apRPCMZphHWNfV">
            Den svenska regeringen, liksom SD, är emot kvotering till bolagsstyrelser
            även på nationell nivå och har aktivt motarbetet EU-kommissionens
            förslag. Länder som Malta, Ungern och Bulgarien delar den svenska
            regeringens inställning.
          </p>
          <p xml:id="i-SaKBj98Wu3EJqFSQHgqaei">
            Jämställdhetsfrågan är vår tids stora demokratifråga. Att kvinnor
            generellt har sämre ekonomisk makt och är sämre representerade
            bland chefer, i bolagsstyrelser och ledningsgrupper är inte enbart
            en fråga för en handfull människor som äger företag, ej heller
            för vissa personer i de politiska ledningarna. Sverige borde lära
            av alla de länder som redan har infört reglering. Därför bör riksdagen
            begära att regeringen lägger fram lagförslag om kvotering i bolagsstyrelser
            samt att Sverige driver på inom EU för att en jämn könsrepresentation
            ska kunna nås även på EU-nivå.
          </p>
        </div>
        <div xml:id="i-6Hs2N3WsEry595siDoKugt" type="motSignatures">
          <list xml:id="i-7FaEm2oqaK8RUbR4NXNwQ7">
            <item xml:id="i-GKXXEDu6W5DhUsdxf6uXWZ">
              Gunvor G Ericson (MP)
            </item>
            <item xml:id="i-UeHp4GMc4SnWTjhbrjWewZ">
              Agneta Luttropp (MP)
            </item>
            <item xml:id="i-H824VWtdAE4xD5i18EGAcq">
              Jan Lindholm (MP)
            </item>
            <item xml:id="i-VXZHZw4xjJDsakNzWA9WYK">
              Peter Rådberg (MP)
            </item>
            <item xml:id="i-J3YfNsuvyqggTnNfSTNHMa">
              Stina Bergström (MP)
            </item>
            <item xml:id="i-6SBXczSW6T7dxKYcaF9Bbh">
              Mehmet Kaplan (MP)
            </item>
            <item xml:id="i-HPjDQ8wjrvautfaTpEB3dh">
              Tina Ehn (MP)
            </item>
            <item xml:id="i-AQHjV48nJmzeQjFQqr1UM6">
              Jonas Eriksson (MP)
            </item>
            <item xml:id="i-TkeXvZp5P1t26H7yexLnYY">
              Jabar Amin (MP)
            </item>
            <item xml:id="i-KeC4WUPsB7CXd3dExdx8M6">
              Mats Pertoft (MP)
            </item>
            <item xml:id="i-QV1n11Bw4npqwiK11639Bx">
              Esabelle Dingizian (MP)
            </item>
            <item xml:id="i-PuWWeeBjwCtTsvYmHdHd84">
              Lise Nordin (MP)
            </item>
            <item xml:id="i-Vh97s895sMErVCp47cW2gY">
              Maria Ferm (MP)
            </item>
            <item xml:id="i-YVn5M7Vkr9KvgFVgJjkVed">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
