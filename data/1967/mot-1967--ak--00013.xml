<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00013">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__13/mot_1967__ak__13-001.pdf"/>
      <fw xml:id="i-3FwgYuCdDniAV7THBagjAT">
        8 Motioner i Andra kammaren, nr 13 år 1967
      </fw>
      <div xml:id="i-6LiZanbtxiNbfZ93aobRyN" type="motHeader">
        <div xml:id="i-69HsGjww1oixsfvHbUPQ2R" type="motTitle"/>
        <div xml:id="i-3znaW4CnfxUCeVnA1ZZ2YR" type="motSubmissionInfo"/>
      </div>
      <div xml:id="i-KGZgueu9cVgxtUzxNubvg5" type="motBody">
        <div xml:id="i-45JjSKQagzEvLGgHg7u7Zt">
          <p xml:id="i-4VmS672euRDaRhVRQ7KSMc">
            Nr 13
          </p>
          <p xml:id="i-58PBkdcv7gK3N8MhgQkfXA">
            Av herr Lundberg, om inrättande av en forskningslaboratur vid
            zoo- fystologiska institutionen vid Uppsala universitet.
          </p>
          <p xml:id="i-WQQinBj4RWuU4FcX2pjQH6">
            Industriens och tätorternas snabba tillväxt har framtvingat ett
            hårt utnyttjande av våra sjöar, vattendrag och kustvatten som
            mottagare av avloppsvatten. En viss grad av förorening av dessa
            recipienter är sålunda oundviklig i det moderna samhället. Vattenföroreningsproblemens
            framtida betydelse för samhället tenderar att öka i accelererat
            tempo. Den aktuella situationen i vårt och andra högt utvecklade
            indu- striländer kräver en starkt ökad intensifiering av forskningskapaciteten
            för att man skall kunna komma till rätta med vattenföroreningarnas
            många problem och aspekter. De olägenheter i form av avtagande
            trivsel och ökade hälsorisker, som förore- nandet av recipienterna
            för med sig, står i skarp kontrast till samhällets växande krav
            på möjligheter till rekreation genom bad och fiske. Medan yrkesfisket
            kon- centreras till Östersjön och Västerhavet expanderar fritidsfisket
            oerhört snabbt, och ansenliga summor sättes in för upprättandet
            av fiskevårdsområden och fiskekorts- vatten. Skador på fisket
            genom förorening medför intrång, rättstvister och minskar värdet
            av allemansrätten till fiske och vistelse i våra skärgårdsområden.
            Den lokala tillgången på fisk rubbas, och vandringsfiskar som
            lax, havsöring och ål kan hind- ras i sina vandringar på väg till
            och från lekplatserna med försämrade fångster och ekonomisk skada
            som följd. Det har inte klarlagts i vilken mån t.ex. cellulosaindu-
            striens och den petrokemiska industriens utsläpp av avloppsvatten
            på västkusten medverkar härtill och till minskad tillgång i skärgården
            på torsk, makrill, skarpsill, vitling m.fl. arter. Man kan här
            vidare erinra om Södra Sveriges skogsägareförenings planerade
            sulfatfabrik vid Väröbacka på hallandskusten med avloppstunnel
            ut i Kattegatt och den planerade utbyggnaden av Hallsta pappersbruk
            vid upplandskusten med av- loppstunnel ut i Ålands hav strax söder
            om Grisslehamn. Redan tidigare finns lik- nande avloppstunnlar
            vid Mönsterås på smålandskusten och för Nymölla och Mör- rum i
            blekingeskärgården. Verkningarna av dessa redan befintliga utsläpp
            kan f.n. inte överblickas. Den ekologisk-fysiologiska bakgrunden
            för en säkrare bedömning av skadeverkningarna på faunan saknas
            för en planering på lång sikt av större indu- striers lokalisering
            till kusterna. Atomkraftens utnyttjande medför även nya problem
            genom utsläpp av varmt kyl- vatten från reaktorerna samt risker
            för läckage av radioaktivt material. Dessa frå- gor bevakas visserligen
            f.n. av statens vatteninspektion, som emellertid genom den starka
            ansvällningen av ärenden ej har möjlighet att utföra biologisk
            grundforsk-
          </p>
          <pb facs="riksdagen-motions-pdf/data/1967/mot_1967__ak__13/mot_1967__ak__13-002.pdf"/>
          <fw xml:id="i-ExSoKXYY9ZRynQQrf48Bby">
            Motioner i Andra kammaren, nr 13 år 1967 9
          </fw>
          <p xml:id="i-76tikk9QQY1LB2x1q438nj">
            ning. Detsamma gäller Industriens vatten- och luftvårds AB, Stockholm,
            som dess- utom i egenskap av branschinstitut är såsom part förhindrat
            att uppträda i frågor underställda vattendomstolen. Recipienterna
            tillföres f.n. och kommer i ökad omfattning att tillföras substanser
            vilkas fysiologiska verkningar är otillräckligt undersökta och
            i många fall helt okän- da. En experimentellt väl motiverad uppfattning
            om vad som kan tillåtas gå ut i recipienterna och vad som måste
            hållas tillbaka är en nödvändig förutsättning för att nuvarande
            djurbestånd skall kunna upprätthållas eller, i grava fall, en
            förbätt- ring åstadkommas. Ett klart motiverat behov av hög angelägenhetsgrad
            föreligger följaktligen i vårt land av omfattande zoofysiologisk
            grundforskning med inriktning på praktiska pro- blem i samband
            med vattenförorening. Vattenföroreningsforskning med här efterlyst
            inriktning har pågått sedan början av 1950-talet vid zoofysiologiska
            institutionen i Uppsala, som har erforderliga loka- ler och utrustning
            men saknar de fasta tjänster vilka är förutsättning för att grund-
            forskning skall kunna ske. Institutionen har god kontakt med den
            fiskeribiologiska undersökningsverksamheten, som bedrivs vid statens
            vatteninspektion och den praktiska fiskodlingsverksamheten i landet.
            Forskningen inom denna sektor av zoo- fysiologiska institutionens
            verksamhet syftar till ett studium av djurens toleranser och deras
            fysiologiskt betingade möjligheter att anpassa sig till av förorening
            på olika sätt förorsakade förändringar av vattenmiljön. Dessa
            ingrepp i djurens livs- villkor medför komplicerade förskjutningar
            i faunans sammansättning. Intresset kon- centrerar sig f.n. till
            cellulosaindustriens utsläpp och dessas inverkan på fiskbe- stånden.
            Bla. har en speciell undersökningsmetod utarbetats för kvantitativ
            be- dömning av vattendjurens reaktioner, då de möter avloppsvatten
            eller tvingas välja mellan vattenslag med olika sammansättning.
            Särskilt ägnas syreinnehållet och kol- dioxidhalten stor uppmärksamhet,
            då halten av dessa gaser i hög grad påverkas av många slag av
            vattenföroreningar samtidigt som de högre vattendjurens förmåga
            att utstå påfrestningar är starkt beroende av dessa miljöfaktorer.
            Detsamma gäller surhetsgraden, eftersom denna bestämmer koncentration
            av andra jonslag, som in- verkar på djurens chans att överleva
            i eller undfly förorenat vatten. Upprepade förfrågningar från
            industrier, rättsväsendet, statlig utredningsverk- samhet, fiskeriadministrationen,
            naturvårdande organ och forskningsinstitutioner inom och utom
            landet rörande vattenföroreningsproblem vittnar om denna arbets-
            riktnings stora samhälleliga betydelse och nödvändighet. Denna
            forskningsinriktning företrädes vid institutionen av docenten
            Lars Hög- lund och 3 yngre studerande. Docent Höglund disputerade
            för doktorsgraden 1962 på en brett upplagd avhandling om fiskars
            förmåga att undvika sulfitlut. Han har under kortare tider varit
            förordnad på docenttjänst eller innehaft vikariat på sådan tjänst.
            Som sakkunnig deltager han i både nationella och internationella
            utred- ningar, bla. fiskeribiologiska synpunkter på planerat utsläpp
            av sulfitlut från Hall- stavik via avloppstunnel till Ålands hav.
            Någon fast forskartjänst finns dock inte vid institutionen, trots
            det verkligt aktuella behov som föreligger för en sådan tjänst.
          </p>
          <pb facs="riksdagen-motions-pdf/data/1967/mot_1967__ak__13/mot_1967__ak__13-003.pdf"/>
          <fw xml:id="i-CiKLrJjmGNLPsEn4MdRNPk">
            10 Motioner i Andra kammaren, nr 13 år 1967
          </fw>
          <p xml:id="i-BbbV1W5MNYJHYSALixCXp8">
            Innehavaren av en fast tjänst förutsättes som sakkunnig biträda
            och samarbeta med industrier med målsättning att komma till rätta
            med akuta och mera lång- variga effekter av förhandenvarande eller
            planerade utsläpp för avloppsvatten. På basis av gjorda flödesscheman
            för en industrianläggnings olika avloppsvattenut- släpp kan medelst
            biologisk test utrönas om endast någon begränsad del av fabri-
            kationsprocessen för till avloppsvatten med kritiska giftkoncentrationer.
            Detta bör möjliggöra en begränsning av den industriella vattenföroreningens
            skadeverkningar. Möjligheten att vid laxforskningsinstitutet i
            Älvkarleby framdeles få genomföra viss del av den fältmässiga
            prövningen av resultaten från forskningsresultaten i Upp- sala
            framstår som mycket värdefull. Då docent Höglund måste betraktas
            som vår främsta expert inom berörda forsk- ningsområde är det
            beklagligt att hans kapacitet inte kan utnyttjas i högre grad
            än vad som skett. Detta är än mer beklagligt med tanke på den
            koncentration av industrianläggningar som redan påbörjats och
            i stegrad takt förutsättes komma att ske och där vattenproblemen
            måste beaktas. I nuvarande situation är av olika or- saker docent
            Höglunds möjligheter att för längre sammanhängande perioder få
            förordnande på docenttjänst mycket små. Hans för samhället så
            betydelsefulla forsk- ning kommer således åter att tills vidare
            läggas ned och skjutas på framtiden. Då den zoofysiologiska institutionen
            såväl lokal- som utrustningsmässigt i hög grad är lämpad för forskning
            på ovan berörda forskningsområde, är det ett slöseri att inte
            utnyttja resurserna på grund av att man glömt bort att inrätta
            ett mini- mum av ordinarie tjänster. Med hänvisning till vad ovan
            anförts hemställes, att riksdagen måtte besluta att vid Uppsala
            universitet, Zoofysiologiska Institutionen, från den 1 juli 1967
            inrätta en forskningslaboratur i ämnet zoologisk- fysiologiska
            vattenföroreningar samt att till förste innehavare av densamma
            utses docenten Lars Hög- lund, Uppsala.
          </p>
          <p xml:id="i-PEDLrdHK6dXNGgcpzZVphp" type="date">
            Stockholm den 12 januari 1967
          </p>
          <div xml:id="i-CZZUKXxaEx8q13izUSamGU" type="signatureBlock">
            <list xml:id="i-8M9x7FLsrGDN4cNbM9Hhfb">
              <item xml:id="i-JtMF1jQeG7XWpWTMYtrzTn" who="i-AC8RFPqgo4aFfG6KooA2u5" type="signature">
                John Lundberg (s)
              </item>
            </list>
          </div>
        </div>
      </div>
    </body>
  </text>
</TEI>
