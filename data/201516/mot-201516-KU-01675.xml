<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-01675">
  <teiHeader>
    <fileDesc>
      <titleStmt>
        <title>Ökad kommunal rättssäkerhet med en oberoende revision</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1675 av Finn Bengtsson (M)</title>
          <idno type="rdwebb">H3021675</idno>
          <rs type="number">1675</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H3021675/text</ref>
          <ref type="dokument_url_html">http://data.riksdagen.se/dokument/H3021675</ref>
          <ref type="dokumentstatus_url_xml">http://data.riksdagen.se/dokumentstatus/H3021675</ref>
          <ref type="docx">http://data.riksdagen.se/fil/0D8ECE89-FC06-4FCD-8CBF-152503689B2E</ref>
          <ref type="pdf">http://data.riksdagen.se/fil/E2980761-ACA7-4B27-A155-055902DEC3E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8XJcWjCCssN2xw3512pBWy" type="signed"/>
        <correspContext corresp="i-8XJcWjCCssN2xw3512pBWy">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="submitted" xml:id="i-BovWcRHTR24eawtk8CDBGW">
          <date when="2015-10-05"/>
          <time when="16:28:07"/>
        </correspAction>
        <correspAction type="reviewed" xml:id="i-21vzPtxw2CbsF4jyadabJS">
          <date when="2015-10-05"/>
          <time when="21:13:57"/>
        </correspAction>
        <correspAction type="referred" xml:id="i-2qDDXkhhEEQMXuE1vV84fw">
          <date when="2015-10-13"/>
        </correspAction>
        <correspAction type="assigned" xml:id="i-TXiJMJFjrC1J63wCV3Mugx">
          <date when="2017-06-20"/>
          <time when="17:08:13"/>
        </correspAction>
        <correspContext corresp="i-TXiJMJFjrC1J63wCV3Mugx">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-YQz5sgvHkjeRGRCB6AWw4e"/>
        <correspContext corresp="i-YQz5sgvHkjeRGRCB6AWw4e">
          <ref type="uppgift">2016/17:KU17</ref>
          <ref type="ref_dok_id">H401KU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU17</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CGMdFJEjRU6n6Cx8U3ZfHF"/>
        <correspContext corresp="i-CGMdFJEjRU6n6Cx8U3ZfHF">
          <ref type="uppgift">2016/17:KU30</ref>
          <ref type="ref_dok_id">H401KU30</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU30</ref>
          <ref type="ref_dok_titel">Ny kommunallag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1675 av Finn Bengtsson (M) Ökad kommunal rättssäkerhet med en oberoende revision</div>
      </div>
      <div type="motBody">
        <div type="motProposal" subtype="förslag">
          <head xml:id="i-BuDsVcZ4vwUsSTuodVj7bo">
            Förslag till riksdagsbeslut
          </head>
          <list style="ol">
            <item xml:id="i-VV3sPDcb4BGRdgpZfK1Zm3">
              Riksdagen ställer sig bakom det som anförs i motionen om en ändring
              i kommunallagen för att öka rättssäkerheten inom den kommunala
              förvaltningen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QbhzWppdNQL9UiSDKNJTkV">
            Bakgrund
          </head>
          <p xml:id="i-F7Y1mQrE9CTyey6yUbGMMn">
            Fördelningen av makt och ansvar inom statlig verksamhet mellan
            riksdag, regering och statliga myndigheter och bolag har genomgått
            en lång rad av nödvändiga reformer över åren, även under senare
            tid. Så till exempel tillskapades en grundlagsskyddad oberoende
            riksrevision år 2003. Sammantaget har denna successiva reformation
            av statsförvaltningen lett fram till att vi i grundlag fäst att
            regeringen styr riket, är ansvarig inför riksdagen som i sin tur
            ansvarar för att granska regeringen och dess förvaltning samt
            att förvaltning och myndigheter har viss självständighet med därtill
            hörande ansvar och att statstjänstemännens rättsställning och
            egna ansvar är reglerat i lag.
          </p>
          <p xml:id="i-HeTVLxBydTnmahJnrrFLoa">
            Annorlunda är det med kommunerna. Deras verksamhet regleras huvudsakligen
            i kommunallagen som fortfarande efter 150 år bär på icke-reformerade
            sakförhållanden när det gäller tydligt lagreglerad ansvarsfördelning
            mellan politiker och tjänstemän, och avsaknaden av en lagfäst
            oberoende revision. Det skiljer sig alltså tydligt mellan den
            statliga och den kommunala sektorn när det gäller att uppdatera
            lagar som reglerar makt och ansvarsfördelning till fördel för
            en betydligt bättre rättssäkerhet idag på detta område inom den
            statliga förvaltningen jämfört med den kommunala. Detta är förvånande,
            bland annat mot bakgrund av att den kommunala verksamheten innefattar
            ansvar för över en miljon anställda och har ett ägande och drift
            av nästan 40 gånger så många bolag som staten. Därtill betalar
            en majoritet av svenska folket enbart skatt till kommunerna, som
            i sin tur omsätter mångmiljardbelopp årligen utan att ens en lagfäst
            helt oberoende kommunal revision existerar. Till skillnad från
            statens tjänstemäns lagreglerade rättsliga situation så lyser
            denna fortfarande med sin frånvaro för kommunala tjänstemän som
            i många fall har betydande praktiskt ansvar som berör enskilda
            och olika viktiga förtroenden att förvalta, men för vilka det
            formella ansvarsutkrävandet fortfarande åvilar de kommunala politikerna
            och som kan utkrävas av folket i allmänna val vart fjärde år.
          </p>
          <head type="h1" xml:id="i-8QvHdasct4fes9PJWpxqsw">
            Motivering
          </head>
          <p xml:id="i-UaZkbb65uNP5hUBWsbb6EG">
            Vid sidan av de uppenbara demokratiska riskerna med en icke-reformerad
            kommunallag i väsentliga stycken, blir skandaler i den kommunala
            sektorn som antyder inblandning av exempelvis släkt-, vänskaps-
            eller annan intressekorruption särskilt beklämmande när den lagliga
            regleringen är otidsenlig och otydlig. Den tidigare chefen för
            Riksrevisionsverket, Inga-Britt Ahlenius, har i en serie viktiga
            artiklar sökt fästa vår uppmärksamhet på detta problem av rättsosäkerhet
            i den kommunala sektorn jämfört med den statliga under bland annat
            den talande titeln ”Ett förvuxet lekmannavälde” (DN 8 juli 2013).
            Mot bakgrund av detta, och resonemanget i övrigt ovan, föreslogs
            under förra riksmötet en ändring i kommunallagen med syfte att
            öka rättssäkerheten inom den kommunala förvaltningen, där bland
            annat möjligheterna att inrätta en oberoende kommunrevision som
            har till uppgift att tydligare granska och klargöra ansvarsfördelningen
            mellan kommunpolitiker och kommunala tjänstemän.
          </p>
          <p xml:id="i-T1va96BnF5NoTgbh4xYjF9">
            Detta förslag avslogs av utskottet bland annat med motiveringen
            att utskottet ansåg att förändringar som gjorts i kommunallagen
            redan från och med 1 januari 2011 hade stärkt den kommunala revisionens
            oberoende och att det därför inte behövdes någon ytterligare åtgärd
            i denna fråga. Men därtill angav utskottet att utredningen om
            en kommunallag för framtiden (SOU 2015:24) nyligen hade överlämnats
            till regeringen och bereds där, varför inte ytterligare åtgärd
            med anledning av motionen befanns motiverad.
          </p>
          <p xml:id="i-MZ1rfxUZ3VkoNuavnhPbuj">
            Emellertid har inte den aktuella utredningen förslag i linje
            med vad motionen i huvudsak fokuserar på. Jag finner därför anledning
            att yrkandet om en ändring i kommunallagen för att öka rättssäkerheten
            inom den kommunala förvaltningen i enlighet med det som föreslås
            i denna motion blir föremål för en förnyad bedömning av utskottet.
            Jag vill att riksdagen med bifall av denna motion ger regeringen
            detta tillkänna.
          </p>
        </div>
        <div type="motSignatures">
          <list>
            <item xml:id="i-Q8FThXR4YKiu36jz23eJVd" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
