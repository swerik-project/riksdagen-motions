<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00404">
  <teiHeader>
    <fileDesc>
      <titleStmt>
        <title>Minskad köttkonsumtion</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskad köttkonsumtion</title>
          <idno type="rdwebb">H002MJ404</idno>
          <rs type="number">MJ404</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ404/text</ref>
          <ref type="dokument_url_html">http://data.riksdagen.se/dokument/H002MJ404</ref>
          <ref type="dokumentstatus_url_xml">http://data.riksdagen.se/dokumentstatus/H002MJ404</ref>
          <ref type="doc">http://data.riksdagen.se/fil/026DCA78-1C70-4BFA-926C-BACFDFB06B90</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3UEvi6WakdVBmcC8i95w7y" type="signed"/>
        <correspContext corresp="i-3UEvi6WakdVBmcC8i95w7y">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-RCdQ8wtz3WGHqzz5xJYQrT" type="numbering">
          <date when="2012-10-05"/>
        </correspAction>
        <correspAction xml:id="i-4xFSBRW5rPgVf6T4M99CQ2" type="submission">
          <date when="2012-10-04"/>
        </correspAction>
        <correspAction xml:id="i-Cd67pF1SsTFWHX35ohUuKS" type="transfer">
          <date when="2012-10-03"/>
        </correspAction>
        <correspAction xml:id="i-J2eaA7wyj4hJ7QHNuX1yit" type="assigned"/>
        <correspContext corresp="i-J2eaA7wyj4hJ7QHNuX1yit">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H65cbKhexj1aKYNyBxgWZu" type="motHeader"/>
      <div xml:id="i-4G68rKPGghR9RrHzSX41Pf" type="motBody">
        <div xml:id="i-ERPbQxD2RLrP2usNGnZo6Q" type="motProposal" subtype="förslag">
          <head xml:id="i-URdUxbU7QugNQqSTpHQsVV">
            Förslag till riksdagsbeslut
          </head>
          <list xml:id="i-H1VpRYReqU92QsYKH2bhzL" style="ol">
            <item xml:id="i-zuynqEa7kcRTZieCLVHQ7">
              Riksdagen tillkännager för regeringen som sin mening vad som
              anförs i motionen om ett mål om minskad klimatbelastning från
              köttkonsumtionen med minst 25 procent till 2020.
            </item>
            <item xml:id="i-JdPaPtjzckmKVFYxMofPZk">
              Riksdagen tillkännager för regeringen som sin mening vad som
              anförs i motionen om ett mål om minskad köttkonsumtion med minst
              25 procent till 2020.
            </item>
            <item xml:id="i-HwgcEMAsxfvgk9C6X7vCJB">
              Riksdagen tillkännager för regeringen som sin mening vad som
              anförs i motionen om att uppdra åt statliga verksamheter att minska
              köttkonsumtionen med minst 25 procent till 2020.
            </item>
            <item xml:id="i-MNSGQWh8Fv2wPAi2RwmpQd">
              Riksdagen tillkännager för regeringen som sin mening vad som
              anförs i motionen om att utreda hur animalieproduktionens miljökostnader
              kan beskattas. 1
            </item>
          </list>
          <p xml:id="i-PnWTPE7DabPkpH6DbVNDDv">
            1 Yrkande 4 hänvisat till SkU.
          </p>
        </div>
        <div xml:id="i-DUKAw5gKWaDAHcU8ki3f4K" type="motContent">
          <head xml:id="i-Ggfh7YQUswDD8WVt1Vpd3U" type="h1">
            Motivering
          </head>
          <p xml:id="i-7aTDpT2KcEpm4Mpa6ahr7U">
            Sedan 1990 har genomsnittsvenskens konsumtion av kött och köttprodukter
            ökat med 44 procent. Per dag motsvarar det drygt 190 gram, vilket
            med råge överskrider Livsmedelsverkets nuvarande rekommendationer
            på 140 gram per dag rekommendationer som i sig inte är några miniminivåer
            utan är framtagna för att visa hur en traditionell svensk blandkost
            kan komponeras för att tillgodose vårt näringsbehov. Denna överkonsumtion
            skadar inte bara hälsan utan också i högsta grad miljön.
          </p>
          <p xml:id="i-SNRALwoRbgjutYxAeZeEpe">
            Överskottet av protein går ut som kväve med avföringen och bidrar
            till övergödningen. Den största miljöpåverkan sker dock inte vid
            konsumtionen utan vid produktionen, även om det naturligtvis är
            konsumtionen som driver produktionen.
          </p>
          <p xml:id="i-DVPNaFwuyAHMp8VzWqJHKE">
            År 2006 publicerade FN:s livsmedels- och jordbruksorgan FAO rapporten
            Livestocks long shadow: environmental issues and options 1 om
            den globala animalieproduktionens miljöpåverkan. Enligt rapporten
            upptar produktionen av animaliska livsmedel i form av bete och
            foderodling 70 procent av jordbruksmarken i världen och står för
            8 procent av människans vattenanvändning. Därtill står animalieproduktionen
            för 18 procent av utsläppen av växthusgaser. Globalt sett ger
            avskogning för bete och foderodling det största bidraget ett problem
            vi i Sverige indirekt bidrar till genom import av kött och kraftfoder
            (soja) från bland annat Brasilien. Även svenska djur bidrar dessutom
            direkt genom det metan som uppstår vid idisslande djurs matsmältning
            och den lustgas som läcker från gödseln. Animalieindustrin räknas
            också som en av de största bidragande orsakerna till en lång rad
            miljöproblem. Enligt rapporten förmodas till exempel animaliesektorn
            vara den sektor som orsakar mest vattenföroreningar, vilket i
            sin tur bidrar till bland annat övergödning, förstörelse av korallrev,
            mänskliga hälsoproblem etcetera.
          </p>
          <head xml:id="i-AzAzaRZeq4HpnkBezimed8" type="h2">
            En dyr omväg
          </head>
          <p xml:id="i-PW51NFcXP1KdcXcHKTXvRg">
            Egentligen är det inga nyheter. Redan i tämligen grundläggande
            biologikurser får man lära sig att grovt räknat 90 procent av
            all energi går förlorad för varje steg uppåt i näringskedjan.
            Det innebär att det är betydligt resurssnålare att äta vegetabilier
            direkt än att först låta dem processas i ett djur och sen äta
            upp djuret. Hur mycket resurssnålare det är beror förstås på vilka
            djur och växter det är fråga om och hur dessa föds upp respektive
            odlas.
          </p>
          <p xml:id="i-V794pgipsakhZ8vtDKBEbb">
            Annika Carlsson-Kanyama med flera har gjort en livscykelanalys
            av energiåtgången för olika matvaror 2 som möjliggör en jämförelse
            mellan animaliska och vegetabiliska proteinkällor. Till och med
            ett importerat alternativ som sojabönor kräver mindre energi (7,9
            MJ/kg kokta bönor) än svenskt kött, som kräver mellan 35 (kyckling)
            och 70 (biff) MJ/kg kokt kött. Den som i stället väljer svenska
            gula ärter kan komma ned i 5 MJ/kg.
          </p>
          <p xml:id="i-3LNEWbcanXGh23neCV32C8">
            Att låta vegetabilierna gå omvägen via ett djur innan de äts
            upp kräver också mer mark 2,5 gånger mer för en typisk blandkost
            jämfört med en helt vegetabilisk kost 3 . För en ärlig jämförelse
            mellan markåtgången för olika kosttyper bör dock det faktum att
            djur i vissa områden betar på mark som inte går att odla tas med
            i beräkningen även om svenska betesdjur endast kan livnära sig
            på bete på sommarhalvåret. Det är också viktigt att framhålla
            att artrika ängs- och hagmarker är beroende av slåtter och bete
            för att behålla sin artrikedom. Många av dessa hävdberoende arter
            har minskat kraftigt i takt med att jordbruket blivit mer storskaligt
            och specialiserat, så att djuren betar på åkerbeten och matas
            med kraftfoder i stället. Det finns dock ingen generell brist
            på betesdjur som kan hålla ängs- och hagmarker öppna, utan problemet
            är snarare den skeva fördelningen av djur mellan regioner och
            företag, samt det faktum att alla djur inte kommer ut på betesmarkerna.
            4 Det finns därför utrymme för minskad köttkonsumtion utan att
            äventyra målet om biologisk mångfald så länge det inte är naturbetesköttet
            som väljs bort.
          </p>
          <p xml:id="i-Mo1JWe8EHUnVJ4sLoXyKqM">
            Av hänsyn till den biologiska mångfalden bör den som vill äta
            kött alltså prioritera naturbeteskött (dock ej att sammanblandas
            med naturkött som importerats från Brasilien). Av hänsyn till
            klimatet bör dock konsumtionen av kött från idisslare minska,
            då dessa orsakar större utsläpp av växthusgaser än kyckling och
            grisar. Även kyckling och grisar har dock i allmänhet betydligt
            högre klimatpåverkan än vegetabiliska proteinkällor, och djurens
            välfärd kan dessutom starkt ifrågasättas. En sammanvägd miljöbedömning
            skulle därför kunna landa i att konsumtionen av alla köttslag
            utom naturbeteskött behöver minska.
          </p>
          <head xml:id="i-R6Djs7DHAm8BTseqXVAvgZ" type="h2">
            Mål för minskad köttkonsumtion
          </head>
          <p xml:id="i-DyUc1yQrCQ5wmTvz4uX3ou">
            Om köttkonsumtionen skulle minska till Livsmedelsverkets nuvarande
            kostrekommendationer skulle det motsvara en minskning på drygt
            25 procent. Andra aktörer, som Folkhälsoinstitutet 5 , förespråkar
            visserligen lägre nivåer, men detta kan vara en bra början till
            2020. Bara att sätta ett sådant politiskt mål kan ge en viktig
            signalverkan. Detta bör kompletteras med ett motsvarande mål om
            minskad klimatbelastning från köttkonsumtionen för att också uppmärksamma
            de åtgärder som kan göras på produktionssidan, även om vissa av
            de utsläpp som härör från biologiska processer kan vara svåra
            att påverka i större grad utan risk för oönskade bieffekter.
          </p>
          <p xml:id="i-6hbuoNu2cYW2GPGwNDXPrW">
            Bara mål är dock sällan tillräckligt för att nå en förändring.
            Den offentliga upphandlingen, till skolkök, sjukhuskök och liknande,
            bör rimligen dra sitt strå till stacken för att minska den mängd
            kött som serveras med 25 procent. Det är förvisso knappast riksdagens
            roll att detaljreglera vad som serveras i skolmatsalar runtom
            i landet, men däremot kan vi ge stöd till aktörer som jobbar med
            kunskapsstöd till upphandlare, kostansvariga, kockar och andra
            som är involverade i de offentliga måltiderna om hur man på bästa
            sätt ökar inslaget av goda och näringsrika gröna rätter. Vi kan
            också ge uppdrag till statliga verksamheter med stor måltidsverksamhet
            som försvaret och kriminalvården att minska mängden kött.
          </p>
          <head xml:id="i-4cT8sGK4J9zXShxQTufrKw" type="h2">
            Det ska löna sig att välja rätt
          </head>
          <p xml:id="i-QcddsWGkcmxmLH7hwywQDB">
            För att nå hushållen fyller information en viktig roll, och vi
            beklagar därför att regeringen stoppade Livsmedelsverkets förslag
            till miljöanpassade kostråd, som framhöll minskad köttkonsumtion
            och större omsorg om vilket kött man väljer som det smartaste
            miljövalet. Information får dock ofta bättre effekt om den kombineras
            med ekonomiska styrmedel som gör att de miljösmarta valen lönar
            sig bättre. Miljöskatter brukar framhållas som ett verksamt och
            kostnadseffektivt styrmedel som låter förorenaren betala. Särskilt
            den som värnar om marknadens funktionssätt borde uppskatta miljöskatter
            som kompenserar för de marknadsmisslyckanden som uppstår när priset
            på en vara inte speglar de fulla samhällsekonomiska kostnaderna,
            som när varan ger upphov till miljöskador som någon annan får
            lida av.
          </p>
          <p xml:id="i-JckF5Gfxz9hSreWUvbaq2A">
            Teoretiskt sett vore alltså det bästa sättet att direkt beskatta
            de miljöproblem som animalieproduktionen ger upphov till, exempelvis
            genom koldioxidskatter som verkligen speglar koldioxidens samhällskostnad,
            skatter på utsläpp av metan, lustgas och ammoniak, kännbara skatter
            på miljöfarliga bekämpningsmedel som används i foderproduktionen,
            skatter på näringsläckage från gödselhanteringen osv. I viss utsträckning
            förekommer detta redan, och kan behöva utvecklas och skärpas,
            men i andra fall är beskattning inte en lämplig lösning. Effektiv
            beskattning förutsätter antingen att man kan mäta och beskatta
            utsläppen direkt eller att det finns en relativt stark korrelation
            mellan utsläppen och den vara man beskattar. När det till exempel
            gäller näringsläckage från gödselhanteringen är det knappast försvarbart
            att kontinuerligt mäta utsläppen från varenda gödselstack, och
            då utsläppen beror på så många faktorer är det svårt att hitta
            något lämpligt att koppla beskattningen till. I sådana lägen är
            inte skatter i produktionsledet ett optimalt styrmedel.
          </p>
          <p xml:id="i-ABHpaHqsL9z3rxiuWHTNzA">
            En beskattning av boskapsuppfödningens miljöpåverkan måste också
            ta hänsyn till det faktum att vi lever i en globaliserad värld.
            Ett förslag som lyfts fram för att minska boskapsuppfödningens
            miljöpåverkan är att införa en särskild skatt på kraftfoder, som
            i Sverige och resten av Europa till tre fjärdedelar är importerat,
            för att stimulera en övergång mot mer lokalt odlat grovfoder och
            bete. En sådan skatt är definitivt värd att titta närmare på,
            men om skatten blir alltför hög finns risken att svenskt kött
            fördyras på utländskt kötts bekostnad, med resultatet att konsumenterna
            väljer utländskt kött i stället.
          </p>
          <p xml:id="i-GrCDZ1KJe29e4mxvZEMT7i">
            Ett annat förslag, som saknar den mer direkta utsläppsbeskattningens
            teoretiska skönhet, men å andra sidan är enklare och kan antas
            ge mindre problem med att produktionen bara flyttar utomlands,
            är att helt enkelt lägga en schablonskatt på animaliska livsmedel
            som ska täcka de genomsnittliga miljökonsekvenserna. Precis som
            andra punktskatter skulle den träffa såväl inhemska som importerade
            produkter. I vilken utsträckning skatten skulle differentieras
            utifrån olika djurslags olika miljöpåverkan behöver undersökas
            noggrannare. Miljöskäl talar för differentiering, medan enkelhetsskäl
            och det faktum att samma djurslag kan ha olika miljöpåverkan beroende
            på hur och var de föds upp talar för mer enhetlighet. Även avgränsningsfrågor,
            lämplig nivå med mera kan det behöva tittas närmare på. Frågan
            om en animalieskatt eller andra sätt att beskatta boskapsuppfödningens
            miljökonsekvenser bör därför utredas.
          </p>
        </div>
        <div xml:id="i-QUocXvg4p6b7SrP6vtGkVn" type="signatureBlock">
          <list xml:id="i-3poNXJN2g2j3oyh6hNSBaj">
            <item xml:id="i-93KDrkbXkKqcHdevBa7EvL" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-WC3GT7GZZiPSJyZPWXByU1" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-LNeLXEykyTRMRnzTG6EbWV" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-Ja9nq8uDMZYQwkn5GSs2ES" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-GX1VgjPD49uDdT1vG6wsnq" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-UkePPXHpwQtUwn1MJeerPq" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
          </list>
        </div>
      </div>
    </body>
  </text>
</TEI>
