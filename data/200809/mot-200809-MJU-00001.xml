<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00001">
  <teiHeader>
    <fileDesc>
      <titleStmt>
        <title>med anledning av prop. 2008/09:58 Befogenhet att beslagta fisk och annan egendom enligt fiskelagen</title>
        <author corresp="i-UFTZBKNRWWLXUXAtcCcVfH">av Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:58 Befogenhet att beslagta fisk och annan egendom enligt fiskelagen</title>
          <idno type="rdwebb">GW02MJ1</idno>
          <rs type="number">MJ1</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ1/text</ref>
          <ref type="dokument_url_html">http://data.riksdagen.se/dokument/GW02MJ1</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ1</ref>
          <ref type="doc">http://data.riksdagen.se/fil/735F7D03-80AF-4D00-A69B-1BFBD9A37676</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J792SvacMpUKsJbRU9GXb" type="basedOn"/>
        <correspContext corresp="i-J792SvacMpUKsJbRU9GXb">
          <ref>Proposition 2008/09:58</ref>
        </correspContext>
        <correspAction xml:id="i-AwGua7RpgEGmNFZVPvwR6N" type="signed"/>
        <correspContext corresp="i-AwGua7RpgEGmNFZVPvwR6N">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-8fXTthQ9eNZJXvVKauHTVP" type="referral">
          <date when="2008-11-14"/>
        </correspAction>
        <correspAction xml:id="i-PdFrrWLakxF9BEtbjQUTqV" type="dismissal">
          <date when="2008-11-13"/>
        </correspAction>
        <correspAction xml:id="i-RH3CBhQpJSiUDvnuENFTgY" type="dismissal">
          <date when="2008-11-13"/>
        </correspAction>
        <correspAction xml:id="i-Kk9kLcwdYecLnDAUXn51RZ" type="transfer">
          <date when="2008-11-12"/>
        </correspAction>
        <correspAction xml:id="i-Hr5VCsKoxQAag1iKsKmd4F" type="submission">
          <date when="2008-11-12"/>
        </correspAction>
        <correspAction xml:id="i-XQjwBGzZ77vnBtHMMVrbSV" type="assigned"/>
        <correspContext corresp="i-XQjwBGzZ77vnBtHMMVrbSV">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JF1Naa5ooPDJAmTAzg1d54" type="motBody">
        <div xml:id="i-UsPMULZTNAkYL4YPDb9DBP" type="motProposal" subtype="förslag">
          <head xml:id="i-REDpeNsjFKW5gLiaG7ssJ3">
            Förslag till riksdagsbeslut
          </head>
          <p xml:id="i-DTERJCkoqhx8q1cwNKRqba">
            Riksdagen tillkännager för regeringen som sin mening vad som
            anförs i motionen om att regeringen noga bör följa användningen
            av fiskekontrollinstrument och vid behov skyndsamt vidta åtgärder
            för att påföljder ska vara på en nivå som behövs för ett effektivt
            kontrollsystem.
          </p>
        </div>
        <div xml:id="i-MB9CR94Jwpf1MpA1DDSX8A" type="motContent">
          <head xml:id="i-SKNkvgzV37GmS7QEzBuigA" type="h1">
            Motivering
          </head>
          <p xml:id="i-GpzgU6t8fUhmzUZvSVwzin">
            Fiskerilagstiftningen syftar, som anges i propositionen, bl.a.
            till att skapa ett hållbart nyttjade av fiskeresurserna genom
            att skydda fiskbestånden från över­exploatering. Det krävs en
            fungerande och effektiv kontroll för att uppnå detta syfte.
          </p>
          <p xml:id="i-M5m76MZnLRaY1qxrD64s76">
            Befogenhet att beslagta fångst eller annan egendom som redskap
            är en del av fiskekontrollsystemet. Systemets effektivitet beror
            på alla dess olika delar. Sämre funktion för en del innebär att
            andra delar måste stärkas för att inte systemet i sin helhet ska
            försvagas. I systemet ingår risk för upptäckt och påföljd vid
            överträdelse och påföljdens nivå. Beslagtagen fångst är en möjlig
            påföljd för vissa överträdelser.
          </p>
          <p xml:id="i-NecX7CCMnL3mmynaW6VgZW">
            EU-kommissionen har i en färsk rapport om fiskerikontrollen i
            EU påtalat att fiskekontrollsystemen i flera medlemsstater inte
            fungerar tillräckligt väl. Bland annat klagar kommissionen på
            att påföljden för brott mot fiskeribestämmelserna är så låga i
            flera länder att fiskare kan se det som normala driftskostnader.
            Av rapporten framgår vidare att Sverige i en europeisk jämförelse
            hade låga påföljder för allvarliga överträdelser mot EU:s fiskeribestämmelser,
            ungefär en tredjedel av det europeiska genomsnittet. Sverige hade
            också en påfallande låg andel av upptäckta överträdelser som resulterade
            i någon påföljd.
          </p>
          <p xml:id="i-R7cRdRSzH2mtXQ75Jk4uGk">
            EU-rapporten, som kom ut i november 2008, avser förhållandena
            2006. Sedan dess har det skett förändringar i det svenska kontrollsystemet.
            Tidigare i år infördes möjlighet att ta ut sanktionsavgifter.
            Dessutom underlättades indragning av fiskelicenser vid överträdelse.
            Avsikten är att upptäcka överträdelser i väsentligt högre utsträckning
            ska resultera i påföljd. Samtidigt ändrades påföljdssystemet.
          </p>
          <p xml:id="i-7kfhtHtwPwnyPTTsNEQ6kk">
            En färsk dom från tingsrätten i Varberg berör rätten att beslagta
            fångst. Rätten konstaterar att rätten att beslagta fångst begränsats
            av de ändringar i fiskelagen som trätt i kraft nu i sommar. Fiskare
            dömdes för att avsiktligt och upprepade gångar ha uppgett felaktig
            fiskart i sina rapporter. Enligt det gamla regelverket skulle
            överträdelserna ha setts som brott. De skulle ha kunnat resultera
            i påföljd i tre delar: böter, förverkande av fångst och först
            efter lagakraftvunnen dom indragen licens.
          </p>
          <p xml:id="i-P1VuHC8pxAAZTaB4ZeTgTq">
            Enligt det nya regelverket skulle överträdelserna ses som överträdelse
            men inte brott. De skulle kunna resultera i påföljd i två delar:
            sanktionsavgift och (i allvarliga fall eller efter tredje tillfället)
            indragen licens.
          </p>
          <p xml:id="i-9JHvZxCmUc1rBmZZRNEQsE">
            Sanktionsavgifterna är mycket låga, vilket Miljöpartiet påtalade
            i samband med att propositionen behandlades i riksdagen. De är
            i många fall klart lägre än de böter som hade kunnat dömas ut
            enligt det tidigare systemet. De är också klart lägre än värdet
            av den fångst som inte längre kan beslagtas. Det kan ifrågasättas
            om de har någon nämnvärd förebyggande effekt, särskilt för större
            fartyg. Risken är att de kan komma att ses som normala driftskostnader,
            i linje med vad EU-kommissionen varnat för.
          </p>
          <p xml:id="i-R7hW7BnHWn6QE2WJpcEqAb">
            Det nya systemet medger inte längre att fångst kan beslagtas
            eller förverkas för vissa överträdelser som det kunde enligt det
            gamla systemet. Det nya systemet innebär således kraftigt sänkta
            påföljder i en del mycket viktiga fall, om inte sanktionsavgifter
            kompletteras med tillfälligt eller permanent indragen licens i
            tillräckligt stor omfattning.
          </p>
          <p xml:id="i-RjPmC4C42wBTTDYdenvkCA">
            EU-rapporten visar att licensindragning inte användes någon gång
            i Sverige under 2006. Föregående års rapport visade att licensindragning
            inte användes någon gång i Sverige under 2005 heller.
          </p>
          <p xml:id="i-C4DkWqf3t3Lnb3cJLnj8uR">
            Den ändring av fiskelagen som beslutats i år innebär att det
            blir lättare för Fiskeriverket att dra in licenser tillfälligt
            eller permanent. Men det återstår att se hur Fiskeriverket kommer
            att utnyttja detta instrument. Det är nödvändigt att Fiskeriverket
            använder det nya instrumentet indragen licens aktivt för att inte
            den sammanlagda påföljden ska sänkas till en verkningslös nivå
            jämfört med den redan tidigare rätt beskedliga nivån.
          </p>
          <p xml:id="i-NEg5UGZ6Ksz9H1emgdga5Q">
            Resultatet av domen i Varbergsmålet blev att fiskarna fick behålla
            fångsten men betala böter. Högsta fångstvärdet var över 600 000
            kr. Högsta boten var 70 000 kr. Om inte Fiskeriverket använder
            den möjlighet att dra in licens efter lagakraftvunnen dom som
            finns blir resultatet som om en bankrånare får behålla bytet men
            betala en avgift motsvarande en bråkdel av bytet.
          </p>
          <p xml:id="i-6to4uJH3nw8f3sQ4xU4QT7">
            Propositionen beskriver en stor försiktighet hos Fiskeriverket
            att använda påföljds­instrumentet beslagtagande av fisk. Enligt
            propositionen har Fiskeriverket uppgett att verket anser att gällande
            regler inte ger tillräckligt stöd för att befattningshavare hos
            Fiskeriverket har rätt att ta egendom efter beslut. Verket har
            därför beslutat att inte genomföra beslag. Samtidigt anser Sveriges
            Fiskares Riksförbund att den nu gällande lagstiftningen ger befogenhet
            att beslagta fisk.
          </p>
          <p xml:id="i-6J12JTsvz74AVTUfqiVXD8">
            Regeringen bör noga följa användningen av de nya och gamla fiskekontroll­instrumenten.
            Om den sammanlagda påföljdsnivån sanktionsavgifter, licens­indragningar
            och, i förekommande fall, böter och beslagtagen fångst är för
            låg för att vara verkningsfull bör regeringen skyndsamt vidta
            åtgärder så att påföljderna är på en nivå som ger ett effektivt
            fiskekontrollsystem.
          </p>
        </div>
        <div xml:id="i-N5PjkJLe4jT7SMz9qutkqC" type="signatureBlock">
          <list xml:id="i-HxV5tr4GofyebjPDCqcw3s">
            <item xml:id="i-7HxTUhwHDh9bKHCZhtvwex" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
