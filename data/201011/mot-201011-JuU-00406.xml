<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00406">
  <teiHeader>
    <fileDesc>
      <titleStmt>
        <title>Etnisk diskriminering i rättsväsendet</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Etnisk diskriminering i rättsväsendet</title>
          <idno type="rdwebb">GY02Ju406</idno>
          <rs type="number">Ju406</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju406/text</ref>
          <ref type="dokument_url_html">http://data.riksdagen.se/dokument/GY02Ju406</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju406</ref>
          <ref type="doc">http://data.riksdagen.se/fil/EC620744-F7ED-48BF-877A-F54E1C0E8F62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VsSiA3n6Brisk4fYQEwLWg" type="signed"/>
        <correspContext corresp="i-VsSiA3n6Brisk4fYQEwLWg">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-AexvKQtgqjEQcjWfkRhF82" type="numbering">
          <date when="2010-10-29"/>
        </correspAction>
        <correspAction xml:id="i-CPNcFUKUVVSosMTfPPQuya" type="submission">
          <date when="2010-10-27"/>
        </correspAction>
        <correspAction xml:id="i-KYp47xL2e4dnntF5J4exs8" type="transfer">
          <date when="2010-10-24"/>
        </correspAction>
        <correspAction xml:id="i-Xr3j1aAazpfAzsfgPH6eLL" type="assigned"/>
        <correspContext corresp="i-Xr3j1aAazpfAzsfgPH6eLL">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HdhjyRCbmHJikRkr9S2MSb" type="motBody">
        <div xml:id="i-TAB66YLHKt3AMYxsnijyAG" type="motProposal" subtype="förslag">
          <head xml:id="i-TvLipeVvpFU3YqVdJDUnjN">
            Förslag till riksdagsbeslut
          </head>
          <list xml:id="i-EPiKvm1PZKDKPeqqeCcwTm" style="ol">
            <item xml:id="i-VqVQA3MZpV1kRGcEhpP4Bz">
              Riksdagen tillkännager för regeringen som sin mening vad som
              anförs i motionen om att utreda inrättandet av ett forskningscentrum
              mot etnisk diskriminering i rättsväsendet.
            </item>
            <item xml:id="i-R4uC7cg8F2vS82jkyafoxU">
              Riksdagen tillkännager för regeringen som sin mening vad som
              anförs i motionen om att samtliga rättsväsendets myndigheter ska
              ges i uppdrag att vidta åtgärder mot etnisk diskriminering inom
              sina verksamhetsområden.
            </item>
          </list>
        </div>
        <div xml:id="i-qJEv5VYWpsqnGJvogy2as" type="motContent">
          <head xml:id="i-Ju3w3E8daX83sPfjCUvnVz" type="h1">
            1 Inledning
          </head>
          <p xml:id="i-XNRjhnHN3EBVzn8ZXuLLa1">
            Vänsterpartiet menar att den viktigaste rättspolitiska frågan
            är att alla människor har förtroende för och tilltro till rättsväsendet
            samt att det finns en demokratisk kontroll och insyn i rättsväsendet
            så att det kan tjäna allas bästa. Rättsväsendet är en av de viktigaste
            delarna i ett demokratiskt samhälle. Utan ett väl fungerande rättsväsende
            får vi ett samhälle där den starkes rätt blir den lag som råder.
          </p>
          <p xml:id="i-8ozPUFzJJGFoYptQKCsqca">
            De strukturer som finns i vårt samhälle, som rangordnar människor
            p.g.a. klass, kön, sexuell läggning och etnisk tillhörighet, måste
            bekämpas. Att begränsa strukturernas inflytande blir därför en
            viktig uppgift för rättsväsendet.
          </p>
          <p xml:id="i-MaD8MavTGxuMupb8zCztKt">
            Samtidigt måste man vara medveten om att rättsväsendets uppbyggnad
            och människorna verksamma inom rättsväsendet genomsyras av samma
            strukturer som finns i det övriga samhället. Strukturerna gör
            att det kan finnas orättvisor i rättsväsendet när det gäller att
            människor kan ha fördomar, när det gäller hur verksamheter är
            uppbyggda och fungerar (s.k. strukturell diskriminering) och när
            det gäller brist på kompetens som gör att personer inte får ett
            tillräckligt bra och rättvist bemötande.
          </p>
          <head xml:id="i-HM6783QPuvkQSKt4zPo33c" type="h1">
            2 Klass och brottslighet
          </head>
          <p xml:id="i-7YehzUJaTswXZ9EEf3VS1Q">
            Det finns ett tydligt samband mellan klassbakgrund och den population
            som finns på våra fängelser. Sambandet är väl känt och bevisat
            i både forskning och officiell statistik.
          </p>
          <p xml:id="i-X8k6LkKynMZVdPqHCkz35c">
            Det är detta samband som är en av förklaringarna till den av
            en del flitigt propagerade fördomen att människor med annan etnisk
            bakgrund än svensk skulle vara mer brottsbenägna, sett till brottsstatistiken.
            Att många av dessa människor blir offer för ett samhälle som ger
            dem små ekonomiska marginaler och sämre levnadsvillkor än andra
            kan resultera i att fler bland dessa både begår och drabbas av
            brott än om förhållandena skulle vara annorlunda. Diskriminering
            inom rättsväsendet kan även missgynna dessa grupper i brottsstatistiken.
          </p>
          <p xml:id="i-XQWwiEA9u7QfygvG7mobay">
            Ett skäl till att personer ur lägre samhällsklasser oftare anmäls
            för brott är att de begår brott av en typ som är lätt att upptäcka:
            vålds- och tillgreppsbrott. Utförandet av dessa brott sker ofta
            på ett sätt som medför stor sannolikhet att åka fast. Som en jämförelse
            kan tas att personer ur de högre samhällsskikten kan ha större
            skäl och möjligheter att befatta sig med exempelvis ekonomisk
            brottslighet, där sannolikheten att åka fast är mindre.
          </p>
          <p xml:id="i-N1f6Lp4efseQ3CRPHYmcg">
            En person som efter avtjänat straff befinner sig i en hopplös
            situation där han eller hon står utan arbete eller t.o.m. utan
            bostad löper sannolikt en större risk att återfalla i brottslighet.
            En person med en tryggare situation har förmodligen större chans
            att komma tillbaka i samhället, ett förhållande som är en del
            av förklaringen till det klassmässiga sambandet och som dessutom
            visar på behovet av en återrehabiliterande kriminalvårdspolitik.
            Men en förutsättning för att denna politik ska kunna fungera är
            att personer som har avtjänat sina straff tillåts komma tillbaka
            till samhället. Alltför ofta hörs röster om att personer som har
            begått brott ska utestängas från vissa typer av yrken. Det krävs
            också en i allmänhet fungerande arbetsmarknads- och bostadspolitik.
          </p>
          <head xml:id="i-AfHHrTrTLEjsWCQzHWoWR3" type="h2">
            2.1 Klass och utsatthet för brott
          </head>
          <p xml:id="i-8JF47VoPwwEA7k27mtFfd7">
            Mellan fattiga och rika finns också en ojämlik risk för att utsättas
            för brott. Främst gäller detta risken att utsättas för våld eller
            hot, men även många andra brott. Skillnaderna i utsatthet mellan
            fattiga och rika har ökat på senare år. Medan medel- och höginkomsttagare
            upplevt en stabilisering eller t.o.m. en minskning av våld och
            bostadsrelaterade stölder sedan början av 1990-talet har utsattheten
            för brott fortsatt att öka bland de fattiga, enligt en studie
            gjord av Anders Nilsson och Felipe Estrada vid institutet för
            framtidsstudier. Typiska grupper som drabbas i allt högre grad
            är ensamstående föräldrar, ungdomar och utrikes födda.
          </p>
          <p xml:id="i-UYP1SUrbrTg4bEUPA5q4XQ">
            Vänsterpartiet anser att en framgångsrik kriminalpolitik måste
            ha sin utgångspunkt i en analys av de sociala villkor under vilka
            människor lever. De ökade klassklyftorna i samhället och den ökade
            segregationen och arbetslösheten samt neddragningarna inom viktiga
            socialpolitiska områden skapar en ökad grogrund för kriminalitet
            och missbruk. När människor lever i utsatthet, inte får ta del
            av det goda i samhället och inte får delta i dess uppbyggnad,
            ökar risken för att samhällets normer och regler inte upplevs
            vara giltiga för dem. En generell och solidarisk välfärdspolitik
            som syftar till ökad delaktighet och minskar klassklyftorna måste
            därför utgöra grunden för en progressiv kriminalpolitik.
          </p>
          <p xml:id="i-AQ8hAxYU74TphWV3YeXddg">
            Rättsväsendet kan inte vara det viktigaste verktyg som vi använder
            för att långsiktigt påverka brottsutvecklingen, men det har ändå
            betydelse och är en fundamental del av ett demokratiskt samhälle.
          </p>
          <head xml:id="i-p37T9roT39u37R4WB4nia" type="h1">
            3 Etnisk diskriminering
          </head>
          <p xml:id="i-HHfLjxeiFSAkRbyy9Nss7d">
            I Sverige yttrar sig rasismen som tydligast i misshandel, förföljelser
            och trakasserier men även strukturellt, bl.a. i den ojämlika tillgången
            på arbete, utbildning, inkomst, bostad och politisk representation.
            Diskriminering av människor p.g.a. utseende eller ursprung är
            förbjuden oavsett om den är medveten eller omedveten, men sådan
            diskriminering utgör trots det en del av vår samhällsstruktur.
            Lagstiftning mot alla former av diskriminering är nödvändig för
            att skydda den enskilde. Men man får inte luras att tro att detta
            är tillräckligt och att de människor som arbetar inom rättsväsendet
            står helt fria från de strukturer och mönster som omger och innefattar
            oss.
          </p>
          <p xml:id="i-Ve8uc3tSkusB8cMFU3KHrn">
            Etnisk diskriminering inom rättsväsendet kan leda till två allvarliga
            konsekvenser. Den ena är självklart den orättvisa behandling som
            vissa grupper då utsätts för. Den andra är att den bidrar till
            att känslor av utanförskap ökar, vilket enligt många kriminologer
            är en starkt bidragande faktor till faktisk brottsbenägenhet.
          </p>
          <p xml:id="i-14kzjbMz4YRidSJRKYC18D">
            Det är oerhört viktigt att alla människor i vårt samhälle har
            förtroende för våra domstolar. Det finns sedan länge en pågående
            debatt om huruvida domar mot personer med en annan etnisk bakgrund
            än svensk är hårdare än vid jämförbara brott som begåtts av etniska
            svenskar. Det finns studier som stöder sådana antaganden. Bara
            misstanken om att det skulle vara så leder till ett minskat förtroende
            för rättsväsendet. Om det skulle vara så skulle detta också leda
            till en ökad misstro mot invandrade, nationella minoriteter och
            personer som på annat sätt har ett annat etniskt ursprung än svenskt.
          </p>
          <p xml:id="i-FYAzGbvRnw1MYhWZP9nCcR">
            Det finns många exempel som visar på problem med diskriminering
            inom rättsväsendet.
          </p>
          <p xml:id="i-96Xb1kSpMpfjkzHU3aCc9g">
            Sveriges radios P3 Nyheter granskar sände tidigare denna höst
            ett reportage om polisens arbete i storstädernas förorter. Reportaget
            gav en skrämmande bild där unga med utländsk bakgrund ansåg sig
            orättvist behandlade. Det handlade bl.a. om flitigt förekommande
            visitationer som inte grundar sig på konkreta brottsmisstankar
            utan snarare på fördomar.
          </p>
          <p xml:id="i-2eiFTa1aksYAg9YKKithEp">
            Ett annat reportage från P3 Nyheter granskar handlade om rasistiska
            åsikter hos enskilda poliser. Reportaget innehöll vittnesmål från
            poliser, polisstudenter och lärare som vittnade om språkbruk och
            attityder som står i klar kontrast till den värdegrund som bör
            finnas inom en kår som har ett så viktigt samhällsuppdrag. Detta
            manifesterades i olämpligt agerande mot såväl allmänheten som
            poliser och polisstudenter med en annan etnisk bakgrund än svensk.
            Något som upplevdes som mycket upprörande i sammanhanget var bristen
            på agerande från folk i ledningsposition.
          </p>
          <p xml:id="i-RGYGAx5U3Ukezbocrw9Lnr">
            Justitiekanslern presenterade 2008 en genomgång av oskyldiga
            frihetsberövanden. I den visas, förutom att antalet oskyldiga
            som frihetsberövas ökar, att vartannat fall gäller en person med
            utländskt namn. Detta är en tydlig överrepresentation.
          </p>
          <p xml:id="i-Xb7VvnPZuK7J7dJVYxsgf">
            År 2005 presenterades Utredningen om makt, integration och strukturell
            diskriminering, ledd av Masoud Kamali. Inom ramen för denna utredning
            presenterade Jerzy Sarnecki en forskarrapport om olika perspektiv
            på strukturell diskriminering inom rättsväsendets ramar, med avsnitt
            skrivna av olika forskare. Även om han konstaterar att mycket
            tyder på en faktisk diskriminering inom rättsväsendet, i synnerhet
            i vissa särskilda skeden, så konstaterar han samtidigt att forskningen
            på området är i ett tidigt skede och att den ofta väcker fler
            frågor och ibland pekar åt olika håll. Till exempel kan resultatet
            från en av studierna i rapporten, att förundersökningar mot personer
            med utomeuropeisk bakgrund oftare lades ner jämfört med andra
            förundersökningar, vara förvånande. Sarnecki tror att detta kan
            röra sig om en kompensering för eventuell diskriminering i samband
            med det första ingripandet.
          </p>
          <p xml:id="i-7qUB7i6jdqdw9q7tngVhs3">
            Sarnecki menar att följande frågeställningar behöver belysas
            ytterligare. Punkterna är direkt citerade ur rapporten:
          </p>
          <list xml:id="i-JqxZr9n9Xwbu89z5EJ4Egf" style="ul">
            <item xml:id="i-CxwezHCKQgtsbAHmiMaEp4">
              Allmänhetens benägenhet att anmäla brott begångna av personer
              ur olika etniska minoriteter.
            </item>
            <item xml:id="i-DAThBdQwtfAawN9i6eyVgJ">
              Polisens benägenhet att ingripa mot personer ur olika etniska
              minoriteter samt sättet på vilket personer (i synnerhet unga män)
              ur utomeuropeiska minoriteter behandlas av polisen. Här krävs
              bl.a. en deltagande observationsstudie.
            </item>
            <item xml:id="i-QBDC84s6cx2GUCBaKRysCW">
              Orsaker till att personer med bakgrund i fattiga, utomeuropeiska
              länder, jämfört med majoritetsbefolkningen oftare misstänks för
              brott samtidigt som de i mindre utsträckning åtalas för brott
              som de är skäligen misstänka för.
            </item>
            <item xml:id="i-YAUFtcTCgSAucD1vhEBK1X">
              Orsaker till att domstolar dömer personer som tillhör vissa minoritetsgrupper
              hårdare.
            </item>
            <item xml:id="i-jaHUSPTnh6RYwTzKJyDgR">
              Rättssystemets behandling av brottsoffer som tillhör etniska
              minoriteter samt om det förekommer särbehandling om både offer
              och gärningsperson tillhör vissa etniska minoriteter. Samt vidare,
              hur behandlas sådana fall (i synnerhet när det gäller vålds- och
              sexualbrott) där offret är svenskt och förövaren invandrare. Även
              fall där förövaren är svensk och offret invandrare bör granskas.
            </item>
            <item xml:id="i-TgeqCe7Yoajby2nR5z5VNi">
              Det föreligger vidare ett behov av rättsvetenskapliga studier
              av olika straffrättsprocessuella aspekter (t.ex. av bevisvärdering)
              i mål där förövare och offer tillhör olika etniska grupper.
            </item>
            <item xml:id="i-BrSptnHEFhoUE3eYMW8Tac">
              En annan intressant kunskapslucka förefaller vara förekomsten
              av eventuell etnisk diskriminering i civilrättsliga processer,
              t.ex. vårdnadstvister. Kunskaper saknas även när det gäller hur
              försäkringsbolag hanterar skadeståndsanspråk hos skadelidande
              med olika etniska bakgrunder.
            </item>
            <item xml:id="i-2tiNvgRu3rLNKT9SwamD7F">
              Vi saknar även i stor utsträckning kunskap om några etniska hänsyn
              (och i så fall vilka) tas vid selektion av ärenden som utsätts
              för särskild granskning hos skattemyndigheterna, tullen, försäkringskassorna,
              kommunala skatteförvaltningar m.fl.
            </item>
          </list>
          <p xml:id="i-3VCYgZWAFJmyjcfMYieEdT">
            Sarnecki menar att det behövs mer forskning på området och att
            statliga medel bör anslås. Utredaren Masoud Kamali stöder Sarnecki
            i detta och föreslår att ett nytt forskningscentrum som inte är
            bundet av de existerande institutionella hindren och forskningstraditionerna
            inrättas.
          </p>
          <p xml:id="i-BgDb3yWzzoqb2q3iPWXvs">
            Att etnisk diskriminering inom rättsväsendet förekommer går inte
            att bortse från. Med vetenskapligt grundade studier skulle dock
            arbetet mot denna diskriminering kunna intensifieras. Inrättandet
            av ett forskningscentrum inriktat mot etnisk diskriminering i
            rättsväsendet bör utredas. Detta bör riksdagen som sin mening
            ge regeringen till känna.
          </p>
          <head xml:id="i-JK5w3aCfdnYFRKMTdYAqM1" type="h2">
            3.1 Brås rapport
          </head>
          <p xml:id="i-4fSGtBLr3fbDgGctXDNrzc">
            Brottsförebyggande rådet, Brå, har haft i uppdrag att forska
            vidare och undersöka hur diskriminering i rättsprocessen kan yttra
            sig. Brå publicerade rapporten Diskriminering i rättsväsendet
            (nr 2008:4). I rapporten redogör man för upplevelser både från
            dem som drabbats av diskriminering och från representanter för
            rättsväsendet.
          </p>
          <p xml:id="i-STCCi8vXnpZAVvyaU6Ja89">
            En av rapportens styrkor är att rättsväsendets anställda har
            mycket att berätta om både direkt och strukturell diskriminering
            som de har bevittnat. När det gäller direkt diskriminering har
            de bl.a. berättat om att utredare förutsatt att någon är skyldig
            enbart p.g.a. dennes nationalitet och utrett brott efter de förutsättningarna
            eller att personer kontrolleras särskilt enbart p.g.a. deras bakgrund
            (s.k. racial profiling). De har också sett tydliga exempel på
            att personer bedöms som mindre trovärdiga och får ett ovärdigt
            bemötande från rättsväsendets sida.
          </p>
          <p xml:id="i-V1CFcJBLok5GAGsdFucq5n">
            När det gäller mer indirekt eller strukturell diskriminering
            är tillgången till och kvaliteten på tolkning något som enligt
            Brås rapport har stor betydelse. Vänsterpartiet har i andra sammanhang
            tagit upp problemet med tolkupphandling, där strävan efter att
            pressa ner kostnaderna får konsekvenser vad gäller både tillgänglighet
            och kvalitet. Brårapporten påpekar också att information och kommunikationssätt
            kan vara svåra att förstå för den som inte har svenska som modersmål.
          </p>
          <p xml:id="i-KYJbTGhzym8d2s6WKdKum">
            I Brås rapport menar de att det finns behov av ytterligare forskning,
            men att man redan nu kan vidta åtgärder. Vi instämmer i detta.
            Parallellt med att forskningen går vidare bör man titta på frågor
            som mer tillgänglig information, utbildning, kvalitet i tolkupphandling,
            aktiv rekrytering, behandlingsprogram inom kriminalvården på andra
            språk än svenska, dialog med organisationer som företräder personer
            med en annan etnisk bakgrund än svensk och översyn av rutiner
            som kan verka strukturellt diskriminerande. Lämpligast är att
            var och en av rättsväsendets myndigheter inventerar vad som behöver
            göras inom det egna verksamhetsområdet och därefter vidtar åtgärder.
            Regeringen bör därför ge rättsväsendets myndigheter ett sådant
            uppdrag. Detta bör riksdagen som sin mening ge regeringen till
            känna.
          </p>
        </div>
        <div xml:id="i-Y4nUhyHBzbyxGW7zqgGECf" type="signatureBlock">
          <list xml:id="i-N12csyJkZuKnACYauu1YpS">
            <item xml:id="i-BRTpj6aEzofcSALrgcRT6d" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-WA8FosnSRGypCwoLHsecT8" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-UKqJTkPuZzrhDxAtHgSXRE" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-VQ8gZq4P1LSLZjVdxmgVtJ" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-CRfBGQsVox8Gm1Eop4iGhN" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-SgHXMZ9mvuTMdrBHCihLUp" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
