<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-02232">
  <teiHeader>
    <fileDesc>
      <titleStmt>
        <title>Utgiftsområde 8 Migration</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2232 av Markus Wiechel m.fl. (SD)</title>
          <idno type="rdwebb">H3022232</idno>
          <rs type="number">2232</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3022232/text</ref>
          <ref type="dokument_url_html">http://data.riksdagen.se/dokument/H3022232</ref>
          <ref type="dokumentstatus_url_xml">http://data.riksdagen.se/dokumentstatus/H3022232</ref>
          <ref type="docx">http://data.riksdagen.se/fil/3E184FBB-82E0-4A41-891B-AAFE7A83316F</ref>
          <ref type="pdf">http://data.riksdagen.se/fil/EAF3C6A0-3723-4556-9EBF-E9F4D3ECC221</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-H6i77bianCgQAnMyqCfYc8</idno>
            <name>Linus Bylund</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Hpe12LExukWRpYfJkXo8VH" type="signed"/>
        <correspContext corresp="i-Hpe12LExukWRpYfJkXo8VH">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-H6i77bianCgQAnMyqCfYc8"/>
        </correspContext>
        <correspAction type="submitted" xml:id="i-PaG8uFfzGD9dJQMiBSMyPk">
          <date when="2015-10-06"/>
          <time when="12:29:49"/>
        </correspAction>
        <correspAction type="referred" xml:id="i-A8XRiE4weQJpbgxg21SqbL">
          <date when="2015-10-13"/>
        </correspAction>
        <correspAction type="assigned" xml:id="i-87TUbN7jcAvuG7AftKEoxQ">
          <date when="2016-06-13"/>
          <time when="14:44:24"/>
        </correspAction>
        <correspContext corresp="i-87TUbN7jcAvuG7AftKEoxQ">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-KEPef8vz47XtpWkko2QKjv"/>
        <correspContext corresp="i-KEPef8vz47XtpWkko2QKjv">
          <ref type="uppgift">2015/16:SfU4</ref>
          <ref type="ref_dok_id">H301SfU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2232 av Markus Wiechel m.fl. (SD) Utgiftsområde 8 Migration</div>
      </div>
      <div type="motBody">
        <div type="motProposal" subtype="förslag">
          <head xml:id="i-TdSdFuFNL72h1niwt5Spzs">
            Förslag till riksdagsbeslut
          </head>
          <list style="ol">
            <item xml:id="i-QMRNskQ3shqYRFXBynEPFT">
              Riksdagen anvisar anslagen för 2016 inom utgiftsområde 8 Migration
              enligt förslaget i tabell 1 i motionen.
            </item>
          </list>
        </div>
        <div type="motContent">
          <head type="h1" xml:id="i-JNSjm1W7G3Ek6dGVL2QTvA">
            Motivering
          </head>
          <p xml:id="i-MPCDmUnor93hXrAsVqxywK">
            Sverigedemokraterna är ett socialkonservativt parti med nationalistisk
            grundsyn som betraktar värdekonservatism och upprätthållandet
            av en solidarisk välfärdsmodell som de viktigaste verktygen i
            byggandet av det goda samhället. Partiets övergripande mål är
            att formera en demokratisk, politisk rörelse som slår vakt om
            den gemensamma nationella identitet som har utgjort grunden för
            framväxten av välfärdsstaten och vårt lands fredliga och demokratiska
            utveckling.
          </p>
          <p xml:id="i-KHRHsTenYXSSKtJf184kFf">
            Sverigedemokraterna eftersträvar ett försiktigt framåtskridande
            som baseras på varsamhet, eftertanke och långsiktigt ansvarstagande.
            Vi eftersträvar ett demokratiskt, jämställt och miljövänligt samhälle
            där alla medborgare skyddas av, och är lika inför, lagen. Genom
            att kombinera frihet och trygghet, individualism och gemenskap
            hoppas vi kunna skapa ett folkhem som i så hög grad som möjligt
            är präglat av trygghet, välstånd, demokrati och en stark inre
            solidaritet.
          </p>
          <p xml:id="i-SvdxYQjDjEdC84avy133jw">
            Sverigedemokraterna står fritt från såväl socialismens som liberalismens
            ekonomiska teorier och kan därför inta ett pragmatiskt och verklighetsanpassat
            förhållningssätt i ekonomiska frågor. Förutsatt att det kan gagna
            Sverige och dess medborgare är vi öppna för samtal, diskussioner
            och samarbeten med alla andra partier. I vår höstbudget stakar
            vi ut våra viktigaste visioner för de kommande åren. Vi visar
            att det inte måste finnas någon motsättning mellan ekonomisk tillväxt
            och sysselsättning å den ena sidan och allmän välfärd, trygghet
            och socialt ansvarstagande å den andra.
          </p>
          <head type="h1" xml:id="i-Qyqy71yBBTyQ19N4vWMNV3">
            Tabell 1 Anslagsförslag 2016 för utgiftsområde 8 Migration
          </head>
          <table>
            <row style="label" xml:id="i-JvFykjmk67Da9u6BuKkGZB">
              <cell>
                Tusental kronor
              </cell>
            </row>
            <row xml:id="i-9f4vSo3fhDncabE6q1Qzn8">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (SD)
              </cell>
            </row>
            <row xml:id="i-XhMvjvLmyCSHWK9eYnNZ7T">
              <cell>
                1:1
              </cell>
              <cell>
                Migrationsverket
              </cell>
              <cell>
                4 698 564
              </cell>
              <cell>
                −3 526 272
              </cell>
            </row>
            <row xml:id="i-Hw8nTwewHH18iGdGjhm61G">
              <cell>
                1:2
              </cell>
              <cell>
                Ersättningar och bostadskostnader
              </cell>
              <cell>
                12 635 000
              </cell>
              <cell>
                −11 403 088
              </cell>
            </row>
            <row xml:id="i-AYZh6dmEhkd9KYkBdtWCv2">
              <cell>
                1:3
              </cell>
              <cell>
                Migrationspolitiska åtgärder
              </cell>
              <cell>
                427 117
              </cell>
              <cell>
                −427 117
              </cell>
            </row>
            <row xml:id="i-WeQkqoBux8kxh5VAtMuDK6">
              <cell>
                1:4
              </cell>
              <cell>
                Domstolsprövning i utlänningsmål
              </cell>
              <cell>
                562 436
              </cell>
              <cell>
                −534 314
              </cell>
            </row>
            <row xml:id="i-CANmVAfXMk7eKjafJPWWgr">
              <cell>
                1:5
              </cell>
              <cell>
                Rättsliga biträden m.m. vid domstolsprövning i utlänningsmål
              </cell>
              <cell>
                160 800
              </cell>
              <cell>
                −152 760
              </cell>
            </row>
            <row xml:id="i-KZjiVE9AqxjLzD2WutyqZ9">
              <cell>
                1:6
              </cell>
              <cell>
                Offentligt biträde i utlänningsärenden
              </cell>
              <cell>
                434 150
              </cell>
              <cell>
                −408 318
              </cell>
            </row>
            <row xml:id="i-WE93gZEqHqQN6iCwXP4CKm">
              <cell>
                1:7
              </cell>
              <cell>
                Utresor för avvisade och utvisade
              </cell>
              <cell>
                315 202
              </cell>
            </row>
            <row xml:id="i-daDFGTfRbJk4NCVnYdu4G">
              <cell>
                1:8
              </cell>
              <cell>
                Från EU-budgeten finansierade insatser för asylsökande och flyktingar
              </cell>
              <cell>
                186 450
              </cell>
            </row>
            <row xml:id="i-VMcDXmuATMEL65s3d3PRUU">
              <cell>
                Summa
              </cell>
              <cell>
                19 419 719
              </cell>
              <cell>
                −16 451 869
              </cell>
            </row>
            <row xml:id="i-UTo6HrJE1audGjoxThhjqf"/>
          </table>
          <p xml:id="i-P4K139iyUmTEcG69zcQKQH">
            Migrationspolitiken är ett stort område och det finns flera aspekter
            att ta hänsyn till i samband med fördelningen av statens finanser,
            inte minst i tider som dessa då asyltrycket mot Sverige är enormt.
            I stark kontrast till regeringen, som inte satsar mer på något
            annat område, kalkylerar Sverigedemokraterna med ett kraftigt
            fallande asyltryck gentemot Sverige. Vi arbetar med målet att
            nå en 100-procentig minskning av asylinvandringen under mandatperioden
            och med en 95-procentig minskning redan år ett som följd av att
            vi strikt förhåller oss till Dublinförordningen och principen
            om första asylland. Tack vare hårdare krav på migranter, mer stöd
            till närområdet, inre gränskontroller och en väl utarbetad signalpolitik
            kommer asyltrycket inom kort per automatik att minska avsevärt.
            Allt detta leder till stora besparingar inom de flesta anslag,
            med partiell effekt under det första budgetåret och full effekt
            från 2017.
          </p>
          <p xml:id="i-QNYsRpwPYPqMQ3CFrNkMzA">
            Sverige har Europas liberalaste migrationslagstiftning och ur
            ett europeiskt perspektiv är Sveriges invandringspolitik extrem.
            I de allmänna debatter som förs är det vanligt att man främst
            talar om flyktingar i samband med invandringspolitiken, men riktigt
            så enkelt är det inte. Människor har i alla tider kommit till
            Sverige och de har i alla tider kommit av olika skäl. Vi ska fortsatt
            vara öppna för att föra en effektiv och generös flyktingpolitik,
            och måste därför i handling skilja mellan flyktinghjälp och mottagande
            av asylsökande. Oavsett om vi talar om flykting-, arbetsmarknads-
            eller anhöriginvandring behöver vi föra en konsekvent och stabil
            politik som dessutom är långsiktigt hållbar. Vi menar att de vi
            ska lägga fokus på att stötta i Sverige är kvotflyktingar genom
            FN:s vidarebosättningssystem och inte asylsökande. Därför har
            vi avsatt medel för att utöka Sveriges kvot till 4 000.
          </p>
          <p xml:id="i-9wQ4nyvJvVRoUnC2ExamEp">
            Trots att många enskilda invandrare bidragit positivt till det
            svenska samhället har den sammantagna effekten av våra förhållandevis
            öppna gränser, i kombination med en samhällsupplösande mångkulturalism,
            blivit stora och allvarliga problem i form av segregation, utanförskap,
            sjunkande kunskap i skolan, motsättningar, ökad kriminalitet,
            skenande kostnader i de sociala trygghetsnäten och en försämrad
            välfärd. Vi Sverigedemokrater vill istället se ett varmt Sverige
            som präglas av gemenskap och sammanhållning. Det är med dessa
            ledord som vi kan skapa en god samhällsutveckling för såväl infödda
            svenskar som nyanlända migranter och istället för att låta segregationen
            i samhället frodas fokuserar Sverigedemokraterna på att, med öppen
            svenskhet som ledord, skapa ett ”vi”.
          </p>
          <p xml:id="i-WVyqyyY5to3hb7eR6mLTub">
            Med Sverigedemokraternas flyktingpolitik skulle fler barn få
            gå i skolan, fler människor på flykt skulle kunna äta sig mätta
            och fler liv skulle kunna räddas. Vi möjliggör riktig flyktinghjälp
            genom att fokusera våra begränsade resurser till flyktingländernas
            närområden och genom ökade anslag till sann flyktinghjälp bli
            ett ännu större föredöme internationellt. Detta prioriterar vi
            framför att skylta med ett ansvarslöst och massivt mottagande
            av flyktingar i Sverige. Dels är det i närområdet de mest utsatta
            flyktingarna finns, dels gör också varje enskild krona mer nytta.
            Inte minst i Syrien skulle UNHCR kunna göra väldigt mycket nytta
            med mer resurser. Vi vägrar dessutom att göra avräkningar i biståndsbudgeten
            för att bekosta ett mottagande av migranter i Sverige. Med en
            ansvarsfull invandringspolitik och ett ökat fokus på kris- och
            katastrofbistånd kan vi bättre hjälpa de som har det allra svårast.
            Det är en medmänsklig plikt att hjälpa människor i nöd, vilket
            vi önskar göra. Alla människor bör således också kunna vända sig
            till FN för att få sin sak prövad och eventuellt beviljas en placering
            i Sverige som kvotflykting. Idag tillhör dock en mycket liten
            del av invandrarna i Sverige den kategorin och vi det enskilt
            största mottagarlandet i Europa. Vi har över 60 miljoner människor
            på flykt runt om i världen. Om vi tar emot 100 000 asylsökande
            eller för den delen det dubbla av dessa på ett år gör ingen nämnvärd
            skillnad i det stora hela, endast för ett relativt litet antal
            människor, som har det förhållandevis bra ställt om de på egen
            hand lyckats ta sig hela vägen till Sverige. Konsekvenserna av
            de nuvarande prioriteringarna för samhället enorma, samtidigt
            som hjälpen blir ineffektiv och orättvis.
          </p>
          <p xml:id="i-5xcLUkWsETiPDY6jfe8px5">
            Sverigedemokraterna önskar som bekant minska asylinvandringen
            med 100 procent, men räknar med att nå en 95-procentig minskning
            första året. Den som flyr med fara för liv och hälsa ska självfallet
            också få sin sak prövad, men vi anser att principen om första
            ankomstland är viktig att förhålla sig till för att flyktinghjälpen
            ska kunna fungera någorlunda bra. Om giltiga asylskäl kan beläggas
            bör den asylsökande i normalfallet få ett uppehållstillstånd på
            en tidsbegränsad period om 12 månader. Efter 12 månader görs sedan
            en ny prövning för att utröna om de ursprungliga asylskälen på
            något sätt förändrats. Beviljandet av permanenta uppehållstillstånd
            ska helt upphöra och regel ska vara att de som beviljats uppehållstillstånd
            får det tillfälligt, med möjligheten till förlängning.
          </p>
          <p xml:id="i-YWY7AMSjra6qZzW4Knm9HY">
            Som ett familjevänligt parti ser Sverigedemokraterna det givetvis
            som önskvärt att var och en får leva nära sina närmaste familjemedlemmar.
            Samtidigt inser vi att dagens kravlösa och svagt reglerade anhöriginvandring
            belastar det svenska samhället bortom rimliga proportioner. Vi
            är således öppna för anhöriginvandring och familjeåterförening,
            men anser att detta bör följa ett väluppbyggt regelverk samt att
            ansvaret för den invandrades försörjning och omsorg bör ligga
            på anknytningspersonen, inte den svenska staten, fram till dess
            att svenskt medborgarskap eventuellt erhålles.
          </p>
          <p xml:id="i-43StV1sAvNEWXxpiuy3Pnq">
            Sverigedemokraterna ställer sig i grunden positiva till Europeiska
            rådets direktiv om rätt till familjeåterförening som formulerat
            rimliga förslag till välformulerade regelverk. Vi vill reformera
            de svenska reglerna i enlighet med direktivet.
          </p>
          <p xml:id="i-8N7UNzMSz6Rn2iECKCcndB">
            Dublinförordningens huvudsakliga syfte är att på kort tid bestämma
            vilket land som har ansvaret för att pröva en asylansökan och
            då är det enbart ett land som ansvarar för prövningen av en asylansökan.
            Dublinförordningen är bindande och direkt tillämplig i medlemsstaterna,
            som utgörs av EU:s medlemsstater samt Island, Liechtenstein, Norge
            och Schweiz. Framkommer det att en annan medlemsstat har ansvaret
            för en asylsökande ska den ansvariga medlemsstaten ”överta/återta”
            den asylsökande och när ansvaret accepterats ska den asylsökande
            överföras dit. Enligt förordningens kriterier kan varje medlemsstat
            pröva en asylansökan, men här anser Sverigedemokraterna att vi
            behöver bättra oss och se till att migranter som söker asyl också
            gör det i det första land de kommer till som skrivit under Dublinförordningen.
          </p>
          <p xml:id="i-RwPTHg6JU4HgDSu6CsHEQT">
            Sverigedemokraterna önskar reglera arbetskraftsinvandringen till
            en mer sund nivå med ett mer rättvist förhållningssätt till arbetsmarknadens
            behov och den aktuella arbetslösheten i samhället. Genom att införa
            ett så kallat blåkortssystem, ett slags implementering av det
            europeiska blåkortsdirektivet, vill vi modernisera nuvarande regler
            för arbetskraftsinvandring. I likhet med vår ståndpunkt gällande
            andra uppehållstillstånd önskar vi att dessa alltid är temporära.
          </p>
          <p xml:id="i-YDhtqsGhB6HUGT1ew37NLi">
            Den sökande bör kunna uppfylla ett antal minimikrav: uppvisa
            en bruttoårslön jämte anställningskontraktet som är minst en och
            en halv gång större än den genomsnittliga bruttoårslönen i Sverige
            samtidigt som alla villkor i tillämpliga lagar, kollektivavtal
            eller relevant branschpraxis är uppfyllda, visa upp en handling
            som styrker att de villkor som enligt nationell lag gäller för
            utövande av det reglerade yrke som anställningskontraktet åsyftar
            är uppfyllda samt visa upp handlingar som styrker relevanta högre
            yrkeskvalifikationer för det yrke eller den bransch som specificeras
            i anställningskontraktet, när det gäller oreglerade arbeten, samt
            visa upp bevis som styrker innehav av en sjukförsäkring täckandes
            alla risker som normalt täcks för medborgare i Sverige. Direktivet
            ger dessutom varje medlemsstat rätt att reglera arbetskraftsinvandringen
            ytterligare genom att dels införa kvoter, dels undersöka situationen
            på den befintliga arbetsmarknaden och pröva om inte den lediga
            platsen kan tillsättas med nationell arbetskraft.
          </p>
          <p xml:id="i-5oawg8J2Bfr69AY15BH7uE">
            Om villkoren inte uppfylls kan ansökan avslås. Den möjligheten
            finns också om arbetsgivaren tidigare har påförts någon form av
            sanktioner eller om handlingarna som ligger till grund för ansökan
            har förvärvats på bedrägligt sätt, förfalskats eller ändrats i
            något avseende. Slutligen finns rätt att avslå ansökan även i
            de fall ett avslag kan motiveras med hänsyn till rikets säkerhet,
            allmän ordning eller folkhälsa. Därutöver finns en möjlighet att
            återkalla ett blåkort om villkoren inte längre uppfylls, om innehavaren
            inte har tillräckliga medel för att försörja sig själv och eventuella
            familjemedlemmar utan att nyttja det sociala trygghetssystemet,
            om innehavaren ansöker om socialbidrag eller med hänsyn tagen
            till rikets säkerhet, allmän ordning eller folkhälsa.
          </p>
          <p xml:id="i-95v8BteHHkVFTqbxMCHPxp">
            Sverigedemokraternas blåkortssystem nyttjar de möjligheter direktivet
            ger till striktare regleringar. Det resulterande regelverket möjliggör
            ett mottagande av uteslutande högkvalificerad arbetskraft.
          </p>
        </div>
        <div type="motSignatures">
          <list>
            <item xml:id="i-7rzQqFaY14wyXZExfyGrkR">
              Markus Wiechel (SD)
            </item>
            <item xml:id="i-Nzf56uRMqd6SpAhMW9GkkU">
              Jennie Åfeldt (SD)
            </item>
            <item xml:id="i-LXkRfpAtTh63N25BWanXwA">
              Linus Bylund (SD)
            </item>
          </list>
        </div>
      </div>
    </body>
  </text>
</TEI>
