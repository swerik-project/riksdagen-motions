<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01888">
  <teiHeader>
    <fileDesc>
      <titleStmt>
        <title>med anledning av propositionen 1977/78:125 med förslag om  tilläggsbudget III till statsbudgeten för budgetåret 1977/78</title>
        <author>av Kurt Hugosson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:125 med förslag om  tilläggsbudget III till statsbudgeten för budgetåret 1977/78</title>
          <idno type="rdwebb">G1021888</idno>
          <rs type="number">1888</rs>
          <ref type="dokument_url_text">http://data.riksdagen.se/dokument/G1021888/text</ref>
          <ref type="dokument_url_html">http://data.riksdagen.se/dokument/G1021888</ref>
          <ref type="dokumentstatus_url_xml">http://data.riksdagen.se/dokumentstatus/G1021888</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RfNeesgBmvjdVGmmWEZYfe</idno>
            <name>KURT HUGOSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JvK8AnnbJb3NvMNmxr3LzF" type="signed"/>
        <correspContext corresp="i-JvK8AnnbJb3NvMNmxr3LzF">
          <note type="signatory" corresp="i-RfNeesgBmvjdVGmmWEZYfe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1888/mot_197778__1888-001.pdf"/>
      <fw xml:id="i-UdZ2Uivyb7d69Rpcv4ErXZ">
        Motion 1977/78:1888
      </fw>
      <div type="motHeader" xml:id="i-JK8ScmDmjnUMRLuRoWdUu8">
        <div type="motTitle" xml:id="i-Qq4YkJEkbMX68Nb4dwhsFs"/>
        <div type="motSubmissionInfo" xml:id="i-Lpm76hK3fB7xCTbWCwoeor"/>
      </div>
      <div type="motBody" xml:id="i-C4xXR93ToLx3Tuqio3ixpt">
        <div xml:id="i-22DQwzk6aurL1dGAAcEi11">
          <p xml:id="i-XwcZownJatpTg1w2rLDk9w">
            av Kurt Hugosson med anledning av propositionen 1977/78:125 med
            förslag om tilläggsbudget III till statsbudgeten för budgetåret
            1977/78
          </p>
          <p xml:id="i-PGdENnfZKXJde2LQPEbWWH">
            Den naturkatastrof som inträffade i Tuve den 30 november 1977
            var synnerligen omfattande, och själva skredområdet upptog en
            yta på ca 300 000 m2. Vid skredet omkom åtta personer och 39 skadades.
            Av de skadade avled senare en man av de svåra skador han ådrog
            sig i samband med olyckan. Inom skredområdet totalförstördes 67
            bostadshus. Ytterligare 84 bostads- hus, som ligger inom ett område
            där risken för ytterligare skred anses föreligga, är evakuerade.
            Av dessa har fem redan rivits och sannolikt kommer ytterligare
            ett tiotal att rivas. Övriga hus inom skredriskområdet kan sannolikt
            åter användas för bostadsändamål, sedan erforderliga åtgärder
            för stabilisering av marken och förstärkningar av byggnadernas
            grunder vidta- gits. Utöver dessa fastigheter har ett antal hus
            varit evakuerade tidigare av säkerhetsskäl. Inom skredområdet
            där husen totalförstördes bodde 230 personer, inom skredriskområdet
            som fortfarande är evakuerat ytterligare 206 personer. Inom det
            tidigare evakuerade området bodde 212 personer. Trots ovan angivna
            statistiska beskrivning av naturkatastrofens omfatt- ning är det
            svårt att förmedla den fruktansvärda omfattning som jordskredet
            i Tuve innebar. Ett till stora delar försvunnet bostadsområde,
            en helt ny landskapsbild och splittring av en socialt sammansvetsad
            befolkning blev resultatet på ett par minuter då naturkatastrofen
            inträffade. Självfallet skall de människor som drabbats hållas
            ekonomiskt skadeslösa De mänskliga tragedier som blev en följd
            av olyckan genom att nära och kära förlorade livet kan naturligtvis
            icke ersättas ekonomiskt liksom inte heller det psykiska lidande
            som Tuveborna fått utstå. Vid riksdagens frågestund den 15 december
            1977 krävdes också helt följdriktigt att de drabbade skulle hållas
            ekonomiskt skadeslösa. Med tillfredsställelse kan jag också konstatera
            att kommunministern som rege- ringens företrädare vid detta tillfälle
            uttalade att regeringens allmänna inställning var att en generös
            bedömning skulle ske av de ekonomiska skadorna och att de drabbade,
            så långt det är möjligt, skulle hållas ekonomiskt skadeslösa.
            I regeringens proposition 1977/78:125 med förslag till tilläggsbudget
            III till statsbudgeten för budgetåret 1977/78 föreslår kommunministern
            att ett reservationsanslag av 65 000 000 kronor skall anvisas
            till ersättningar m. m. i
          </p>
          <p xml:id="i-JWsi1tPqvNNgchZFHdDUbW">
            samband med naturkatastrofen i Tuve. I propositionen uttalar
            departements- chefen: ”Vad gäller de enskilda personer som har
            lidit skada genom
          </p>
          <p xml:id="i-NeQBkk4aLE58RqtqQiocrJ">
            I Riksdagen 19771/78. 3 saml. Nr 1888-1895
          </p>
          <p xml:id="i-9vTAys3gU2whNpvaoXxY12">
            Mot. 1977/78 1888-1895
          </p>
          <pb facs="riksdagen-motions-pdf/data/197778/mot_197778__1888/mot_197778__1888-002.pdf"/>
          <fw xml:id="i-V7bDtE8SSto7VXWWNjoHau">
            Mot. 1977/78:1888 3
          </fw>
          <p xml:id="i-Pc3PacFuTKFXQmxfuQTvje">
            katastrofen anser jag vara angeläget att staten — i den mån ersättningsskyl-
            digheten inte ankommer på försäkringsgivarna — träder in med hjälp.
            Härvid bör enligt min mening eftersträvas att de skadelidande
            skall försättas i samma ekonomiska situation som före katastrofen.”
            Jag delar departementschefens uttalande på denna punkt och utgår
            från att så också blir fallet även i de frågor som ännu icke slutbehandlats.
            I det följande vill jag peka på vissa av de problem som fortfarande
            är föremål för övervägande och som såväl de drabbade genom sin
            samrådsgrupp i Tuve som länsstyrelsen i Göteborgs och Bohus län
            i skrivelser till kommundeparte- mentet påtalat. Jag förutsätter
            också att den snabba och obyråkratiska handläggning som hittills
            kännetecknat myndigheternas åtgärder vid Tuve- katastrofen fortsätter
            och att hela skaderegleringen snarast genomförs. I propositionen
            föreslås bl. a. att ägare av bostadsfastigheter inom skred- riskområdet
            bör — om de inte vill Nytta tillbaka till fastigheterna sedan
            dessa åter blivit beboeliga — kunna få sina fastigheter inlösta
            så att de så snabbt som möjligt kan skaffa nya bostäder. Motsvarande
            avses gälla i fråga om radhus inom skredriskområdet som innehas
            med bostadsrätt. Göteborgs kommun har beslutat att ge bl. a. nu
            nämnda kategorier bostadsinnehavare förtur till de grupphus, bostadsrättslägenheter
            och kommunala tomter för friliggande småhus som produceras under
            åren 1978 och 1979. För närvarande sker en fördelning av kommunala
            tomter till personer som sålunda berörts av skredet. De åtgärder
            som behöver vidtas innan fastigheterna inom skredriskom- rådet
            åter får utnyttjas för bostadsändamål är främst släntstabiliseringar
            samt grundförstärkningar i anslutning till enskilda byggnader
            för att förhindra ytterligare skred- och sättningsskador på byggnader.
            Inom Almhöjdsområdet beräknas 35 bostadsfastigheter efter sådana
            stabiliserings- och förstärknings- åtgärder åter bli möjliga att
            bebo från och med den 1 juli 1978. Inom andra delar av skredriskområdet
            kan det ta avsevärt längre tid innan återflyttning blir möjlig.
            Det är framför allt två frågor de berörda fastighetsägarna är
            särskilt angelägna att erhålla besked om i samband med ställningstagandet
            till inlösen- och ersättningsfrågorna. Båda spörsmålen gäller
            villkoren i samband med återflyttning eller inlösen och är för
            många av avgörande betydelse då de nu står inför valet att Aytta
            tillbaka eller slutgiltigt ordna sin bostadsfråga på annat sätt.
            Frågorna, som ej behandlats i regeringens proposition, gäller
            dels om samhället avser att lämna någon form av utfästelse att
            avhjälpa framdeles eventuellt uppkommande skador på fastigheterna
            till följd av skredet, dels hur vissa beskattningseffekter, som
            kan uppkomma och försvåra anskaf- fandet av annan bostad, skall
            kunna elimineras. 1. Vad först angår frågan om ansvarsutfästelse
            för eventuella framtida skador syftar de planerade stabiliserings-,
            grundförstärknings- och repara- tionsåtgärderna till att förhindra
            uppkomsten av sådana skador och till att försätta bostadsfastigheterna
            i ett skick som gör dem fullt jämförbara med
          </p>
          <pb facs="riksdagen-motions-pdf/data/197778/mot_197778__1888/mot_197778__1888-003.pdf"/>
          <fw xml:id="i-NszGe5cNBKwt6Fi58fvhtb">
            Mot. 1977/78:1888 3
          </fw>
          <p xml:id="i-278S95GKud5X4zdKPZvQX8">
            andra fastigheter av ungefär samma ålder och med liknande utförande.
            Avsikten är att den fastighetsägare som i stället för att begära
            inlösen av sin fastighet väljer att flytta tillbaka inte skall
            utsätta sig för någon särskild ekonomisk risk. Alternativen bör
            vara ungefär likvärdiga. Oavsett hur stora ansträngningar som
            görs från samhällets sida för att åstadkomma betryg- gande åtgärder
            för att förebygga skador, är det emellertid naturligt att många
            fastighetsägare i ett fall som detta hyser oro för att sättningsskador
            och liknande likväl skall uppstå. Det är också högst ovisst om
            försäkringsgivarna till följd av gällande försäkringsavtal bär
            något ansvar för sådana skador. Med hänsyn till det anförda är
            det enligt min mening motiverat att staten — som i samråd med
            kommunen bedömer vilka stabiliserings- och förstärk- ningsåtgärder
            som bör utföras och som dessutom i stor utsträckning bekostar
            åtgärderna — gentemot fastighetsägarna utfäster sig att under
            viss tid framöver svara för sådana skador på fastigheterna som
            visar sig vara föranledda av skredet eller av åtgärder som samhället
            vidtagit i anledning av skredet. En dylik utfästelse skulle inte
            minst från psykologisk synpunkt vara av stor betydelse och kan
            antas främja att många familjer väljer att flytta tillbaka till
            sina fastigheter. Att så sker är i åtskilliga fall önskvärt från
            både allmän och enskild synpunkt. I många fall kommer nuvarande
            fastighetsägare inte att återflytta även om en ansvarsutfästelse
            lämnas. I dessa fall har Göteborgs kommun enligt den överenskommelse
            som träffats med staten åtagit sig att efter fastigheternas iordningställande
            försälja dem. Om man vid denna försäljning skall kunna erhålla
            en ersättning som motsvarar fastighetens marknadsvärde före skredet
            är det enligt min mening nödvändigt att staten även i denna situation
            lämnar en ansvarsutfästelse för framtida skador av det slag som
            nämnts ovan. I detta sammanhang vill jag även ta upp den svåra
            situation som de drabbade står i då man skall ta ställning till
            frågan om man skall bestämma sig för inlösen av fastigheten eller
            välja alternativet återflyttning efter reparation. Många av de
            människor som just nu står i denna utomordentligt svåra valsituation
            har fört fram kravet på att de som väljer alternativet återflyttning
            dock får en möjlighet till att även efter en återflyttning på
            nytt få aktualisera frågan om en inlösen. Man menar att det är
            rimligt att i sin ursprungliga hemmiljö få fatta detta svåra beslut.
            Man hävdar att man inte på förhand kan bedöma hur reaktionen blir
            då man återvänder till sin gamla bostad. Kanske kommer sömnlösa
            nätter att i längden psykiskt och fysiskt bryta ned dem som valt
            alternativet återflyttning och man därför under återstoden av
            sitt liv djupt ångrar sitt beslut. De drabbade har därför i många
            fall krävt att man får en rimlig prövotid i sin ursprungliga bostad.
            Jag anser därför att de som väljer alternativet återflyttning
            inom ett år efter återflyttningen skall tillförsäkras rätten att
            på nytt få aktualisera frågan om samhällets inlösen av den reparerade
            bostaden. 2. Vad sedan angår beskattningseffekterna synes dessa,
            såvitt man nu kan bedöma, i övervägande antalet fall inte bli
            av sådant slag att någon av den
          </p>
          <p xml:id="i-MckgeEPK8HJscfo6kGqksT">
            1" Riksdagen 19771/78. 3 saml. Nr 1888-1895
          </p>
          <pb facs="riksdagen-motions-pdf/data/197778/mot_197778__1888/mot_197778__1888-004.pdf"/>
          <fw xml:id="i-T5i8FsK3R82JSvbHc3xYUf">
            Mot. 1977/78:1888 4
          </fw>
          <p xml:id="i-JvRwLS7YZQ4HnZmfq8sxo9">
            anledningen mot sin vilja skall behöva flytta tillbaka till sin
            fastighet inom skredriskområdet. Flertalet villor, kedjehus och
            radhus inom skredriskom- rådet innehas med äganderätt. Om innehavarna
            anskaffar annan bostadsfas- tighet, behöver på grund av uppskovsreglerna
            som regel någon realisations- vinstbeskattning ej inträda i samband
            med att fastighet inom skredriskom- rådet inlöses av kommunen.
            Beskattningskonsekvenserna för denna kategori fastighetsägare
            har dock ännu inte kunnat överblickas i alla delar utan övervägs
            fortfarande inom bl. a. den lokala värderings- och beredningsgrup-
            pen. Vad däremot beträffar ett antal innehavare av bostadsrättsradhus
            inom skredriskområdet ter sig beskattningskonsekvenserna vid inlösen
            bekym- mersamma. Reglerna om uppskov med realisationsvinst gäller
            ej för dessa fall. Ett tiotal personer, som innehaft sina bostadsrättsradhus
            mindre än fem år, kan vid inlösen komma att påföras skatt för
            realisationsvinst. Dessa personer kan få avsevärda svårigheter
            att skaffa sig annan likvärdig bostad för den ersättning som återstår
            efter avdrag för skatt. För att de skall få samma möjlighet att
            byta bostad som andra innehavare av bostadsrättsradhus och ägare
            till fastigheter inom skredriskområdet, anser jag att de bör,
            sedan deras bostadsrättsandelar inlösts av kommunen, direkt av
            staten erhålla ett ekonomiskt bidrag som helt kompenserar dem.
            3. Vad gäller principer för ersättning av oförsäkrad lösegendom,
            framgår av inkomna ansökningar om ersättning att olika fall föreligger
            av bristande försäkringsskydd. I något fall har den skadelidaride
            underlåtit att hålla sin lösegendom försäkrad. I andra fall åter
            har försäkring förelegat men ej till belopp som motsvarat hela
            värdet av den försäkrade egendomen. Vidare finns fall där egendom
            visserligen hållits försäkrad, men egendomsskyddet på grund av
            försäkringens typ (företagsförsäkring, lantgårdsförsäkring) ej
            gällt för skadehändelser av det slag som nu inträffat. Enligt
            min mening bör i sistnämnda fall — i likhet med vad regeringen
            enligt propositionen ansett böra gälla i fråga om fastighetsskador
            som ej täcks av sedvanligt försäkringsskydd — utgå full ersättning
            för skadorna. Vad däremot beträffar skador som inte täcks av något
            försäkringsskydd antingen på grund av att den skadelidande ej
            alls försäkrat egendomen, trots att möjlighet därtill förelegat,
            eller att han gjort det i otillräcklig omfattning, kan knappast
            komma i fråga att utge full ersättning. Den skadelidande har i
            dessa fall, i jämförelse med den som tecknat en betryggande försäkring,
            påtagit sig själv en större skaderisk. Han bör därför även om
            det rör sig om en ovanlig skadehändelse i någon mån drabbas av
            konsekvenserna av sitt risktagande. Skadeersättningen bör följaktligen
            i dessa fall jämkas. Vad angår storleken av jämkningen måste givetvis
            i detta fall beaktas att företrädare för regeringen uttalat att
            det är regeringens avsikt att medverka till att de drabbade, så
            långt det är möjligt, hålls ekonomiskt skadeslösa samt att regeringens
            allmänna inställning är att en generös bedömning skall ske av
            de ekonomiska skadorna (snabbprotokoll från riksdagsdebatten den
            15 december 1977 anf. nr 43-45). Mot bakgrund av
          </p>
          <pb facs="riksdagen-motions-pdf/data/197778/mot_197778__1888/mot_197778__1888-005.pdf"/>
          <fw xml:id="i-MhCuxPPBnr2GdRsTzcWX5U">
            Mot. 1977/78:1888 5
          </fw>
          <p xml:id="i-7F3yTqWmBgBuzic8RJgYhZ">
            detta regeringsuttalande anser jag att jämkningen skäligen kan
            och bör begränsas till 80 26 av skadans värde. 4. Många personer
            har gått miste om arbetsförtjänst under den tid som de på grund
            av skredet måst ägna sig åt att rädda och flytta bohag samt i
            övrigt ordna sin bostadssituation. Staten har genom avtalsverket
            beslutat att vissa statstjänstemän som av samma skäl varit tjänstlediga
            skall uppbära oavkortad lön under högst sex dagar av tjänstledigheten.
            Enligt vår mening bör andra av skredet berörda personer erhålla
            ersättning av staten för förlorad arbetsförtjänst i enlighet med
            den princip staten tillämpar för egna anställda, såvida icke full
            ersättning utgått via försäkringsgivaren. 5. Inom det drabbade
            skredområdet fanns ett tiotal rörelseidkare som mer eller mindre
            drabbats av skador och intrång genom katastrofen. Värst drabbad
            synes den i området etablerade livsmedelsaffären ha blivit. Bort
            emot 50 26 av kundunderlaget för denna butik har försvunnit. Samtliga
            rörelseid- kare har sinsemellan mycket skiftande slag av anspråk.
            Även om det är utomordentligt svårt att ersätta immateriella skador
            förutsätter jag att i den prövning som nu sker för varje enskild
            rörelseidkare hänsyn tas till den alldeles speciella situation
            som uppstått för dessa människor genom den svåra naturkatastrofen.
            Även för denna grupp bör i enlighet med kommunminis- terns uttalande
            en generös bedömning ske av de ekonomiska skadorna och även denna
            grupp så långt det är möjligt hållas ekonomiskt skadeslös. Med
            hänvisning till vad jag ovan anfört och under beaktande av den
            utomordentligt svåra situation de drabbade vid Tuvekatastrofen
            hamnat i hemställer jag att riksdagen i samband med behandlingen
            av propositionen 1977/ 78:125 angående ersättningar och lån m.
            m. i samband med naturkatastrofen i Tuve beslutar att som sin
            mening ge regeringen till känna vad som i motionen anförts beträffande
            ersättningsfrågor m. m. till de i samband med naturkatastrofen
            i Tuve drabbade människorna.
          </p>
          <p xml:id="i-FRXo1h9PMU3bRnaWEruceT">
            Stockholm den 14 april 1978 KURT HUGOSSON (s)
          </p>
        </div>
      </div>
    </body>
  </text>
</TEI>
