<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04751">
  <teiHeader>
    <fileDesc>
      <titleStmt>
        <title>med anledning av prop. 2021/22:243 Pausad höjning av reduktionsplikten för bensin och diesel 2023</title>
        <author corresp="i-GXidniMLQ9UWnXEsb1Vcu2">av Helena Gellerman m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4751 av Helena Gellerman m.fl. (L)</title>
          <idno type="rdwebb">H9024751</idno>
          <rs type="number">4751</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024751/text</ref>
          <ref type="dokument_url_html">http://data.riksdagen.se/dokument/H9024751</ref>
          <ref type="dokumentstatus_url_xml">http://data.riksdagen.se/dokumentstatus/H9024751</ref>
          <ref type="docx">http://data.riksdagen.se/fil/F3F55A52-1692-48E7-8CC9-8F59EF825FAE</ref>
          <ref type="pdf">http://data.riksdagen.se/fil/9033CF78-DE60-4CF3-8CFC-306C128776C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SbcfksWCBsg96UTMTTLdqk" type="basedOn"/>
        <correspContext corresp="i-SbcfksWCBsg96UTMTTLdqk">
          <ref>Proposition 2021/22:243</ref>
        </correspContext>
        <correspAction xml:id="i-5XFVDGpac5rHiytvixkund" type="signed"/>
        <correspContext corresp="i-5XFVDGpac5rHiytvixkund">
          <note type="signatory" corresp="i-GXidniMLQ9UWnXEsb1Vcu2"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UnndbLk6GXZcFynD83SqCk"/>
        </correspContext>
        <correspAction xml:id="i-94HwMQtKQMWmUjBUcQW6vr" type="submitted">
          <date when="2022-05-20"/>
          <time when="18:20:40"/>
        </correspAction>
        <correspAction xml:id="i-B2XL7DqJZaL6MgygXkKoMp" type="reviewed">
          <date when="2022-05-23"/>
          <time when="16:18:10"/>
        </correspAction>
        <correspAction xml:id="i-9qiusef1z96tLD7T9F9aWm" type="dismissed">
          <date when="2022-05-25"/>
        </correspAction>
        <correspAction xml:id="i-Asw48ze9y16Vq1KCrq9Vbr" type="referred">
          <date when="2022-05-30"/>
        </correspAction>
        <correspAction xml:id="i-HpuMu12CTeCtC3wzajEgjE" type="assigned">
          <date when="2022-10-12"/>
          <time when="11:38:55"/>
        </correspAction>
        <correspContext corresp="i-HpuMu12CTeCtC3wzajEgjE">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-QAQa2JoRyk4Yg1GrRgaZbD" type="behandlas_i"/>
        <correspContext corresp="i-QAQa2JoRyk4Yg1GrRgaZbD">
          <ref type="uppgift">2021/22:MJU31</ref>
          <ref type="ref_dok_id">H901MJU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU31</ref>
          <ref type="ref_dok_titel">Pausad höjning av reduktionsplikten för bensin och diesel 2023</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E4gaymzijf7iJfnYQnKQtu" type="motHeader">
        <div xml:id="i-6zLeqYWxd4PNAeD5MRhGrK" type="motTitle">
          Motion till riksdagen 2021/22:4751 av Helena Gellerman m.fl.
          (L) med anledning av prop. 2021/22:243 Pausad höjning av reduktionsplikten
          för bensin och diesel 2023
        </div>
      </div>
      <div xml:id="i-UFLtia3y6vBvPFWrer6s79" type="motBody">
        <div xml:id="i-LnhJcc2eMDXZQ4pbwh5Xf" type="motProposal" subtype="förslag">
          <head xml:id="i-5GU1WQt5EBV2d8W4AJC9ey">
            Förslag till riksdagsbeslut
          </head>
          <list xml:id="i-CwBxasGy6pVu7vqweP5h4F">
            <item xml:id="i-C8zgRowJjXL3kC1SyN2J3f" sortKey="Yrkande 1">
              Riksdagen ställer sig bakom det som anförs i motionen om att
              regeringen skyndsamt ska justera reduktionsplikten i enlighet
              med riksdagens tidigare beslut om att åstadkomma sänkta drivmedelspriser
              under innevarande år och tillkännager detta för regeringen.
            </item>
          </list>
        </div>
        <div xml:id="i-BgpTL2qVcriGDjuR35Q1kB" type="motContent">
          <head xml:id="i-UBSicWhbrxA1DQowizL5Lt" type="h1">
            Motivering
          </head>
          <p xml:id="i-6oyyQygHuUjLGxW9rMBmAG">
            För att stoppa klimatförändringarna och undvika de mest allvarliga
            följderna av att den globala medeltemperaturen stiger behöver
            utsläppen av fossil koldioxid elimineras. Överallt där olja, kol
            och fossilgas används behövs fossilfria alternativ. Ju förr utsläppen
            minskar, desto bättre. Det är de ackumulerade utsläppen – särskilt
            vad gäller den långlivade koldioxiden – som orsakar klimatförändringarna.
          </p>
          <p xml:id="i-4qmavG3gm2aGB8WphcxA6W">
            Den svenska klimatpolitiken är inriktad på att nettoutsläppen
            av klimatgaser från svenskt territorium ska passera noll 2045.
            Bortom det ska vi ha ökande negativa utsläpp. Delar av industrin
            och delar av transportsektorn kommer, trots att arbetet har startat
            och bedrivs med full kraft, inte att vara fossilfria förrän i
            början av 40-talet. Det tar helt enkelt lång tid att få ny infrastruktur
            på plats.
          </p>
          <p xml:id="i-WCDzMjKSrzD2BrLy3c6BaC">
            Lätta vägtransporter däremot har potential att snabbt visa upp
            kraftigt minskade utsläpp. Att transportsektorn ska göra stora
            utsläppsminskningar tidigt manifesteras genom sektorsmålet att
            reducera utsläppen med 70 procent mellan 2010 och 2030. Till viss
            del kan målet nås genom att samhället utvecklas till att bli mer
            transporteffektivt, men till allra största delen måste målet nås
            genom att transporterna blir fossilfria. Det finns två sätt att
            få bort utsläppen: direkt elektrifiering eller fossilfria bränslen.
          </p>
          <p xml:id="i-4FATZJmkhjfwdk7XirJVsP">
            Elektrifieringen kräver att fordonen byts ut. Bytet till fossilfria
            bränslen – biobränslen och elektrobränslen – har den stora fördelen
            att de kan användas i befintliga fordon. Som övergångslösning
            är därmed fossilfria flytande bränslen viktiga även för de lätta
            fordonen. Reduktionsplikten är ett mycket viktigt verktyg för
            att säkerställa att utsläppen från transportsektorn minskar på
            ett sätt som inte kräver radikala beteendeförändringar. Sverige
            är ett avlångt land där många människor behöver sin bil.
          </p>
          <head xml:id="i-Up6cXF1k8WpnSp9RMwLqUH" type="h3">
            Förtroendet för klimatpolitiken
          </head>
          <p xml:id="i-XxtFVPgHZxrHygdvdVCMxr">
            Klimatomställningen genomförs genom miljoner och åter miljoner
            beslut vid köksbord och i styrelserum. För att omställningen ska
            bli av krävs att förutsättningarna finns på plats. Elbilarna måste
            kunna laddas och industrin måste ha riklig och pålitlig tillgång
            till fossilfri el, annars blir det inga investeringar och omställningen
            stannar av. Det krävs också ett förtroende för den förda politiken.
            En omställning som involverar hela samhället och som ska pågå
            i flera decennier måste ha ett brett stöd. Åtgärderna och styrmedlen
            måste upplevas som vettiga och välavvägda av det stora flertalet.
            Förändringar måste ske kontrollerat. De får inte vända vardagen
            upp och ned eller driva i grunden sunda företag i konkurs.
          </p>
          <p xml:id="i-WRzfAgWsSTR5PxTu7WMA5R">
            Det största hotet mot den svenska klimatpolitiken och möjligheten
            att nå klimatmålen är att förtroendet och acceptansen för den
            sviktar, att människor anser att politiken är orimlig eller att
            företagen börjar kalkylera med att målen inte kommer att nås.
            Detta är svårigheten i klimatpolitiken. Vem som helst kan formulera
            kraftfulla styrmedel som stryper utsläppen. Det absolut enklaste
            är att föreslå förbud.
          </p>
          <p xml:id="i-Q8uYCdvfQg3n8afmVM5xbJ">
            Återhämtningen efter pandemin skapade ett starkt tryck uppåt
            för priserna på både fossila bränslen och biobränslen. Rysslands
            anfall mot Ukraina lyfte priserna till ännu högre nivåer. Svenska
            hushåll och företag möter nu en mycket stark prissignal om att
            hålla nere konsumtionen av bensin och diesel. Den snabba prisuppgången
            skadar den svenska ekonomin, vilket i sin tur skadar klimatarbetet.
            Dels urholkas förtroendet för både koldioxidskatten och reduktionsplikten,
            vilka båda höjer priset vid pump, dels minskar möjligheten att
            genomföra alla de investeringar som omställningen utgörs av. Därför
            förespråkar Liberalerna utöver vad som föreslås i propositionen
            en tillfällig sänkning av reduktionsplikten för innevarande år.
          </p>
          <head xml:id="i-LKJ9cw65uNdcgfKEpEAn37" type="h2">
            Regeringen bör skyndsamt justera reduktionsplikten för innevarande
            år i enlighet med riksdagens beslut
          </head>
          <p xml:id="i-4AEhUdhNULGh9EzwRmnPWi">
            Redan i mars ställde sig riksdagen bakom en tillfällig justering
            av reduktionsplikten (se bet. 2021/22:FiU47). Det är för Liberalerna
            helt nödvändigt att i nuläget sänka drivmedelspriserna. Samtidigt
            får inte klimatarbetet avstanna. Justeringen måste därför vara
            just tillfällig. Riksdagen gav regeringen i uppdrag att skyndsamt
            återkomma med förslag till hur nivåerna för inblandning av biodrivmedel
            tillfälligt kan justeras för att åstadkomma sänkta drivmedelspriser
            under innevarande år, i samråd med drivmedelsleverantörer och
            andra berörda aktörer.
          </p>
          <p xml:id="i-LvqTFykrxU8C9fevskKNQG">
            Detta ska, enligt betänkandet, ske genom att nivåerna i reduktionsplikten
            justeras för innevarande år samtidigt som drivmedelsleverantörerna
            ges möjlighet att tillgodoräkna sig en överinblandning av biodrivmedel
            mot nästa års reduktionsplikt. Det öppnar möjligheten att låta
            den minskade inblandningen återspeglas i lägre priser redan i
            år.
          </p>
          <p xml:id="i-B3iryPxgTdELSBmjQn7gAt">
            I betänkandet fastslogs vidare att regeringen skyndsamt bör samla
            drivmedelsleverantörerna och andra berörda aktörer för att diskutera
            genomförandet, samt säkerställa att ändringar i regelverken kring
            bl.a. rapportering ändras för att möjliggöra justeringen. Regeringen
            ska även verka för att justeringen sker utan negativ inverkan
            på svenska producenter av råvara för biodrivmedel och att reduktionsplikten
            ska vara förenlig med en hållbar användning av bioråvara.
          </p>
          <head xml:id="i-1LRUY8WmGQeCeqxZUSXbE" type="h3">
            Reduktionsplikten ska styra mot klimatmålen
          </head>
          <p xml:id="i-4QGuNNkQK4iBMZwfopJv7y">
            För att bibehålla förtroendet för den förda politiken bör reduktionsplikten
            justeras vid kontrollstationer. Det är kombinationen av elektrifiering,
            reduktionsplikt och effektivare trafikarbete som gör att vi når
            målet. Transportmålet om 70 procents reduktion till 2030 relativt
            2010 ska nås, men det bör inte överträffas mer än marginellt.
            Så länge reduktionsplikten behövs för att nå målet kommer måluppfyllelsen
            att vara förknippad med en kostnad för hushåll och företag. En
            snabb elektrifiering eller ett minskat trafikarbete ger utrymme
            för att sänka reduktionspliktsnivån.
          </p>
          <p xml:id="i-HQrJTBhhvFZYPgzYwvCqhF">
            Med dagens snabba elektrifiering av fordonsflottan är det sannolikt
            att 70-procentsmålet överträffas. Därför är det viktigt att reduktionsplikten
            ses över regelbundet via kontrollstationer. Risken är annars att
            förtroendet för klimatpolitiken skadas och att ekonomin tar skada
            på ett sätt som gör det svårare att bedriva klimatarbetet.
          </p>
          <head xml:id="i-M4xvqP5aFtptX5tPC8tSGz" type="h3">
            Kontrollstationen – 2022 års korrigering av reduktionsplikten
          </head>
          <p xml:id="i-4m1Bd5CApAxnKYfypRxoFu">
            Energimyndighetens rapport från kontrollstationen 2019 utgjorde
            underlaget inför beslutet om den nuvarande reduktionsplikten.
            Myndigheten antog där i sitt referensscenario att elbilarnas andel
            av nybilsförsäljningen bara skulle nå 6 procent till slutåret
            2030 och fossildrivna bilar samtidigt stå för 57 procent. Man
            beskrev också två alternativa scenarier med en mer optimistisk
            elektrifieringstakt. I det mest optimistiska av dessa antas att
            elbilarna skulle stå för 9 procent av nybilsförsäljningen 2021
            och 70 procent 2030. I verkligheten går utvecklingen mycket snabbare
            än det mest optimistiska scenariot. Under 2021 utgjorde rena elbilar
            19 procent av nybilsförsäljningen. I april 2022 nåddes en andel
            om 25 procent. Samtidigt är redan mindre än hälften av bilarna
            fossildrivna. Omställningstakten slår alla prognoser.
          </p>
          <p xml:id="i-X4bT9qSeNcxUcv8a9ZYmnv">
            Energimyndigheten arbetar för tillfället med den första kontrollstationen
            sedan reduktionsplikten för tiden fram till 2030 slogs fast. Uppdraget
            ska redovisas den 15 september. Den höga takten i elektrifieringen
            av fordonsflottan innebär, om den kan upprätthållas, att det finns
            utrymme att minska takten för den ökande inblandningen av fossilfritt
            bränsle i både bensin och diesel. Mot den bakgrunden och mot bakgrund
            av den mycket snabba prisökning vi sett är det rimligt att pausa
            höjningen av reduktionspliktsnivåerna för 2023 så som regeringen
            föreslår. Samtidigt innebär riksdagens beslut från i mars att
            regeringen ska agera för att sänka pliktnivån redan under innevarande
            år.
          </p>
          <p xml:id="i-Wpao6ERqEoAh6Z7S6vLRw7">
            Principen ska vara att reduktionsplikten enbart ändras vid kontrollstationerna,
            detta för att skapa en stabilitet och för att göra det möjligt
            att planera investeringar i ny produktionskapacitet för fossilfria
            bränslen. Men då det redan framstår som rimligt att takten i plikten
            kommer att behöva justeras ned något och då förtroendet för reduktionspliktssystemet
            som sådant är hotat är det rimligt att föregå Energimyndighetens
            utredning.
          </p>
          <p xml:id="i-SJk82K8CvfuKbej2N6DsjJ">
            Antagandet om den snabba elektrifieringen som är grunden för
            både pausen och den väntade korrigeringen av reduktionsplikten
            vid kontrollstationen bygger på att takten fortsätter att vara
            hög. Det i sin tur ställer krav på en radikalt ökad utbyggnadstakt
            av laddinfrastrukturen.
          </p>
          <p xml:id="i-BaU9z5FHjTBEYAUD1HzKqR">
            Liberalerna har föreslagit konkreta åtgärder för att få till
            laddinfrastruktur i mycket större omfattning. Principen ska vara
            att parkeringar där bilar står parkerade mellan 2 och 24 timmar
            ska ha laddare. I dag är tillgången på laddare vid arbetsplatser
            och flerbostadshus och på gator med parkeringar alldeles för dålig.
            Människor ska känna sig trygga med att de kan ladda sin elbil
            när de behöver det.
          </p>
        </div>
        <div xml:id="i-NALoxCcqGFvsaUrUvdYsTX" type="motSignatures">
          <list xml:id="i-6hHsvVTat2GgDyHF2qewTL">
            <item xml:id="i-935x9uuJSPvdPwwixvnLr4">
              Helena Gellerman (L)
            </item>
            <item xml:id="i-RP5XQ1QR69yXuhXDCG5mxW">
              Mats Persson (L)
            </item>
            <item xml:id="i-XCsm6ispdzXTce8fDTLvg6">
              Lina Nordquist (L)
            </item>
            <item xml:id="i-PP4NJNEnyuRRQakduYVoXv">
              Gulan Avci (L)
            </item>
            <item xml:id="i-LytmPqoj94bRQLJEDJ2Lzc">
              Christer Nylander (L)
            </item>
            <item xml:id="i-2UjDpX8tPYkNS6bdnNMbhv">
              Allan Widman (L)
            </item>
            <item xml:id="i-StiKWVyb9ziGheCXDBeq5h">
              Arman Teimouri (L)
            </item>
          </list>
        </div>
      </div>
    </body>
  </text>
</TEI>
