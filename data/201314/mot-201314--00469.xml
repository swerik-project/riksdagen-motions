<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00469">
  <teiHeader>
    <fileDesc>
      <titleStmt>
        <title>med anledning av skr. 2013/14:90 Nordiskt samarbe 2013</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:90 Nordiskt samarbe 2013</title>
          <idno type="rdwebb">H102XSD469</idno>
          <rs type="number">SD469</rs>
          <ref type="dokument_url_text">http://data.riksdagen.se/dokument/H102XSD469/text</ref>
          <ref type="dokument_url_html">http://data.riksdagen.se/dokument/H102XSD469</ref>
          <ref type="dokumentstatus_url_xml">http://data.riksdagen.se/dokumentstatus/H102XSD469</ref>
          <ref type="doc">http://data.riksdagen.se/fil/E8B1C2D6-5C4B-440E-A3F5-F4408959255C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pdfhiv4BkKm4KgK7TJsQgD" type="basedOn"/>
        <correspContext corresp="i-Pdfhiv4BkKm4KgK7TJsQgD">
          <ref>Regeringsskrivelse 2013/14:90</ref>
        </correspContext>
        <correspAction xml:id="i-LQB4TQ63xANvSCFdMFRTtY" type="signed"/>
        <correspContext corresp="i-LQB4TQ63xANvSCFdMFRTtY">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-844XtsamHQtjBVcDNp3B6u" type="submission">
          <date when="2014-04-02"/>
        </correspAction>
        <correspAction xml:id="i-4MQUT5W5X2y8wdBKUEDk5D" type="transfer">
          <date when="2014-04-02"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GFnQgBgVTMDmMiEM1LX2YB" type="motHeader"/>
      <div xml:id="i-VKbMEj5NGbQk6EPJguB3aV" type="motBody">
        <div xml:id="i-41MVtj179jYweNpwQT46zX" type="motProposal" subtype="förslag">
          <head xml:id="i-DJfF78PHJKt3NR79PCQvmf">
            Förslag till riksdagsbeslut
          </head>
          <list xml:id="i-N8gcVhbydKHiPTPsPVym5j" style="ol">
            <item xml:id="i-5KtKxBStGoeEwcHNfeUnae">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              stärka och bevara det nordiska kulturarvet.
            </item>
            <item xml:id="i-GE3VaUuZhVfSMHpqPDs3v2">
              Riksdagen tillkännager för regeringen som sin mening vad som
              anförs i motionen om att verka för att en bred nordisk kulturkanon
              som ett led i strategin för nordiskt kultursamarbete.
            </item>
            <item xml:id="i-HxikrB35duQ9Qe44pimKTE">
              Riksdagen tillkännager för regeringen som sin mening vad som
              anförs i motionen om att Sverige inom ramen för det nordiska samarbetet
              bör arbeta för att Norden ska vara världsledande inom frågor som
              rör djurskydd och djurens välbefinnande.
            </item>
            <item xml:id="i-Ta2QT6k9GPg3sZZaupZb1d">
              Riksdagen tillkännager för regeringen som sin mening vad som
              anförs i motionen om att Sverige inom ramen för det nordiska samarbetet
              bör arbeta för att de nordiska länderna i högre utsträckning än
              i dag harmoniserar djurskyddslagstiftningen och regelverket för
              uppföljande kontroller i syfte att bristande djurskydd inte ska
              kunna utgöra en konkurrensfördel inom Norden.
            </item>
            <item xml:id="i-T7SXz5o85o54k7U8fx5sGW">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              verka för ökade insatser för att uppnå samordnat luftförsvar och
              samordnad luftövervakning.
            </item>
            <item xml:id="i-R5tHTiHG9bmBGc1eJoQ5ot">
              Riksdagen tillkännager för regeringen som sin mening vad som
              anförs i motionen om att skapa förutsättningar för ett nordiskt
              försvarssamarbete som också omfattar ömsesidiga försvarsgarantier.
            </item>
          </list>
        </div>
        <div xml:id="i-J3VYVL9cjq8XfykwSs7fH9" type="motContent">
          <head xml:id="i-QdgoLLsukCvTFEjnu81Cdm" type="h1">
            Motivering
          </head>
          <p xml:id="i-GToWTtZCU3CjLJ7dXSMATy">
            Det finns all anledning att bevara, stärka och utveckla det nordiska
            samarbetet. Våra länder har mycket gemensamt och det nordiska
            samarbetet är vid det här laget inarbetat sedan många år. Precis
            som Bertel Haarderhar framfört så behöver de nordiska länderna
            inte nödvändigtvis tänka på sig själva som småstater. Tillsammans
            utgör vi världens tionde största ekonomi och vi är världsledande
            på flera områden. Denna nordiska gemenskap är något som Sverigedemokraterna
            vill bejaka och bygga vidare på.
          </p>
          <head xml:id="i-JWxg1ydK19U4oVq3iNHoJZ" type="h1">
            Stärka det nordiska kulturarvet
          </head>
          <p xml:id="i-PfrKKLPg1vAJRARjq2CCkV">
            Den djupaste roten till den svenska kulturens särart ligger i
            vår historia och i den natur och det klimat där den har vuxit
            fram. Mot denna bakgrund är det ganska naturligt att vår kultur
            uppvisar stora likheter med våra nordiska grannländers. Genom
            likheterna i levnadsbetingelser och årtusenden av nära och naturliga
            relationer mellan befolkningarna har en skandinavisk och nordisk
            kulturkrets vuxit fram.
          </p>
          <p xml:id="i-HW7JJ3Mj3kVaD93gReV2or">
            Det nordiska kultursamarbetet utgör hörnstenen i den gemenskap
            som binder samman de nordiska länderna. Kultursamarbetet återspeglar
            den grund av gemensamma värderingar som vi i de nordiska länderna
            står på. Den strategi för det nordiska samarbetet kring kulturella
            frågor under de närmaste åren som har tagits fram har flera positiva
            inslag, men den kan förbättras.
          </p>
          <head xml:id="i-BrW6jKYeAv4L8Rt3uvfUBE" type="h2">
            Nordisk kulturkanon
          </head>
          <p xml:id="i-Jhy2oChYpjEuznmWjrkPcy">
            2005 beslutade den borgerliga danska regeringen med stöd av Dansk
            Folkeparti att låta sju kommittéer påbörja arbetet med att ta
            fram förslag över verk som kunde anses som en särskilt värdefull
            del av det danska kulturarvet och tillsammans utgöra en dansk
            kulturkanon. När arbetet presenterades 2006 hade antalet områden
            ökat till nio och varje område innehöll en lista på tolv verk.
            De områden som berördes var arkitektur, bildkonst, design och
            konsthantverk, film, litteratur, konstmusik, populärmusik, scenkonst
            och barnkultur.
          </p>
          <p xml:id="i-Vpn7F9BLc5x2w4fzWY5SqZ">
            Det primära syftet med kulturkanonen var att den skulle fungera
            som en introduktion till det danska kulturarvet och stimulera
            till tankar och debatt kring konst och kulturfrågor.
          </p>
          <p xml:id="i-DmL5FoYPjJBVRa1Q6MiBhU">
            Projektet bidrog starkt till att blåsa liv i den danska kulturdebatten
            och lyfte kulturpolitiken till en position på den politiska och
            mediala dagordningen som den aldrig tidigare varit i närheten
            av.
          </p>
          <p xml:id="i-97pXSQEAdaLiULHCdJ1ESW">
            Trots de starka känslor som initialt omgav projektet har den
            färdiga kulturkanonen blivit väl mottagen i stora delar av det
            danska samhället. De danska kulturinstitutionerna har tagit kulturkanonen
            till sig och har med avstamp i denna skapat flera nya uppsättningar
            och verk. Även de danska skolorna som fått kulturkanonen tilldelad
            sig i bokform har dragit nytta av projektet och många skolor använder
            den i dag som en utgångspunkt i sin undervisning.
          </p>
          <p xml:id="i-RBiZd1ynBhgSKRWPUEkaQf">
            I samband med beslutet om den danska kulturkanonen föreslog också
            den danska undervisningsministern Bertel Haarder att en gemensam
            nordisk litteraturkanon skulle tas fram. Haarder kommenterade
            bakgrunden till förslaget på bl.a. följande sätt:
          </p>
          <p xml:id="i-7Ufuftz6JmP81WAFfkFv8K">
            Den nordiska litteraturantologin är ett viktigt initiativ som
            ska medverka till att öka språkförståelsen mellan länderna och
            värna om det gemensamma kulturarvet. Kanske det nordiska håller
            på att drunkna i sin egen framgång: det har blivit så självklart,
            att det för somliga kan förefalla osynligt. Jag hoppas därför
            att den nordiska litteraturkanonen väcker både inspiration och
            debatt i en tid när den nordiska kulturgemenskapen behöver synliggöras
            och förstärkas.
          </p>
          <p xml:id="i-7fBG4gHo9PCpRCXRDEoLpG">
            Alla fem nordiska regeringar ställde sig bakom satsningen och
            finansieringen skedde via Nordiska ministerrådet. Den nordiska
            litteraturkanonen presenterades 2008 och den bidrog till både
            en ökad debatt och ett ökat intresse kring den nordiska kulturen.
          </p>
          <p xml:id="i-YCSqMZXCfyTngEpsowoWUM">
            Sverigedemokraterna menar att de argument som Bertel Haarder
            framförde 2005 är giltiga än i dag och att Nordiska ministerrådet
            borde följa upp satsningen på den nordiska litteraturkanonen genom
            att med inspiration från den danska modellen ta fram en ny, bred
            nordisk kulturkanon som även innefattar områden som arkitektur,
            bildkonst, musik, scenkonst, film och barnkultur.Den strategi
            för det nordiska samarbetet kring kulturella frågor under de närmaste
            åren som har tagits fram har flera positiva inslag, men den behöver
            förbättras på ett par punkter, och enligt vår mening är det rimligt
            att strategin omarbetas för att lägga till ett krav på framtagandet
            av en nordisk kulturkanon enligt vad som har framtagits ovan.
          </p>
          <head xml:id="i-XgWoFS5WuUkL9cNs1K9W4b" type="h2">
            Stärkt djurskydd
          </head>
          <p xml:id="i-3BKyK7hCbHancQwUeyRvhX">
            Djurskyddet inom de nordiska länderna har långa anor och en djup
            folklig förankring. För många invånare i Norden är det goda djurskyddet
            en så viktig fråga att den betraktas som en del av den nationella
            och regionala kulturen och identiteten. De nordiska länderna står
            sig också väl vid en internationell jämförelse, men förbättringspotentialen
            är fortfarande stor och på vissa områden har Norden halkat efter.
          </p>
          <p xml:id="i-9qURgBXEGfnukhHip6hxp2">
            Enligt bl.a. rapporten Världens bästa djurskydd från förbundet
            Djurens rätt är det tveksamt om de nordiska länderna kan sägas
            vara bäst i världen eller ens i Europa när det gäller djurskydd.
            På flera viktiga områden överträffas det svenska och nordiska
            djurskyddet av länder som Schweiz och Österrike, men i vissa avseenden
            också av länder som Kanada, Nederländerna, Storbritannien och
            Kroatien.
          </p>
          <p xml:id="i-KAvewwmgBmLdqHLFrSrNmL">
            Sverigedemokraterna menar att de nordiska länderna borde enas
            om en gemensam målsättning att vara världens ledande region i
            frågor som gäller djurskydd och djurens välbefinnande.
          </p>
          <p xml:id="i-ASpNVCQtdYhMYZzwy4M29Z">
            Ett stort problem är också att det fortfarande finns stora skillnader
            beträffande djurskyddslagstiftningen och uppföljningen av denna
            mellan de nordiska länderna. Stora skillnader mellan länderna
            i detta avseende bidrar till att skapa ekonomiska incitament för
            ett bristande djurskydd, då ett nordiskt land genom en svagare
            djurskyddslagstiftning kan skaffa sig konkurrensfördelar gentemot
            de övriga nordiska länderna. Ett tydligt exempel på detta har
            varit det förhållandevis svaga djurskyddet inom den danska grisnäringen,
            som givit danska grisbönder ekonomiska fördelar i förhållande
            till svenska grisbönder.
          </p>
          <p xml:id="i-4hJEkNMwiDdSh1A5vePpoh">
            Andra områden där problematiska skillnader fortfarande kvarstår
            är t.ex. reglerna kring slakt och kastrering, pälsdjursuppfödning
            etc. Även reglerna och formerna för uppföljningen av djurskyddslagstiftningen
            skiljer sig åt mellan länderna. Sverigedemokraterna vill motverka
            detta och menar därför att Sverige inom ramen för det nordiska
            samarbetet bör arbeta för att de nordiska länderna i högre utsträckning
            än i dag harmoniserar djurskyddslagstiftningen och regelverket
            för uppföljande kontroller i syfte att bristande djurskydd inte
            ska kunna utgöra en konkurrensfördel inom Norden.
          </p>
          <head xml:id="i-HjadVWQ5ATyBKZU5SHPHB8" type="h2">
            Nordiskt säkerhetssamarbete
          </head>
          <p xml:id="i-N2ddeA4BBPMJEG9vNVdbhJ">
            Sverigedemokraterna betraktar Sverige som, i fallande ordning,
            en del av en nordisk, europeisk, västerländsk och global gemenskap.
            I linje med detta vill vi särskilt arbeta för att stärka den nordiska
            identiteten och bredda och fördjupa det nordiska samarbetet.
          </p>
          <p xml:id="i-AqtB71em16vSdV2qhBtimy">
            Sverigedemokraterna vill, i likhet med vad som fördes fram i
            Stoltenberg­rapporten 2009, öka det nordiska samarbetet inom försvars-
            och säkerhetsområdet. Vi ser uppenbara förtjänster i att de nordiska
            länderna tar ett gemensamt ansvar för regionens säkerhet, i likhet
            med vad som länge planerades under kalla krigets era.
          </p>
          <p xml:id="i-XNFxvb9KnFHGpQ4s5Tv5ao">
            Vi välkomnar därför att de nordiska länderna lanserade Nordefcosamarbetet
            2009. Vi anser dock att det inte har gjorts tillräckligt mycket
            konkret för att uppnå ett fördjupat försvarssamarbete i linje
            med de förslag som finns i Stoltenbergrapporten och vi vill se
            ökade insatser i det nordiska försvarssamarbetet för att uppnå
            sådana resultat på följande områden.
          </p>
          <head xml:id="i-661rXkayjmBuZNKtuAJ8CC" type="h2">
            Luftförsvar och luftövervakning
          </head>
          <p xml:id="i-DkJQJzm8syyRnZTyXrJHVM">
            Vad avser luftförsvar så vill Sverigedemokraterna att Sverige
            i ett kortare perspektiv ska verka för ett tätare samarbete vad
            gäller en samordning av den nordiska luftövervakningen, inkluderat
            luftförsvaret över Island. I ett längre perspektiv bör nordisk
            personal skickas till Keflavik på permanent basis. De nordiska
            flygvapnen knyts därmed närmare varandra och utvecklar samarbetet
            i skarpt läge. I princip borde de nordiska flygvapnen klara luftövervakningen
            över hela det nordiska luftrummet inklusive Island utan att vara
            avhängiga Atlantpakten.
          </p>
          <head xml:id="i-W423TyFwumhqS6W7qDxdoB" type="h2">
            Nordiskt försvarssamarbete
          </head>
          <p xml:id="i-VTFfG3PjaTPeoiGyrXKPgT">
            Sverigedemokraterna välkomnar att arbetet med det nordiska försvarssamarbetet
            har fortskridit under året. Genom den nordiska solidaritetsförklaringen
            från 2011har de nordiska länderna gemensamt uttalat att i det
            fall ett nordiskt land skulle drabbas av en kris eller ett angrepp,
            så kommer övriga länder bistå med relevanta medel. Denna solidaritetsförklaring
            är dock fortfarande väldigt allmänt hållen och säger inte mycket
            om hur länderna konkret avser att reagera och hjälpa varandra
            i händelse av att ett enskilt land hamnar i trångmål, exempelvis
            vid ett yttre angrepp eller otillbörlig press.
          </p>
          <p xml:id="i-Y586qnFEQEQe3uCRyWEpuq">
            Sverigedemokraterna anser med hänvisning till solidaritetsförklaringen
            och arbetet inom NORDEFCO att det nu är dags att ta försvarssamarbetet
            till nästa nivå. Vi anser att Sveriges regering ska påbörja diskussioner
            med de övriga nordiska länderna i syfte att skapa förutsättningar
            för ett nordiskt försvarssamarbete som också omfattar ömsesidiga
            försvarsgarantier. En sådan försvarsgaranti skulle inte nödvändigtvis
            behöva inkludera samtliga nordiska länder i ett inledande skede
            utan kan påbörjas genom att ett par nordiska länder till exempel
            Sverige och Finland går före. Opinionen i Finland förefaller redan
            nu visa ett visst intresse för detta alternativ.
          </p>
        </div>
        <div xml:id="i-UsdMoY7W9PTJtfxqPmMTVY" type="signatureBlock">
          <list xml:id="i-JMYBqF2eus2ZTVgcwkibq2">
            <item xml:id="i-LiXkait3sFMevUBBp5z8zc" type="signature">
              Julia Kronlid (SD)
            </item>
            <item xml:id="i-LbBarsCcBWG7XhYiBavWzE" type="signature">
              Björn Söder (SD)
            </item>
            <item xml:id="i-9RNwN2SSU2rwV8DDziNhH8" type="signature">
              Mikael Jansson (SD)
            </item>
            <item xml:id="i-9c5LQMvFLZfhDfHRDzXo89" type="signature">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
