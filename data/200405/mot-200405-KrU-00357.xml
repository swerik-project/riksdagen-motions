<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KrU-00357">
  <teiHeader>
    <fileDesc>
      <titleStmt>
        <title>Konstnärernas villkor</title>
        <author corresp="i-4htYS85JpBwxyYZ32aVtBc">av Gunilla Tjernberg m.fl. (kd, m, fp, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konstnärernas villkor</title>
          <idno type="rdwebb">GS02Kr357</idno>
          <rs type="number">Kr357</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GS02Kr357/text</ref>
          <ref type="dokument_url_html">http://data.riksdagen.se/dokument/GS02Kr357</ref>
          <ref type="dokumentstatus_url_xml">http://data.riksdagen.se/dokumentstatus/GS02Kr357</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-FKLdFezw4jPcBcpexqvUyJ</idno>
            <name>Kent Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BHVsLDz5YDDkjyE1f5Gzz3</idno>
            <name>Lennart Kollmats</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RPryHz8nVT9FHTtYUfUwEY" type="signed"/>
        <correspContext corresp="i-RPryHz8nVT9FHTtYUfUwEY">
          <note type="signatory" corresp="i-4htYS85JpBwxyYZ32aVtBc"/>
          <note type="signatory" corresp="i-FKLdFezw4jPcBcpexqvUyJ"/>
          <note type="signatory" corresp="i-BHVsLDz5YDDkjyE1f5Gzz3"/>
          <note type="signatory" corresp="i-KktUCXax2JFL3tqFqQN9oq"/>
        </correspContext>
        <correspAction xml:id="i-WmSqSq78VALjhecXvrNPCY" type="referral">
          <date when="2004-10-14"/>
        </correspAction>
        <correspAction xml:id="i-GQVTFsTNLY8udR2q5kdvqZ" type="dismissal">
          <date when="2004-10-14"/>
        </correspAction>
        <correspAction xml:id="i-SwDeaVuQZc3a8Qz9JzGjf" type="submission">
          <date when="2004-10-05"/>
        </correspAction>
        <correspAction xml:id="i-A2CzjJuJWfYfB8V2iNpzj3" type="assigned"/>
        <correspContext corresp="i-A2CzjJuJWfYfB8V2iNpzj3">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Kr_357/mot_200405_Kr_357-0001.pdf"/>
      <pb facs="riksdagen-motions-pdf/data/200405/mot_200405_Kr_357/mot_200405_Kr_357-0001.pdf"/>
      <div xml:id="i-TZEio9BnCgf2mcoyM4suXp" type="motHeader">
        <div xml:id="i-4QkKnBGJkBhys2vzpWnTNR" type="motTitle"/>
        <div xml:id="i-UuqVPFSK3WRVt7y8y65dKv" type="motSubmissionInfo"/>
      </div>
      <div xml:id="i-5oR66ais968P1KGkG6fjyv" type="motBody">
        <div xml:id="i-F3VVbtcEtyUJbWTPeB3f2t">
          <p xml:id="i-7DbheSCtQVa5iMdhhtYXDs">
            2004/05 mnr: Kr357 pnr: -kd613
          </p>
          <p xml:id="i-AJNUhLqhWarmcLjiPZh9hC">
            Motion till riksdagen 2004/05:Kr357
          </p>
          <p xml:id="i-DxXwTSEh1rxEp2Vp3SKMas">
            av Gunilla Tjernberg m.fl. (kd, m, fp, c)
          </p>
          <p xml:id="i-SUrL9gB7UXgzGPci7acmko">
            Konstnärernas villkor
          </p>
          <p xml:id="i-WifD3Jp64NnYU1sf6UvpPt">
            Motionen delad mellan flera utskott
          </p>
          <p xml:id="i-8sptxYxhR4bjhFbHeFds9X">
            Förslag till riksdagsbeslut
          </p>
          <p xml:id="i-N14ZZC2DPrjwu2PvbbN3h2">
            1. Riksdagen tillkännager för regeringen som sin mening vad i
            motionen anförs om konstnärliga yrkesutövares särskilda villkor
            i förhållande till de allmänna trygghetssystemen.! 2. Riksdagen
            tillkännager för regeringen som sin mening vad i motionen anförs
            om konstnärernas arbetsmarknad.” 3. Riksdagen tillkännager för
            regeringen som sin mening vad i motionen anförs om pris- och löneuppräkning
            för de fria grupperna. 4. Riksdagen tillkännager för regeringen
            som sin mening vad i motionen anförs om dans- och sångutbildningen.?
            5. Riksdagen tillkännager för regeringen som sin mening vad i
            motionen anförs om en översyn av de statliga konstnärsstöden och
            ersättningarna. 6. Riksdagen tillkännager för regeringen som sin
            mening vad i motionen anförs om utställningsmöjligheter. 7. Riksdagen
            tillkännager för regeringen som sin mening vad i motionen anförs
            om en utvärdering av fördelningen av den statliga upphovsrättsersättningen.”
            8. Riksdagen begär att regeringen återkommer med en översyn som
            syftar till att göra det möjligt för företag att skriva av inköp
            av samtidskonst.”
          </p>
          <p xml:id="i-WMH9uYxnvB39nSBvPbnzNB">
            "Yrkande 1 hänvisat till SfU. ? Yrkande 2 hänvisat till AU. Yrkande
            4 hänvisat till UbU. "Yrkande 7 hänvisat till LU. ”Yrkande 8 hänvisat
            till SkU.
          </p>
          <pb facs="riksdagen-motions-pdf/data/200405/mot_200405_Kr_357/mot_200405_Kr_357-0002.pdf"/>
          <p xml:id="i-AgBtf91WWEN4csgPzEasmV">
            2004/05:Kr357
          </p>
          <p xml:id="i-QpYx8xEMKyRA4Xu3wLrqWh">
            Inledning
          </p>
          <p xml:id="i-NeRjR2Scwtr57Ff27p4sEc">
            Den skapande kulturen låter oss se verkligheten ur nya perspektiv.
            Konstnärer och kulturskapare bjuder in oss se världen med deras
            ögon, gestaltat i färg, form, rörelse, ord eller ton. Med sitt
            skapande berikar de många människors liv, och deras konst skänker
            ett mervärde till samhället. Vi, Moderaterna, Folkpartiet, Kristdemokraterna
            och Centerpartiet, menar att det offentliga har ett ansvar för
            att skapa förutsättningar för konstnärerna att få drägliga livsvillkor
            och möjligheter att utöva sin konst utan att ekonomiskt behöva
            stå på ruinens brant. För detta krävs förändringar av såväl inkomstskatter
            som villkor för företagande men också anpassningar av samhällets
            trygghetssystem så att de tar rimlig hänsyn till konstnärernas
            speciella arbetsvillkor och livssituation. Målet är att ge konstnärer
            större möjligheter att leva på inkomsterna från sitt skapande.
          </p>
          <p xml:id="i-Qv2Rv8dTkydi4Qi8n4VcjQ">
            Konstnärlig frihet
          </p>
          <p xml:id="i-BjQUW9QE777bX2pzFnhbT6">
            Den konstnärliga friheten är en förutsättning för ett livskraftigt
            kulturliv, och det är därför viktigt att kulturpolitiken verkar
            stödjande utan att vara styrande. Det bör vara en mångfald av
            människor med olika bakgrund som leder arbetet i de nämnder, institutionsstyrelser
            och organisationer som har inflytande över kulturens utveckling.
            Staten måste ta ett ansvar för att i de nämnder och styrelser
            som staten har inflytande över ha en sammansättning som garanterar
            opartiskhet och som är öppen för konstnärligt nyskapande och mångfald.
            Konstnärlig frihet innebär dock inte att kulturen är problemfri
            eller att den står ovanför regler och ansvar. Vad som är god smak
            kan inte läggas fast av någon statlig nämnd, men konstnärer måste
            precis som andra människor ta ett ansvar för det de skapar.
          </p>
          <p xml:id="i-2jZbPCNDHXmS5JEyBiNwE9">
            Konstnärernas arbetsmarknad
          </p>
          <p xml:id="i-wJpmG6EajfYpRW1h8oJv6">
            Konstnärernas arbetsmarknad skiljer sig från situationen inom
            de flesta andra yrken. Om fast arbete är det vanliga på arbetsmarknaden
            i stort, är arbetena inom kultursektorn oftast tillfälliga. Utredningar
            visar att de statliga ersättningarna och bidragen har ökat väsentligt
            i betydelse för de yrkesverksamma konstnärerna och för deras möjlighet
            att ägna sig åt sitt konstnärliga arbete. En bidragande orsak
            till detta är bland annat att arbetslösheten inom konstnärsyrkena
            är fortsatt hög. Ett enigt kulturutskott har i ett yttrande påpekat
            för arbetsmarknadsutskottet att när tillämpningen av a-kasseregler
            och aktivitetsgarantin ska utformas måste särskild hänsyn tas
            till
          </p>
          <pb facs="riksdagen-motions-pdf/data/200405/mot_200405_Kr_357/mot_200405_Kr_357-0003.pdf"/>
          <p xml:id="i-2QBSqdfoFWo9XhBAc5PVAx">
            kulturarbetarnas specifika arbetsvillkor. Än viktigare är dock
            att undanröja de hinder som finns för att konstnärerna själva
            ska kunna försörja sig på sitt yrke. Det handlar till exempel
            om inkomstskatteförändringar och förenklade regler för företagande.
            Vi föreslår därför att en översyn, liknande Konstnärerna och trygghetssystemen
            som gjordes för några år sedan, ska genomföras med fokus på vilka
            lagändringar som krävs inom till exempel företagar- och skatteområdet
            för att konstnärerna i större utsträckning ska kunna leva på sin
            lön.
          </p>
          <p xml:id="i-TyEhRpg7Fqp1Z7bxe8MeYV">
            Pensioner
          </p>
          <p xml:id="i-9HcNrP4D6NEa1pt56WVrH6">
            Konstnärerna påverkas ofta av beslut som fattas inom andra politikområden
            än kulturpolitiken. Den nödvändiga och politiskt brett förankrade
            pensionsreformen som genomfördes för ett par år sedan fick några
            negativa konsekvenser för konstnärer. Detta drabbade särskilt
            konstnärer inom dans- och musikområdena på grund av dessa yrkens
            speciella karaktär. Till exempel innebär omställningen till att
            samtliga yrkesaktiva år ska ligga till grund för den framtida
            pensionen stora problem för dessa grupper. Andra olösta frågor
            för konstnärernas pensioner har varit de uteblivna kompletterande
            tjänstepensionerna för anställda vid sceninstitutionerna, pensionerna
            för de fria grupperna och de kraftigt höjda pensionspremierna.
            Det är upprörande att det gått år efter år utan att regeringen
            klarat av att finna en lösning på dessa problem. I årets budgetproposition
            tar så regeringen ett första litet steg för att lösa pensionsproblemen.
            De anställda vid sceninstitutionerna får nu en kompletterande
            ålderspension om än lägre än övriga statsanställda. Detta är dock
            långt ifrån en helhetslösning, snarare ett desperat försök från
            regeringens sida att visa att den gör någonting på området över
            huvud taget. Den mest akuta frågan om de obetalda räkningarna
            för höjda pensionspremier, totalt 70 miljoner kronor för de samhällsägda
            kulturinstitutionerna, nämns inte över huvud taget i budgetpropositionen.
            Om inte detta problem löses kommer det att få dramatiska konsekvenser
            för institutionerna med stora uppsägningar som följd.
          </p>
          <p xml:id="i-En3yhAMVUqquS6V64rVo6b">
            Konstnärer inom teater, dans och musik
          </p>
          <p xml:id="i-WypyRuxTpD6ytTHvk4ENgt">
            Situationen för konstnärer inom dans-, teater- och musikområdet
            ser väldigt olika ut. Inom gruppen finns de som har förhållandevis
            trygga villkor genom en anställning vid någon av landets kulturinstitutioner,
            men där finns också de som är helt fristående eller knutna till
            en fri grupp.
          </p>
          <p xml:id="i-CY5TtWgvf9TwdDEPM9e9Pw">
            2004/05:Kr357
          </p>
          <pb facs="riksdagen-motions-pdf/data/200405/mot_200405_Kr_357/mot_200405_Kr_357-0004.pdf"/>
          <p xml:id="i-NCJSLPEgueVTAw3n3wZ6PE">
            2004/05:Kr357
          </p>
          <p xml:id="i-5uDEZ8arWoQPV5GKXQiWB7">
            Fria grupper
          </p>
          <p xml:id="i-DzzVzWRdbQ4XdGcJNpWkfH">
            De fria grupperna står för en stor andel av de föreställningar
            som framförs i Sverige varje år. Deras verksamhet är ofta nyskapande,
            och de har stor betydelse för förnyelsen av kulturlivet. Staten
            ger ett stöd till de fria grupperna som fördelas av Kulturrådet.
            Stödet omfattas inte av någon pris- och löneuppräkning trots att
            större delen av anslaget går till just löner. Vi anser att det
            bör vara en självklarhet att även detta anslag ska omfattas av
            pris- och löneuppräkning.
          </p>
          <p xml:id="i-kBqKuSVWUQndPKwAjWbWm">
            Dansare och sångare
          </p>
          <p xml:id="i-K2i7ngehn5a2LfyQkW3JJ5">
            Dansare och sångare har i många fall en kort karriär. Särskilt
            för dansare kan de fysiska förutsättningarna att utöva yrket,
            även utan skador, upphöra i 40- årsåldern. Då återstår många år
            i yrkesverksamhet. Därför bör det i grundutbildningen för såväl
            sångare som dansare alltid finnas en förberedelse till en alternativ
            karriär och en planering för omskolning eller vidareutbildning.
            Dansare och sångare som lämnat karriären har erfarenheter som
            skulle kunna tas till vara inom olika delar av samhället. Regeringens
            nu föreslagna karriärväxling för dessa grupper när de går i pension
            är ett steg i rätt riktning, men vi anser att arbetet med en alternativ
            karriär måste påbörjas redan under utbildningen.
          </p>
          <p xml:id="i-Pxj8wYMcght1iwFSBjMxri">
            Bild- och formkonstnärer
          </p>
          <p xml:id="i-PjYZCzQhhnambtMLmL1UZm">
            Bild- och formkonstnärer är den grupp av konstnärer som har svårast
            att försörja sig på sitt konstnärliga yrke. Det är därför angeläget
            att ta reda på vilka orsaker som ligger bakom detta och vad staten
            kan göra för att ta bort eventuella hinder för konstnärerna att
            försörja sig på sitt yrke.
          </p>
          <p xml:id="i-RZmcfW7jsoRHELJTjq8RWH">
            Konstnärsstöd och ersättningar
          </p>
          <p xml:id="i-NRB5vrYB6bFwp6kLGSWPFV">
            Få bild- och formkonstnärer klarar idag sitt uppehälle enbart
            på inkomsterna från sitt konstnärliga yrke. Konstnärernas bruttoinkomster
            är mycket låga särskilt med tanke på att majoriteten har en högskoleutbildning
            bakom sig. För att öka konstnärernas möjligheter att försörja
            sig på sin konstnärliga verksamhet och minska behovet av så kallade
            ”brödjobb” vid sidan av de konstnärliga arbetet finns ett antal
            statliga stöd och ersättningar. Dessa ges oftast i form av projektbidrag
            eller arbetsstipendier och fördelas till största delen av Konstnärsnämnden.
            Tendensen under de senaste åren har varit att stöden ges i allt
            högre belopp till allt färre konstnärer. Vi vill i detta sammanhang
            även ta upp frågan om den så kallade inkomstgarantin för konstnärer.
            Vi anser att det kan ifrågasättas om det är rimligt att cirka
            150
          </p>
          <pb facs="riksdagen-motions-pdf/data/200405/mot_200405_Kr_357/mot_200405_Kr_357-0005.pdf"/>
          <p xml:id="i-JRTd51nf5fCUdhFWyJDxYn">
            konstnärer ska få en livstidslön eller om det istället vore bättre
            att sprida stödet till fler. Det får dock inte vara fråga om alltför
            korta stipendier utan om fler långtidsstipendier på 10—20 år.
            Vi anser att staten bör överväga nya metoder och stödformer som
            kommer fler konstnärer till del. En översyn av de nuvarande stödformerna
            bör därför göras.
          </p>
          <p xml:id="i-YZpYFPxNvXtYMKJY1iZfbq">
            Utställningsmöjligheter
          </p>
          <p xml:id="i-BXDkJAYtKjgfw4XK5Aazo5">
            Utställningarna utgör viktiga mötesplatser där konstnärerna får
            möjlighet att presentera sina verk för publiken. Att komma i kontakt
            med sin publik och möjliga kunder är av avgörande betydelse för
            konstnärens yrkesutövande. För att sprida denna form av kulturverksamhet
            och därigenom också öka deltagandet i kulturlivet är arrangörsfrågan
            ett centralt kulturpolitiskt område. Stödet till arrangörer inom
            området är fortfarande mycket begränsat, och behovet av vidgade
            utställningsmöjligheter för yrkesverksamma konstnärer är stort.
            I utredningen En konst att leva konstateras att drygt fyra procent
            av konstnärerna i åldern 45-64 år inte haft någon utställning
            under de senaste åren trots att de anser sig vara yrkesverksamma.
            De offentliga institutionerna har en stor betydelse för att sprida
            kunskap om den moderna konsten. De har därför också stora möjligheter
            att skapa ett intresse för konst av samtida, aktiva konstnärer.
            Idag ägnas dock en ytterst liten del av museernas och konsthallarnas
            verksamhet och budget till nu aktiva svenska konstnärer. Det är
            nödvändigt att de offentliga institutionerna tar ett större ansvar
            på detta område.
          </p>
          <p xml:id="i-CWRTaVhETCVsbSWHsM6ZWn">
            Ersättning för upphovsrätt
          </p>
          <p xml:id="i-yJ4wMaG7MiodtJusSFaXn">
            Konstnärer har laglig rätt till viss upphovsrättslig ersättning
            vid fotokopiering av deras verk. Staten och Kommunförbundet betalar
            årligen en klumpsumma för rätten att fotokopiera konstverk framför
            allt i undervisningssyfte. Resurserna betalas till företaget Bonus
            Presskopia som på uppdrag av ett antal medlemsorganisationer/förbund
            bevakar = rättsinnehavarnas ekonomiska intressen. Bonus Presskopia
            träffar också avtal för medlemsorganisationernas räkning om fotokopiering
            ur upphovsrättsligt skyddat material. Resurserna fördelas sedan
            via Bonus till medlemsorganisationerna som i sin tur och efter
            egna regler fördelar resurserna till konstnärerna. Eftersom det
            rör sig om förhållandevis små resurser fördelas de oftast inte
            till varje enskild konstnär som fått ett verk kopierat utan istället
            i form av stipendier. Medlemsorganisationerna i Bonus representerar
            olika konstnärsgrupper som till exempel bildkonstnärer, fotografer,
            tecknare, tonsättare och författare. Bonus tillåter dock bara
            en medlemsorganisation för varje konstform. De mindre konstnärsorganisationerna
            får alltså inte ansluta sig till Bonus. Givetvis bör statens kopieringsersättning
            gå till alla de konstnärsorganisationer som ställer sina medlemmars
            verk till förfogande för kopiering. Alla konstnärer måste på samma
            villkor få del av den
          </p>
          <p xml:id="i-P1GkQyk52YqcxyKZ17ZvnJ">
            2004/05:Kr357
          </p>
          <pb facs="riksdagen-motions-pdf/data/200405/mot_200405_Kr_357/mot_200405_Kr_357-0006.pdf"/>
          <p xml:id="i-WouKRGyxPSNMjJyMvBgvWC">
            2004/05:Kr357
          </p>
          <p xml:id="i-Fa6vxBr1i4cGvKjLSyKjkh">
            upphovsrättsliga ersättningen. Eftersom Bonus Presskopia inte
            tillåter alla konstnärsorganisationer att bli medlemmar måste
            staten överväga om den nuvarande metoden är den bästa för att
            fördela den statliga upphovsrättsersättningen. En utvärdering
            av det rådande fördelningssystemet bör göras.
          </p>
          <p xml:id="i-83hVgkWoFwiqTcEAui1PAd">
            Avskrivning för konstinköp
          </p>
          <p xml:id="i-3oAvQHXUn3mVpCmeB96EuY">
            Det finns många andra angelägna frågor om hur vi kan öka konstnärers
            möjligheter att försörja sig på sitt yrke. Det handlar till exempel
            om hur skatteregler kan justeras för att inte hämma konstnärernas
            utkomstmöjligheter och hela konstmarknadens utveckling. Vi anser
            att det inte är rimligt att det ur skattesynpunkt är gynnsammare
            för ett företag att köpa designade fåtöljer än att köpa ett konstverk.
            Avskrivningsreglerna bör ses över för att öka företagens möjligheter
            att köpa in konst av nu levande konstnärer. Därmed skulle marknaden
            öppnas för landets konstnärer. Regeringen bör återkomma med ett
            förslag med denna inriktning. Ett annat problem är den så kallade
            gallerimomsen som gör skillnad på om en konstnär själv säljer
            sitt verk eller om en gallerist gör det. En konstnär som själv
            säljer sitt verk betalar 12 procents moms medan en gallerist betalar
            25 procents moms. Det är inte rimligt. Detta är bara ett exempel
            av många på inkonsekvenser när det gäller momsen på kulturområdet.
            Riksdagen har tidigare tillkännagivit för regeringen att en utredning
            som ser över momsreglerna i syfte att åstadkomma en enhetlig momssats
            på kulturområdet ska tillsättas. Utredningen har tillsatts (dir.
            2002:141) och ska presentera sitt betänkande den 1 februari 2005.
          </p>
          <p xml:id="i-J5Ejzh3BGAZU4DjWy2jynb">
            Stockholm den 5 oktober 2004
          </p>
          <p xml:id="i-TEskY7C78oPc54ic7m32mA">
            Gunilla Tjernberg (kd) Kent Olsson (m) Lennart Kollmats (fp)
            Birgitta Sellén (c)
          </p>
        </div>
      </div>
    </body>
  </text>
</TEI>
