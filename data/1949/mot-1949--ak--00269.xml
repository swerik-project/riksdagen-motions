<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--ak--00269">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__269/mot_1949__ak__269-001.pdf"/>
      <fw xml:id="i-TMUDpAxnNG8oSYx9mK8bsK">
        6 Motioner i Andra kammaren, nr 269.
      </fw>
      <div xml:id="i-Qotuyra4Qw7uj4FAb7Zci9" type="motHeader">
        <div xml:id="i-CfBRpeY5bZcksfmtFq7Nvh" type="motTitle"/>
        <div xml:id="i-73WKRF5feZKc9R7xUzWLVu" type="motSubmissionInfo"/>
      </div>
      <div xml:id="i-J8XksQ5dKjE3Dr1UZ5UGnX" type="motBody">
        <div xml:id="i-HPCLA411rc8tm5FjmkDWg2">
          <p xml:id="i-FU51aYqxAhR7npKcgq37B">
            Nr 269.
          </p>
          <p xml:id="i-3TSvj94EPkLnGkUzSY9Vmv">
            Av herr förste vice talmannen Carlström m. fl., angående en allmän
            sänkning av skattetrycket för alla grupper av skattebetalare m.
            m.
          </p>
          <p xml:id="i-9cKUUdBWcRwQ7bhy7CQy5c">
            Två världskrig ha under de senaste decennierna medfört en mycket
            hård skärpning av skattetrycket. Medan skattehöjningarna till
            stor del tillkom- mit med hänsyn till krigens finansiella påfrestningar,
            ha de sedan till större delen blivit bestående under fredstid
            för att finansiera dels räntorna på starkt ökade statsskulder
            och andra med krigets efterverkningar förenade utgifter, dels
            en betydande utvidgning av det allmännas verksamhet på socialpolitikens,
            försvarets och andra områden. I vilken mån en sådan oer- hörd
            skärpning av skattetrycket kan äga bestånd under längre tid utan
            att allvarliga skadeverkningar för samhällsekonomien uppkomma
            och hur om- fattande sådana skadeverkningar kunna väntas bli med
            olika slag av skatte- system, tillhör de svåraste av alla ekonomiska
            politiska spörsmål. Man kan säga att den nuvarande skattepolitiken
            i de f. d. krigförande länderna lik- som 1 vårt eget land har
            karaktären av ett experiment. Den utgör nämligen ett försök att
            för allmänna ändamål reservera en mycket större del av nationalinkomsten
            än man tidigare trodde möjligt i ett icke kommunistiskt samhälle
            och att i samma mån inskränka den del av inkomsterna, som står
            till individernas fria förfogande. Höjningen av skattetrycket
            sammanhänger i främsta rummet med den omfattande utvidgningen
            av den allmänna sek- torn i samhällslivet. Den särskilda skärpningen
            i beskattningen på medel- stora och större inkomster, förmögenheter
            och arv är i första hand uttryck för en önskan att ta hänsyn till
            skattebetalarnas olika bärkraft. I ett sam- hälle, som söker med
            socialpolitiska åtgärder förbättra de ekonomiskt sva- gaste gruppernas
            inkomstläge, kan detta motiv emellertid ej skiljas från önskan
            att åstadkomma en mindre ojämnhet i inkomstfördelningen än den
            som utmärkte samhällslivet för några årtionden sedan. För den
            social- liberala åskådning, som vi företräda, stå dessa strävanden
            att steg för steg åstadkomma en omdaning av samhällslivet från
            de former detta hade i bör- jan av innevarande århundrade till
            ur social synpunkt mera tillfredsstäl- lande förhållanden som
            alltigenom berättigade. Men den frågan uppkom- mer, hur långt
            det är möjligt att gå i fråga om det allmänna skattetrycket och
            beskattningen på inkomster och förmögenheter av vissa slag utan
            att verkningarna därav på produktion och sparande bli sådana att
            resultatet icke ur allmänna synpunkter kan anses försvarligt.
            Just för dem som önska en så fast förankring hos folket som möjligt
            av samhällets sociala omvård- nad framstår det som önskvärt, att
            beskattningen icke drives så långt,
          </p>
          <pb facs="riksdagen-motions-pdf/data/1949/mot_1949__ak__269/mot_1949__ak__269-002.pdf"/>
          <fw xml:id="i-DfRQGsC6xMsdywt8aTAfCG">
            Motioner i Andra kammaren, nr 269. 7
          </fw>
          <p xml:id="i-6yBMCfrAb8XKrfc9yQn98R">
            att en känsla av avoghet mot de sociala och övriga offentliga
            ut- gifterna växer fram. Även ur inkomstfördelningssynpunkt finns
            det uppenbarligen gränser för beskattningen, som inte böra överskridas.
            En beskattning, som minskar inkomster och sparande hos de mera
            välsituera- de men åstadkommer sådana verkningar på näringslivet,
            att de breda lagren icke få sitt läge förbättrat utan tvärtom
            på lång sikt försämrat, kan ej anses motiverad med hänsyn till
            önskemålet av en jämnare inkomstfördel- ning. Föreställningen
            att ju högre skatter, som läggas på de medelstora och större inkomsterna,
            förmögenheterna och arven, dess mindre skatter behöva läggas på
            de övriga är uppenbarligen, sedan vissa gränser passerats, helt
            oriktig. Det förhåller sig inte på det sättet, att oberoende av
            skattepolitiken en viss kaka finnes att dela och att denna kakas
            storlek inte påverkas av de skattepolitiska fördelningsåtgärderna.
            Tvärtom är det uppenbart, att en okiok skattepolitik kan åstadkomma
            menliga verkningar på produktionen och sålunda leda till att en
            mindre kaka står till förfogande i framtiden än eljest skulle
            varit fallet. I den skattepolitiska diskussionen försummas understundom
            denna viktiga synpunkt. Tiden synes nu vara inne för en mera nyanserad
            skattepolitisk diskussion, som till fullo beaktar att inte allt
            som skadar en part är till nytta för en annan part, eftersom det
            kan vara till men för helheten. Den uppfattningen har på senaste
            tiden vunnit alltmera spridning i värt land, att det nuvarande
            skattetrycket såväl på de breda lagren som på de mera välsituerade
            folkgrupperna är ur här anförda synpunkter alltför hårt. Man synes
            ha anledning räkna med att även personer med ungefär samma inkomstställning
            som den för industriarbetare vanliga ej sällan påverkas av nuvarande
            skatteavdrag för inkomstökningen, den s. k. marginalskatten, så
            att de bli obenägna för ökade ansträngningar även under sådana
            för- hållanden, där en icke oväsentlig ökning av produktionen
            skulle kunna åstadkommas och samtidigt vederbörande själva — ifall
            skatteavdraget vore mindre — skulle anse det vara en fördel att
            prestera det ifrågavarande arbetet. Alldeles på samma sätt tycks
            det förhålla sig med en hel del män- niskor inom de s. k. fria
            yrkena med högre utbildning. Sannolikt gör sig denna tendens i
            någon mån gällande inom alla folkgrupper. Sådana före- teelser
            äro naturligtvis beklagliga inte minst i nuvarande läge, där brist
            råder på specialutbildad arbetskraft, och man måste räkna med
            att fortsatt knapphet därpå blir bestående under lång tid framåt.
            Under sådana förhål- landen vore det snarare önskvärt, att det
            allmänna sökte stimulera till så stora arbetsprestationer som
            möjligt, så länge dessa icke inverka menligt på vederbörandes
            hälsotillstånd. Liksom beträffande arbetsprestationerna förefaller
            det sannolikt, att nu- varande skattesystem verkar i icke ringa
            grad återhållande på den viktiga ekonomiska prestation, som det
            enskilda sparandet utgör. Det har även påpekats och förmodligen
            med rätta, att den nuvarande företagsbeskatt- ningen i någon mån
            avtrubbar känslan för nödvändigheten av den största
          </p>
          <pb facs="riksdagen-motions-pdf/data/1949/mot_1949__ak__269/mot_1949__ak__269-003.pdf"/>
          <fw xml:id="i-BwnQHxmyDt5sXjTXF2eHDx">
            8 Motioner i Andra kammaren, nr 269.
          </fw>
          <p xml:id="i-9L7kJ3JHVxpyf9KWiLDDTy">
            ekonomisering i fråga om reparationer, representation och dylikt.
            Dessutom är det tyvärr ofrånkomligt, att med skattesatser av nuvarande
            höjd stor uppmärksamhet ägnas åt ett sådant tillrättaläggande
            av företagens trans- aktioner, att icke den beskattningsbara inkomsten
            blir högre än den med iakttagande av lagens föreskrifter behöver
            bli. Det s. k. skattetänkandet tar i anspråk icke så litet av
            relativt kvalificerad arbetskraft, som skulle kunna användas på
            ett mera produktivt sätt. Det förefaller också mycket troligt
            att skatterna verka återhållande på vissa slag av värdefulla ekono-
            miska initiativ. Med hänvisning till det ovan anförda vilja vi
            hävda, att det rådande skatte- tryckets tillbakahållande inflytande
            på de produktiva insatserna i nuvarande ekonomiska läge är en
            ytterst allvarlig sak. Vi äro övertygade om att en höjd produktivitet
            och ett ökat enskilt sparande äro mycket viktiga förut- sättningar
            för att det svenska folkhushållet skall kunna frigöra sig från
            nu- varande kristillstånd. Endast därigenom synes oss en mera
            naturlig, mindre restriktionsbetonad balans än den regeringen
            i första rummet inriktar sin politik på att uppnå kunna åstadkommas.
            Vi anse därför angeläget, att man snarast möjligt genomför en
            allmän sänkning särskilt av inkomstbe- skattningen, så att alla
            skattebetalare ges en känsla av att statsmakterna allvarligt sträva
            efter att steg för steg lätta skattebördan och äro villiga att
            göra en början utan dröjsmål. Den stimulerande effekten därav
            på arbetsvilja och sparlust och den gynnsamma verkan därav ur
            balanssyn- punkt böra ej underskattas. Vi mena sålunda att, om
            ej helt oförutsedda händelser inträffa, en sänkning av inkomstbeskattningen
            bör kunna be- slutas av årets riksdag att gälla från och med år
            1950. Vi avse att, när riksdagen har att behandla frågan om skattesatsens
            höjd, framlägga förslag om en sådan sänkning av densamma. Det
            kan då av uppenbara skäl endast bli fråga om en preliminär skatte-
            reduktion av ej alltför genomgripande slag. Frågan hur skattesatserna
            böra avvägas och olika slag av skatter kombineras bör enligt vår
            mening upp- tagas till en närmare och noggrann utredning med särskild
            hänsyn till skattepolitikens verkan på de produktiva insatserna,
            sådan den framträder i ljuset av hittillsvarande erfarenheter.
            Den tidrymd, som förflutit sedan den senaste svenska skattereformen,
            är visserligen mycket kort och lämnar endast ett begränsat erfarenhets-
            material. Men i åtskilliga och väsentliga avseenden synas dock
            de ekono- miska och psykologiska verkningarna nu kunna i så hög
            grad fastställas, att ett närmare studium blivit möjligt. Vi vilja
            emellertid bestämt understryka, att vi inte förorda någon allmän
            utredning av skattesystemets verkningar i alla tänkbara avseenden.
            För att ett någorlunda snabbt resultat skall kunna vinnas, gäller
            det tvärtom att inrikta utredningen på sådana speciella punk-
            ter, där man kan ha anledning att vänta praktiska resultat. Till
            viss del torde det vara lämpligt, att utredningen lägges i händerna
            på opolitiska experter. Detta är t. ex. lämpligt vid utredningen
            av den viktiga frågan,
          </p>
          <pb facs="riksdagen-motions-pdf/data/1949/mot_1949__ak__269/mot_1949__ak__269-004.pdf"/>
          <fw xml:id="i-X1iZZ3C4KeEpgNPZudnCTr">
            Motioner i Andra kammaren, nr 269. 9
          </fw>
          <p xml:id="i-Gz6btkLvkxf4s9G9m48UP">
            vilken roll olika slag av ekonomiska stimulanser spela för olika
            slag av människor och företag med hänsyn till deras villighet
            att prestera arbete, initiativ och sparande. En undersökning,
            som bland annat måste arbeta med ett omfattande enquétematerial,
            skulle kunna kasta åtskilligt ljus över detta spörsmål och därmed
            över frågan om skattetryckets verkningar, sedan allmänheten nu
            haft någon erfarenhet av det svenska skattesystemet och genom
            källskattemetoden blivit klarare medveten om de faktiska skatte-
            förhållandena. Särskild uppmärksamhet bör ägnas frågan om eventuella
            skattelättna- der för att uppmuntra till sparande. Hittills har
            detta spörsmål behandlats utan samband med frågan om en önskvärd
            allmän skattesänkning. Man har därför analyserat de olika förslagen
            ur den i och för sig naturliga synpunkten, vilken belastning för
            de offentliga finanserna som en sådan skattelättnad skulle medföra
            för att en viss ökning av sparandet skulle kunna förväntas. Det
            har då visat sig att sannolikt en relativt stor upp- offring av
            offentliga medel till fördel för skattebetalarna skulle bli nöd-
            vändig för att åstadkomma en viss ökning av sparandet. Detta har
            natur- ligtvis framkallat en viss betänksamhet. Om emellertid
            under alla omstän- digheter en sänkning av skattetrycket anses
            motiverad, ter sig problemet något annorlunda. Det kan nämligen
            då icke anses omotiverat att en rela- tivt stor del av skattetryckets
            minskning kommer spararna till godo. Fler- talet s. k. småsparare
            och många av de övriga ha gjort stora förluster på det senaste
            årtiondets inflation. Detta gäller innehavare av obligationer,
            in- teckningar och andra fordringar samt personer med sparmedel
            insatta på sparräkningar i bankerna. En viss lättnad i skattetrycket
            för dessa grup- per, som samtidigt hade den egenskapen att uppmuntra
            sparandet, före- faller väl motiverad. Det förslag som framlagts
            av 1944 års skatteutred- ning synes alltså böra ägnas all uppmärksamhet.
            Utredningen bör leda fram till bestämt utformade riktlinjer för
            en succes- siv reduktion av skattetrycket. Att åstadkomma detta
            betrakta vi som ett viktigt mål för samhällets ekonomiska politik
            under de närmaste åren. En sänkning av den socialpolitiska standard,
            som uppnåtts under efterkrigs- tiden, får emellertid ej ske, och
            en del viktiga behov, t. ex. på undervis- ningens område, måste
            tillgodoses. Frågan blir då hur täckning skall kunna vinnas för
            de erforderliga statsutgifterna, eftersom de gynnsamma verk- ningarna
            på näringslivet av en skattesänkning till en del framträda först
            så småningom.
          </p>
          <p xml:id="i-VHEZjjHQ56msM2SJgCLvh5">
            Vid övervägande av detta spörsmål bör man — utöver vad vi härovan
            anfört — beakta att den normalt skeende stegringen av produktionen,
            som
          </p>
          <p xml:id="i-V6icyKaS8ehEap2MDGpUh1">
            naturligtvis kan avbrytas av krig och andra olyckor, sannolikt
            kommer att medföra en låt vara ojämnt förlöpande stegring av nationalinkomsten.
            Där- med följer då i och för sig en tendens till stegrade skatteintäkter.
            En in- komststegring av samma hastighet som före kriget skulle
            öka nationalin- komsten med cirka en halv miljard årligen samt
            skatteinkomsterna för stat
          </p>
          <pb facs="riksdagen-motions-pdf/data/1949/mot_1949__ak__269/mot_1949__ak__269-005.pdf"/>
          <fw xml:id="i-2tfPWscuSz1sXRjQFGYDnJ">
            10 Motioner i Andra kammaren, nr 269.
          </fw>
          <p xml:id="i-GHTfcFhekqqXoYokFsbArw">
            och kommun med 1/4—1/3 därav. Utsikterna till en så snabb stegring
            i framtiden undandraga sig för närvarande ett bestämt omdöme.
            Om man emellertid vågar räkna med en viss fortgående produktionsökning
            och om återhållsamhet iakttages med nya statsutgifter liksom i
            fråga om kommu- nala utgifter, så vinnes därigenom ett visst utrymme
            för en sänkning av skattesatserna. I övrigt blir den hastighet,
            med vilken olika slag av skatte- reduktioner och olika långtgående
            sådana kunna genomföras, beroende på utredningens resultat rörande
            sambandet mellan skatter och produktiva insatser. Det är ju en
            ökning av de senare, som genom att leda till en ökad tillväxt
            i nationalinkomsten skall ge underlag för skattesänkningarna.
            I den mån det allmänna till följd av den ekonomiska utvecklingen
            och en skattereduktions stimulerande inflytande — med lägre skattesatser
            erhåller lika höga eller högre skatteinkomster i förhållande till
            utgifterna, uppkommer intet problem ur den s. k. samhällsekonomiska
            balansens syn- punkt. Ej heller blir detta fallet, i den mån en
            nedgång av skatteintäkterna och därmed en minskning av budgetöverskott
            och tvångssparande går hand i hand med en genom skattesänkningen
            framkallad ökning av det enskilda sparandet. En sådan utveckling
            bör enligt vår mening eftersträvas. Som ovan påpekats avse vi
            att i anslutning till Kungl. Maj:ts propo- sition rörande fastställande
            av skatteprocenten för nästkommande år före- slå en reduktion
            av beskattningen. I avvaktan på denna propositions fram- läggande
            hemställa vi, att riksdagen ville i skrivelse till Kungl. Maj:t
            dels uttala att den offentliga hushållningen under de när- maste
            åren bör utmärkas av en strävan att åstadkomma en allmän sänkning
            av skattetrycket för alla grupper av skattebetalare men utan sådana
            åtgärder att den under senare är uppnådda socialpolitiska standarden
            beskäres, dels anhålla om en skyndsam utredning rörande olika
            skatters och skattekombinationers verkningar på de vik- tigaste
            slagen av produktiva insatser och därmed på natio- nalinkomstens
            utveckling samt rörande möjligheterna att genom en reduktion och
            omläggning av beskattningen åstadkomma sådana nationalekonomiskt
            gynnsamma verk- ningar, som steg för steg kunna möjliggöra en
            fortsatt sänk- ning av skattetrycket.
          </p>
          <p xml:id="i-CVnf8fAP9R1WKUwt8dKBP3" type="date">
            Stockholm den 23 januari 1949.
          </p>
          <div xml:id="i-U4kXVX3kGekceX6bNKtVPE" type="signatureBlock">
            <list xml:id="i-VQX7MCfpJpgkLACN2nVPN1">
              <item xml:id="i-RpwNVQAAKFgSwRvFogpdZC" who="i-Y3KDvt8APMXFLxTKEtZKku" type="signature">
                Oscar Carlström
              </item>
              <item xml:id="i-4DLKzfG5Qtahf2zqdVy85C" who="i-BqDGKscaLhUZHhaFFmx5pf" type="signature">
                Bertil Ohlin
              </item>
              <item xml:id="i-yFgShkSQYfwyVSrtkyogT" who="unknown" type="signature">
                0. E. Sandberg
              </item>
              <item xml:id="i-MvRXSYvZJ6XBTcsrV2SwSw" who="i-Mw31BTf7uoxHTWx5X3k5QD" type="signature">
                Wald Svensson
              </item>
            </list>
          </div>
          <p xml:id="i-8Sy74KdR7WNihkLDef784X">
            OQO. Malmborg Per A. Johnsson Bertil von Friesen. i Skövde. i
            Kastanjegården.
          </p>
        </div>
      </div>
    </body>
  </text>
</TEI>
