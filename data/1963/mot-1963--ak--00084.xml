<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__84/mot_1963__ak__84-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 84 år 1963 7
          </p>
          <p>
            Nr 84
          </p>
          <p>
            Av herr Keijer m. fl., i anledning av Kungl. Maj:ts framställning
            om anslag till Bidrag till svenska ekumeniska nämn- den.
          </p>
          <p>
            (Lika lydande med motion nr 67 i Första kammaren)
          </p>
          <p>
            Alltsedan budgetåret 1951/52 har svenska ekumeniska nämnden åtnjutit
            ett årligt anslag under åttonde huvudtiteln såsom bidrag till
            bestridande av den svenska årsavgiften till Kyrkornas världsråd,
            den ekumeniska rörelsens centrala administrativa organ i Geneve.
            Anslaget som år 1951/52 utgick med 20 000 kr. höjdes från 1955/56
            till 25 000 kr. och utgår sedan 1961/62 med 27 000 kr. Vidare
            har riksdagen alltsedan budgetåret 1954/55 beviljat Lutherska
            världsförbundets svenska sektion ett årligt bidrag ur kyrkofonden
            till be- stridande av dess årsavgift till världsförbundet. Detta
            bidrag, som från bör- jan utgick med 20 000 kr., har sedan vid
            olika tillfällen höjts, senast fr. o. m. innevarande budgetår
            till 40 000 kr. I samband med den senaste höjningen av statsbidraget
            till svenska eku- meniska nämnden uttalade statsutskottet, att
            det förutsatte att eventuella framställningar till Kungl. Maj:t
            om höjningar av de till nämnden och sek- tionen utgående bidragen
            till respektive årsavgifter i fortsättningen i gör- ligaste mån
            prövas enligt likformiga grunder. Svenska ekumeniska nämnden har
            i sina anslagsäskanden för såväl bud- getåret 1962/63 som 1963/64
            anhållit om höjning av statsbidraget till 40 000 kr. med hänvisning
            till att årsavgiften till Kyrkornas världsråd fr. o. m. 1962 höjts
            med 47 procent och nu uppgår till 78 661 kr. Kungl. Maj:t har
            emellertid för båda budgetåren föreslagit oförändrat anslag. Vid
            fjolårets riksdag avslogs motioner om höjning av anslaget till
            nämnden med det äskade beloppet av 13 000 kr. Till grund för riksdagens
            beslut låg statsut- skottets uttalande i utlåtande nr 42, där
            utskottet hänvisade till det tidigare uttalandet om likformiga
            grunder för bidragen till nämnden och till Luthers- ka världsförbundets
            svenska sektion. Utskottet fann att det nuvarande bi- draget till
            nämnden även efter årsavgiftens höjning kom att utgöra en pro-
            centuellt sett större andel av denna avgift än vad sektionen erhåller
            som bidrag till årsavgiften till Lutherska världsförbundet och
            var därför inte berett att tillstyrka bifall till motionärernas
            yrkande. När vi vid årets riksdag återkommer med motion om höjt
            anslag i enlig- het med nämndens äskande, beror detta på att fjolårets
            riksdagsbeslut stöd- de sig på en felaktigt grundad jämförelse
            mellan de beviljade bidragens andel i respektive årsavgifter.
          </p>
          <pb facs="riksdagen-motions-pdf/data/1963/mot_1963__ak__84/mot_1963__ak__84-002.pdf"/>
          <p>
            8 Motioner i Andra kammaren, nr 84 år 1963
          </p>
          <p>
            Årsavgiften till Lutherska världsförbundet, vilken för 1961/62
            uppgick till 25 000 dollars eller drygt 125 000 kr. och sålunda
            till ungefär 31 procent täcks genom bidraget ur kyrkofonden, utgör
            det totala svenska bidraget till denna världsorganisations administration,
            vilken bl. a. omfattar också världs- förbundets internationella
            hjälpverksamhet. Den årsavgift om 78661 kr. till Kyrkornas Världsråd
            som ekumeniska nämnden svarar för utgör där- emot endast en del
            av det totala svenska bidraget till världsrådets admini- stration.
            För det administrativa arbete som föranleds av rådets internatio-
            nella hjälpverksamhet lämnas nämligen — såsom framgår av nämndens
            petitaskrivelse — ett särskilt bidrag från Sverige, vilket för
            år 1961 uppgick till 141 000 kr. Härtill kommer att nämnden åtagit
            sig att anskaffa minst 200 000 kr. såsom svenskt bidrag till rådets
            nya förvaltningsbyggnad, som nu uppförs i Geneve. Om man bortser
            från sistnämnda belopp av engångs- natur, utgör således det årliga
            bidraget från Sverige till Kyrkornas världs- råds administration
            f. n. i runt tal 220 000 kr., och nuvarande statsbidrag täcker
            sålunda endast ca 12 procent av detta belopp. Då sistnämnda belopp
            bör läggas till grund för en rättvisande jämförelse mellan bidragen
            till de här berörda årsavgifterna, torde något principiellt hinder
            av tidigare åberopat slag inte böra resas mot bifall till nämndens
            äskande, i synnerhet som detta ju begränsar sig till en höjning
            av nuvaran- de statsbidrag med 47 procent eller 13 000 kr., motsvarande
            den procentu- ella höjning som nämnden själv fått vidkännas för
            sin andel i årsavgiften till Kyrkornas världsråd. Det förtjänar
            att framhållas, att den kraftiga höjningen av denna årsav- gift
            utan en motsvarande ökning av statsbidraget har medfört en allvarlig
            begränsning av nämndens arbetsmöjligheter inom landet, då nämnden
            i öv- rigt är helt beroende av kollektmedel och gåvor. En begränsning
            av nämn- dens resurser innebär också minskade möjligheter för
            den svenska frikyrk- ligheten att bli företrädd i det internationella
            ekumeniska arbetet, eftersom de frikyrkliga representanternas
            resor i stor utsträckning bekostas av nämn- den, medan de kyrkliga
            delegaterna i allmänhet kan påräkna bidrag ur kyr- kofonden för
            sina resor. Med hänvisning till det anförda hemställer vi, att
            riksdagen måtte besluta att anslaget till svenska eku- meniska
            nämnden till gäldande av den svenska andelen i årsavgiften till
            Kyrkornas världsråd uppräknas med 13 000 kr. till 40 000 kr.
          </p>
          <p>
            Stockholm i januari 1963
          </p>
          <p>
            Augustinus Keijer
          </p>
          <p>
            Carl Eric Hedin David Gomér M. Berglund Daniel Wiklund Erik Larsson
            Eric Nelander Åke Zetterberg Evert Svensson Henning Carlsson
          </p>
          <p>
            Einar Rimmerfors Märta Boman Thorvald Källstad
          </p>
        </div>
      </div>
    </body>
  </text>
</TEI>
