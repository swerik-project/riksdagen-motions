<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__454/mot_1929__ak__454-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 454. 13
          </p>
          <p>
            Nr 454.
          </p>
          <p>
            Av herr Anderson i Linköping m. fl., i anledning av Kungl. Maj:ts
            proposition, nr 229, angående beredande av stöd åt insättare i
            vissa sparbanker, m. m.
          </p>
          <p>
            Kungl. Maj:ts proposition nr 229 angående beredande av stöd åt
            in- sättare i vissa sparbanker innebär en principiellt betänklig
            utvidgning av statens skyldigheter gentemot den enskilde. Den
            stödaktion, som här föreslås, skulle i realiteten bliva ett rent
            statsunderstöd åt vissa grupper av insättare, som drabbats av
            kraschen i de ifrågavarande sparbankerna. Statshjälpen får därigenom
            en helt annan karaktär än tidigare stödak- tioner vid inträffade
            bankkrascher. Dessa kunna icke på sakliga grunder åberopas som
            prejudikat för det nu föreslagna statsingripandet, men där- emot
            kan detta i framtiden komma att anföras som stöd för långt gående
            krav på statshjälp i händelse av ekonomiska katastrofer, som oförskyllt
            drabba enskilda medborgare, vilka i statens rättsvårdande och
            övervakande verksamhet se en viss garanti för sin ekonomiska trygghet.
            Oavsett de principiella betänkligheter, som måste resas mot förslaget
            att staten skall till en viss grad hålla insättarna i ett bankföretag
            skades- lösa för de förluster som vållas dem genom bankens iråkade
            obestånd, kunna invändningar göras mot den form för statens stödjeaktion,
            som i propositionen nr 229 föreslagits. Finansministern har betonat,
            både i propositionen och vid remissdebatten i andra kammaren,
            att allenast billig- hetsskäl motivera detta förslag. »Billighet»
            är emellertid ett ytterst tänj- bart begrepp. Utan en prövning
            av varje enskilt fall — en prövning som av praktiska skäl är otänkbar
            — kan icke fastställas om billighets- skäl, talande för statshjälp,
            föreligga eller icke. I många fall kunna säkerligen starka billighetsskäl
            anföras till förmån för samma procentuella ersättning till insättare
            med 5,000 kronors behållning och därutöver som till insättare
            med några hundra kronors behållning. Den i propositionen gjorda
            begränsningen motiveras av statsfinansiella hänsyn och torde vara
            absolut nödvändig om icke hjälpaktionen skall få en omfattning
            som på- lägger staten en alltför stor börda. De från olika håll
            i riksdagen väckta motionerna om utvidgning av hjälpaktionen tyda
            emellertid på att starka krafter komma att sättas in på att uppmjuka
            villkoren för statsunder- stödet och vidga gränserna för detsamma.
            Det föreligger av allt att döma en allvarlig fara för att den
            i propositionen föreslagna statshjälpen åt insättarna kommer,
            under intryck av opinionsyttringar från enskilda och
          </p>
          <pb facs="riksdagen-motions-pdf/data/1929/mot_1929__ak__454/mot_1929__ak__454-002.pdf"/>
          <p>
            14 Motioner i Andra kammaren, Nr 454.
          </p>
          <p>
            korporationer, att av riksdagen utökas på ett sätt som ur både
            principiella. och statsfinansiella synpunkter måste väcka starka
            betänkligheter. Även med hänsyn till svårigheterna att hålla tillbaka
            de växande kraven på en allt mera utvidgad statshjälp framstår
            därför ett avslag på propositionen såsom den riktigaste åtgärden.
            Därav behöver icke följa att staten undandrager sig att medverka
            till en sådan avveckling av kraschen, som räddar åt insättarna
            det mesta möjliga och samtidigt även skyddar låntagarna och deras
            borgensmän för de risker som en brådstörtad realisa- tion skulle
            medföra. En sådan stödjeaktion skulle lämpligen kunna givas den
            formen att genom Kreditkassan staten lämnar stöd åt ett för avveck-
            lingens utförande bildat likvidationsbolag. Olika former för avvecklingsaktionen
            och statens medverkan vid denna kunna givetvis tänkas. I sakens
            nuvarande läge anse vi oss emellertid icke kunna göra någon annan
            hemställan än,
          </p>
          <p>
            att riksdagen måtte lämna Kungl. Maj:ts proposition nr 229 utan
            bifall.
          </p>
          <p>
            Stockholm den 24 april 1929. Ivar Anderson.
          </p>
          <p>
            Carl Jansson. Martin Skoglund. B. G. Prytz.
          </p>
        </div>
      </div>
    </body>
  </text>
</TEI>
