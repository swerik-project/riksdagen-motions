<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__176/mot_1928__fk__176-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 176. 3
          </p>
          <p>
            Nr 176.
          </p>
          <p>
            Av herr Nilsson, Nils Anton, m. fl., angående bestämmelser rörande
            införseln till landet av hästar för avelsändamal.
          </p>
          <p>
            Vår inhemska hästavel står för närvarande på ett förhållandevis
            högt plan. Detta kan måhända synnerligast sägas vara förhållandet
            beträffande ardenner- aveln. Även av detta hästslag uppföder man
            nämligen nu inom landet mycket goda avelsdjur med starka och rena
            ledgångar, goda benmått och god gång samt i jämförelse med flertalet
            andra länders ardennermateriel stor härdighet. Dessa för goda
            brukshästar fördelaktiga egenskaper hava också i hög grad uppmärksammats
            även av utländska köpare av svenska hästar. Det torde emellertid
            ha framträtt förhållanden på hästimportmarknaden, vilka äro ägnade
            att inge verkliga farhågor för en bestående hög standard på detta
            område. Sålunda importeras det stundom belgiska hingstar och ston,
            vars kvalitét är sådan, att de icke borde få användas för avelsändamål
            inom lan- det. När dessutom importen verkställts under sådana
            förhållanden, att det rena hästhandels- och det egna vinstintresset
            varit så gott som ensamt domi- nerande, förstår man vilka skador,
            som härigenom kunna tillfogas den svenska ardenneraveln. Det har
            också från utländska köpare redan uttalats betänkligheter beträf-
            fande köp av svenska hästar, enär man kunde befara att få sådana,
            som vore i saknad av många av de goda egenskaper, som så småningom
            vuxit fram vid acklimatiseringen av den belgiska hästen i Sverige.
            Det torde där- för kunna ifrågasättas, om icke tidpunkten nu är
            inne, då importen av arden- nerhästar för avelsändamål från Belgien
            eller andra länder borde begränsas till att avse nödig bloduppfriskning
            och att den import, som av myndig- heterna kunde komma att tillåtas,
            omhänderhaves på sådant sätt, att man finge betryggande garantier
            för, att det material som infördes, vore ägnat att ytterligare
            höja den svenska ardenneravelns höga ståndpunkt. Denna avel har
            blivit den ojämförligt mest dominerande, varför den fria importen
            just inom ardennéraveln utan tvivel är mest till skada. Det torde
            så mycket mindre vara något att erinra mot den fria importen av
            varmblodiga hästar för avelsändamål, som denna import redan nu
            sker nästan uteslutande genom kungl. stuteriöverstyrelsens försorg
            och under dess kontroll. Vad nordsven- ska hästaveln beträffar,
            torde det knappast förekomma vare sig import eller export. Kanske
            att det någon gång importeras hingstar från Norge. Vi tillåta
            oss att för att åskådliggöra ardenneravelns mycket stora uppsving
            under de sista årtiondena, anföra följande siffror: År 1904 premierades
            i Sverige 6,355 hästar, därav varmblodiga 2,104 st., nordsvenska
            1,737 st. och av ardennerras 2,475 st. samt 39 st. clydesdale.
          </p>
          <pb facs="riksdagen-motions-pdf/data/1928/mot_1928__fk__176/mot_1928__fk__176-002.pdf"/>
          <p>
            4 Motioner i Första kammaren, Nr 176.
          </p>
          <p>
            År 1913 var antalet premierade hästar 9,422 st., därav 2,177
            varmblodiga, 3,062 nordsvenska, 4,139 ardenner och 44 hästar av
            clydesdale-ras. År 1926 premierades 11,658 hästar, varav 1,015
            varmblodiga, 1,851 nord- svenska och 8,787 ardenner- och 5 st.
            clydesdalehästar. Motsvarande siffror för år 1927 ha icke varit
            för oss tillgängliga, men torde för konstaterandet av ardenneravelns
            mycket stora uppsving vara ännu mera belysande än de nu anförda.
            Vi önska givetvis icke att importen av avelshästar skall förbjudas,
            utan endast att få den lagd under sådan ledning och kontroll,
            att den kommer att gagna och icke att skada den svenska ardenneraveln.
            För vinnande av detta mål torde det vara lämpligt att kungl. stuteriöverstyrelsen
            på ansökan och efter vederbörande hushållningssällskaps hörande
            och på de villkor, som styrelsen i övrigt kan komma att uppställa,
            medgiver importens verkställande. På grund av vad vi sålunda anfört
            hemställa vi,
          </p>
          <p>
            att riksdagen måtte i skrivelse till Kungl. Maj:t anhålla, att
            Kungl. Maj:t måtte låta utreda möjligheten av att införa sådana
            bestämmelser beträffande införsel till landet av hästar för avels-
            ändamål, att sådan införsel må ske endast efter tillstånd av kungl.
            stuteriöverstyrelsen och för riksdagen framlägga de förslag, var-
            till utredningen kan föranleda.
          </p>
          <p>
            Stockholm den 20 januari 1928.
          </p>
          <p>
            Nils Ant. Nilsson. August W. Johansson. Fritiof Gustafsson.
          </p>
        </div>
      </div>
    </body>
  </text>
</TEI>
