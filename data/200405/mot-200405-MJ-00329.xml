<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_329/mot_200405_MJ_329-0001.pdf"/>
      <pb facs="riksdagen-motions-pdf/data/200405/mot_200405_MJ_329/mot_200405_MJ_329-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ329 pnr: kd717
          </p>
          <p>
            Motion till riksdagen 2004/05:MJ329
          </p>
          <p>
            av Annelie Enochson (kd)
          </p>
          <p>
            Oljespill i Östersjön
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att straffansvaret vid illegala oljeutsläpp
            utsträcks till att omfatta, förutom rederiet och befälhavaren,
            även transportköparen. 2. Riksdagen tillkännager för regeringen
            som sin mening vad i motionen anförs om att verka inom EU för
            att gällande lagar om straffansvar vid oljeutsläpp efterlevs internationellt.
            3. Riksdagen tillkännager för regeringen som sin mening vad i
            motionen anförs om att länderna inom EU gemensamt skall kunna
            lagföra illegala oljeutsläpp. 4. Riksdagen tillkännager för regeringen
            som sin mening vad i motionen anförs om att hamnarnas åliggande
            att ta hand om avfall från fartyg efterlevs.!
          </p>
          <p>
            "Yrkande 4 hänvisat till TU.
          </p>
          <pb facs="riksdagen-motions-pdf/data/200405/mot_200405_MJ_329/mot_200405_MJ_329-0002.pdf"/>
          <p>
            2004/05:MJ329
          </p>
          <p>
            Motivering
          </p>
          <p>
            Det internationella samarbetet för att motverka föroreningar
            av havsvattnet påbörjades under 1950-talet och har fortlöpt sedan
            dess med en allt större detaljreglering i takt med den internationella
            fartygstrafikens utveckling. Samarbetet har påverkats av några
            stora fartygsolyckor som fått internationellt genomslag. Den senaste
            är Prestigehaveriet utanför Spaniens atlantkust i november 2002
            och Erikahaveriet i december 1999. Detta har lett fram till omfattande
            skärpningar och två åtgärdspaket inom EU — däribland ett förslag
            till EU-direktiv rörande föroreningar orsakade av fartyg och införandet
            av påföljder, inbegripet brottspåföljder, för föroreningsbrott.
            Det är fortfarande alltför lätt att ostraffat släppa ut olja till
            sjöss. Under år 2000 förekom över 400 registrerade oljeutsläpp
            enbart i Östersjön. Runt om Europas kuster är det frågan om tusentals
            utsläpp med både långsiktiga och akuta effekter. Antalet personer
            som blir straffade för detta är mycket litet. Ett av skälen till
            detta är svårigheterna att hitta den direkt skyldige ombord och
            att lagföra denne. Ett utsträckt straffansvar att omfatta inte
            bara rederiet och befälhavaren utan även transportköparen är därför
            nödvändigt. Om de oseriösa redarna inte fick några uppdrag skulle
            vi på sikt tvinga bort dem från marknaden och därmed drastiskt
            minska utsläppen i Östersjön och inom EU. Ett annat skäl till
            de illegala oljeutsläppen är att det internationella samarbetet
            för att kunna lagföra förövaren är bristfälligt. Det förefaller
            för närvarande inte ens möjligt att lagföra ett illegalt oljeutsläpp
            i ett annat EU-land, något som EU-förslaget nu tar sikte på. Ett
            arbete i denna riktning är nödvändigt för att vi i alla fall inom
            EU skall komma tillrätta med problemet. EU bör också verka samlat
            för att förbättra den ofta bristfälliga lagföringen och återrapporteringen
            i vissa laggstater. Under riksmötet 2000/2001 beslutade riksdagen
            i ett betänkande (2000/01:TU5) att genomföra Östersjöstrategin
            för mottagningsanordningar ör fartygsgenererat avfall. Syftet
            med strategin är att skydda miljön i Östersjön från skadlig påverkan
            från fartyg. Detta skall åstadkommas genom ett antal åtgärder,
            t.ex. obligatorisk avfallslämning från fartyg till mottagningsanordningar
            i land utan extra kostnader för fartyget. Vidare öreslås att tillsynsmyndigheten
            vid inspektion av fartyg får kontrollera att den obligatoriska
            avfallslämningen har fullgjorts. Det är nu mycket viktigt att
            Östersjöstrategin tillämpas fullt ut i svenska hamnar och att
            Sverige inom Östersjösamarbetet arbetar för att implementeringen
            förbättras i vissa andra hamnar så att sjöfarten verkligen bereds
            de möjligheter att kostnadsfritt lämna avfallet i hamn som är
            grundtanken i Östersjöstrategin.
          </p>
          <p>
            Stockholm den 30 september 2004 Annelie Enochson (kd)
          </p>
          <pb facs="riksdagen-motions-pdf/data/200405/mot_200405_MJ_329/mot_200405_MJ_329-0003.pdf"/>
          <p>
            2004/05:MJ329
          </p>
        </div>
      </div>
    </body>
  </text>
</TEI>
