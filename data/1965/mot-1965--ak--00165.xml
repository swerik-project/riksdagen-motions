<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00165">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__165/mot_1965__ak__165-001.pdf"/>
      <fw xml:id="i-HWgi5rgx8m6hoRCFmhaVCQ">
        4 Motioner i Andra kammaren, nr 165 år 1965
      </fw>
      <div xml:id="i-YWPvKcD27sEq4dbwHmgN4u" type="motHeader">
        <div xml:id="i-QQd3aPgr4C1yD8YjCeDZtd" type="motTitle"/>
        <div xml:id="i-XaUVnDb9RPbvNZwckGSZtW" type="motSubmissionInfo"/>
      </div>
      <div xml:id="i-HPZpPUon7GpnX3AVAX2HKY" type="motBody">
        <div xml:id="i-Avs6Vh9TjqDARwXAjWwAMf">
          <p xml:id="i-2e9MbVxp3jnQe4GWtAM3R5">
            Nr 165
          </p>
          <p xml:id="i-L43pA6CpBuEAuKTukpCuph">
            Av herr Sjönell, om en förenklad aktiebolagslagstiftning för
            mindre företag.
          </p>
          <p xml:id="i-YD3cz84FfiW2y84ZgcrQuM">
            (Lika lydande med motion nr 125 i Första kammaren)
          </p>
          <p xml:id="i-XYMJXoDffGTp7HBPTeerYR">
            Den nuvarande aktiebolagslagstiftningen är utan tvekan mogen
            för en översyn. Många av dess oformliga och komplicerade regler
            i syfte att skydda aktieägarnas intressen tillkom i det psykologiska
            klimat som tillskapades av Kreuger-kraschen. Lagen är också sedan
            några år under utredning. Den utredning som göres utföres i samarbete
            med delegerade i övriga nordiska länder i syfte att skapa större
            nordisk enhetlighet inom aktiebolagslagstift- ningen. Den svenska
            utredning som sysslar med frågan har enligt direktiven dessutom
            att syssla med flera principiella frågor av stor vikt för svenska
            förhållanden. Bland de frågor som man ej har särskilda direktiv
            att syssla med, men vilka man trots detta borde ta upp, finns
            frågan om sådan förenklad ut- formning av aktiebolagslagen att
            småföretagen, som i allmänhet drivs i den enskilda firmans form,
            lätt kan ombildas till aktiebolag. Man har inom aktiebolagsutredningen,
            såvitt är bekant, inte beslutat sig för att ta upp den- na fråga.
            Det är av utomordentlig vikt, att lagstiftningen för mindre företag
            sna- rast utreds. Aktiebolagslagen är till sin huvuddel och i
            sin allmänna upp- läggning skriven för stora företag. Lagen är
            i många stycken olämplig för de mindre företagen. De företag som
            ej drivs i aktiebolagsform, vilket är fallet i fråga om majoriteten
            av våra småföretag, är på flera sätt diskrimi- nerade, t. ex.
            när det gäller avsättning till investeringsfonder och till pen-
            sionsstiftelser i fråga om formen för avsättningen. De åligganden
            i form av skyldighet att lämna uppgifter och rapporter till olika
            myndigheter som gäller enligt den nuvarande aktiebolagslagen är
            vidare otillbörligt betungande för mindre företag. Vid en jämförelse
            med t. ex. Västtyskland finner man att man där har en aktiebolagslag
            som i princip överensstämmer med den svenska aktie- bolagslagen
            och vars regler tar sikte på stora företag. För mindre företag
            har man dessutom en lagstiftning som skapar företag med beteckningen
            » Gesellschaft mit beschränkter Haftung» (G. m. b. H.). Denna
            företagsform som liksom aktiebolaget begränsar det personliga
            ansvaret till den insatta andelen är icke underkastad lika stränga
            regler som aktiebolaget, och stif-
          </p>
          <pb facs="riksdagen-motions-pdf/data/1965/mot_1965__ak__165/mot_1965__ak__165-002.pdf"/>
          <fw xml:id="i-7fMmyrdz2A4Ko2eZHYnMVT">
            Motioner i Andra kammaren, nr 165 år 1965 5
          </fw>
          <p xml:id="i-FH5mumaXbp4MoWiyeE4o3r">
            tandet av ett G. m. b. H.-bolag sker efter betydligt enklare
            regler än vad som gäller aktiebolag. Även i USA finns enklare
            aktiebolagsformer, t. ex. joint stock companies. De senare lider
            dock av den svagheten i förhållande till aktiebolag att an- delsägarna
            blir personligt ansvariga för bolagets förpliktelser. De förebilder
            som här redovisats skulle kunna kompletteras med exempel från
            andra länder. En förenkling av den svenska lagstiftningen skulle
            för de mindre företagen eliminera de onödiga besvär och betungande
            förplik- telser av olika slag som den för dem otympliga aktiebolagslagen
            förorsakar. De mindre företagen skulle också lätt, vilket är en
            huvudsynpunkt i denna fråga, kunna ombildas från enskilda firmor
            till en enklare aktiebolagsform varigenom flera ekonomiskt viktiga
            diskrimineringar i förhållande till stor- företagen, vilka praktiskt
            taget undantagslöst drivs i aktiebolagsform, skulle elimineras.
            Med hänvisning till ovanstående hemställes, att riksdagen i skrivelse
            till Kungl. Maj:t måtte anhålla om utredning av frågan om förenkling
            av aktiebolagslag- stiftningen i enlighet med vad i motionen anförts.
          </p>
          <p xml:id="i-EcEAbQsL1Xa2v8UVHk7BKS">
            Stockholm den 25 januari 1965
          </p>
          <p xml:id="i-VbxzAQfjZa3z1kTe81thrb">
            Bengt Sjönell
          </p>
        </div>
      </div>
    </body>
  </text>
</TEI>
