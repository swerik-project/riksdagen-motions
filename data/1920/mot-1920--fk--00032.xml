<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1920--fk--00032">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__32/mot_1920__fk__32-001.pdf"/>
      <fw xml:id="i-5djJwXmV1pKBMV4hhwfu4D">
        Motioner 1 Första kammaren, Nr 32. 1
      </fw>
      <div xml:id="i-M3B4VDxYS7GGwLbyj5vf7v" type="motHeader">
        <div xml:id="i-8bH7KJNUWoYsQ97EM8RTg9" type="motTitle"/>
        <div xml:id="i-ST3NfpXjrrrxqVerne1hr3" type="motSubmissionInfo"/>
      </div>
      <div xml:id="i-hGn74JPJ5htSGptsqUpG2" type="motBody">
        <div xml:id="i-AAdSWpLAadHuNLjD6nvMHt">
          <p xml:id="i-FBDs9KeQ8iFPZRFyo2oqne">
            Nr 32.
          </p>
          <p xml:id="i-3pv5ZgjSyBkikuohCw58a6" type="titleString">
            Av herr Klefbeck, om uppdragande åt försvarskommiissionen att
            utarbeta förslag till ett fullständigt nytt tjänstgörings-
          </p>
          <p xml:id="i-CfJeJ6KZZNPi8WAdyhLEk6">
            reglemente för de värnpliktigas övningar.
          </p>
          <p xml:id="i-DqNC4CKQDzkLdRf5aEeS5q">
            Det äntligen avslutade, fruktansvärda världskriget har bland
            andra lärdomar även givit den, att en omläggning av det s. k.
            försvarsväsendet är nödvändig. Ty icke har det skänkt den nationella
            trygghet, som man hade hoppats det skulle göra. Icke heller har
            det gagn, som det möjligen lämnat, stått i någon rimlig proportion
            till storleken av de personliga och materiella uppoffringar, varmed
            det varit förbundet. Det har också blivit klart, att en gränslös
            misshushållning med mänsklig arbetskraft ägt rum, såsom visat
            sig icke minst i fråga om övningstidens användning. Och den anda,
            som besjälade hela tjänstgöringen, var även från försvarssyn-
            punkt nästan den tänkbarast sämsta. Följden blev olust i leden,
            ständigt ökade vakanser och brinnande antimilitarism. Övningstidens
            förkortning har nu blivit ett av de främsta önskemålen på detta
            område. Men då man från militära myndigheter begärt yttrande över,
            huru man även med en förkortad övningstid skulle kunna ernå det
            ur utbildningssynpunkt mest önskvärda resultat, har svaret merendels
            blivit, att en minskning är omöjlig. Skall det vara någon förändring,
            så skall det vara en ökning av övningstiden. Och dock har vårt
            utrikespolitiska läge genom de ändrade förhållandena i vårt östra
            grannland blivit ett helt annat än förr. För att icke tala om,
            att man fått bevittna, huru arméer, som kastats fram till fronten
            efter relativt kort övningstid, segrat över världens främsta militärstat.
            Av de värnpliktigas egna framställningar får man också det intrycket,
            att övningstiden ofta varit använd på ett sådant sätt, att en
            avkortning mycket väl skulle kunna ske, utan att resultatet vad
            utbildning beträffar Bihang till riksdagens protokoll 1920. 3
            saml. 18 häft. (Nr 32— 34)
          </p>
          <pb facs="riksdagen-motions-pdf/data/1920/mot_1920__fk__32/mot_1920__fk__32-002.pdf"/>
          <fw xml:id="i-9SxghETNBQBcrE51iNeJGF">
            2 Motioner i Första kammaren, Nr 33.
          </fw>
          <p xml:id="i-JVvMw8XXh7dLZXJ364rfZ5">
            i något avseende skulle riskeras. Även om man medger, att de
            värn- pliktigas framställning stundom kan vara överdriven, torde
            det dock vara av mycket stor betydelse för frågans bedömande,
            att årligen skaror av dem, och det de mest tänkande och insiktsfulla,
            med rörande endräkt avge precis samma vittnesbörd. Ett studium
            av de s. k. dagövningarna vid de olika regementena styrker också
            ens uppfattning om att en förkortning mycket väl skulle kunna
            genomföras. Men skall med en kortare tjänstgöringstid ett gott
            övningsresultat vinnas, blir det nödvändigt, att hela reglementet
            för övningstidens använd- ning fullständigt omlägges. Från övningarna
            måste utmönstras allt vad paradezxercis, drill o. d. heter. Allt
            arbete måste i stället inriktas på så- dant, som har direkt betydelse
            för själva försvaret. I hela systemet måste också in en fullständigt
            ny anda. Från militärt håll har alltid gjorts gällande, att den
            s. k. drillen vore nödvändig för disciplinens skull. Manskapet
            skulle utbildas till marionetter, som i farans stund rent automatiskt
            fullgjorde givna befallningar. Kriget har nu visat, att den disciplinen
            icke höll längre än medgången varade. När motgångarna kommo och
            förhoppningarna om seger måste gravläggas, då brast den. Den disciplin
            åter, som var grundad på samhörighet mel- lan manskap och befäl,
            på förtroende till befälet och på befälets kamratliga behandling
            av truppen, den höll provet till och med i månaders och års fruktansvärda
            påfrestning. Under en övningstid, som nedsatts till det endast
            nödvändiga, får därför icke ägnas en timma åt övningar, som endast
            syfta till drill. För varje handgrepp skall endast meddelas undervisning
            om, huru detsamma mest praktiskt utföres. Ingen uppmärksamhet
            får fästas vid sträckningen av fingrar eller armar, klackarnas
            hopslagning, stram giv-akt ställning o. d. Ej heller till att
            rörelsen utföres blixtsnabbt eller av alla på samma ögonblick.
            Intet upprepande av övningar för att vinna färdighet i något av
            dessa avseenden. Ingen kitslig granskning vid varje uppställning
            om varje knapp är knäppt eller vid avlämning om trupplinjen är
            snörrät. Ingen övning i hälsning, utan endast en tillsägelse,
            att värnpliktig och befäl hälsa varandra genom att föra högra
            handen till mössan. Överhuvud bort med alla dessa själlösa former,
            som lämna så rikligt tillfälle till kitslighet och översitteri,
            till stukande av mänskliga känslor m. m., men som i stället skapa
            olust för det hela, trots och gensträvighet och förstöra hela
            andan i truppen. I stället ville jag ha in en anda av kamratlig
            förtrolighet, i vilken
          </p>
          <pb facs="riksdagen-motions-pdf/data/1920/mot_1920__fk__32/mot_1920__fk__32-003.pdf"/>
          <fw xml:id="i-EJSjTXsVuiPp2yqVaEpXVd">
            Motioner i Första kammaren, Nr 32. 3
          </fw>
          <p xml:id="i-TSiVX2CjYWGkfnksnGcaXn">
            befälet tar vård om sin trupp, intresserar sig individuellt för
            densamma, lär den förstå de förekommande övningarnas betydelse,
            med ett ord möter den som en äldre, på det ifrågavarande området
            kunnigare kamrat. En anda, i vilken manskapet kan fatta förtroende
            för och se upp till sitt befäl, möta honom som en förstående äldre
            vän, hos honom hämta upp- lysning och råd, giva och taga tjänster
            o. s. v. Mötet mellan de olika parterna skulle då icke längre
            präglas av detta uppflygande i giv-akt ställning, där mannen 1
            ledet icke får tala, icke ens utan tillåtelse avge förklaring
            eller försvara sig, utan av inbördes förståelse, sympati och samhörighet.
            En sådan trupp skulle bli stark. De många så ofta påtalade vakanserna
            skulle säkerligen komma att höra till de för- gångna tiderna.
            För att möjliggöra övningstidens förkortning är det dock ingalunda
            tillräckligt att ur övningarna utmönstras allt som sammanhänger
            med dril- len. Lika fullständigt måste avskaffas allt som syftar
            till parad och som från försvarssynpunkt är mindervärdigt; det
            överdrivna putsandet, den starka hänsynen till det glänsande uppträdandet,
            defileringen, den nog- granna marschen, alla de petiga detaljerna
            i exercis, det oändliga ryktan- det av hästarna och tvättandet
            av vagnshjulen m. m. En betydlig inskränkning av marscherna bör
            också genomföras. Väl vet jag, att en trupps stridsduglighet är
            i mycket hög grad beroende av dess marschförmåga. Marscher böra
            därför övas före varje större manöver. Därvid bör dock iakttagas,
            att icke tyngre packning föreskrives än som är absolut nödvändig.
            Och så långt ske kan, skall officerens packning vara av samma
            tyngd som den värnpliktiges. Men marscher böra aldrig före- tagas
            för marschernas egen skull. Såsom varje idrottsman erfarit, kan
            man icke bevara sin träning från det ena året till det andra.
            Det gagn man har för ett kommande år av den marschduglighet, som
            man uppnått under ett föregående, är mycket minimalt. Längre marscher
            böra därför icke få förekomma annat än före en förestående fälttjänstövning.
            Om övningstidens användning omlägges i den riktning, som här ovan
            av mig skisserats, hoppas jag, att det ej skall möta några synnerliga
            svå- righeter att få densamma avsevärt förkortad, utan att truppens
            stridsdug- lighet i något avseende minskas. Jag hoppas också,
            att det skall bli möjligt att bestämma ungefär lika lång övningstid
            för de olika vapen- slagen. Och detta även för studenterna, vilka
            nu i månader sysselsättas med saker, som de redan i skolan inhämtat.
            Utan att i denna motion vilja därom göra något yrkande, måste
            jag dock framhålla såsom min me-
          </p>
          <pb facs="riksdagen-motions-pdf/data/1920/mot_1920__fk__32/mot_1920__fk__32-004.pdf"/>
          <fw xml:id="i-LYP9oNuWQvMtDnQkbeRdeu">
            4 Motioner i Första kammaren, Nr 32.
          </fw>
          <p xml:id="i-8KrDKZSnQ9pxxsioeg3CLX">
            ning, att det var ett av de ödesdigraste misstagen med 1914 års
            härord- ning, att den föreskrev så fruktansvärt lång övningstid
            för studenterna. Endast med de oerhördaste uppoffringar är det
            numera en student möjligt att inhämta erforderliga kunskaper.
            Men till dessa bördor, framkallade av höga fordringar och en pressande
            dyrtid, kommer sedan den för hela deras framtid förspillda värnpliktstiden
            med sina 500 dygn. Blir det icke möjligt att utbilda studenterna
            till underbefäl under en övningstid, som icke överstiger övriga
            värnpliktigas, så måste en annan lösning av under- befälsfrågan
            sökas. | På grund av vad jag anfört, hemställer jag,
          </p>
          <p xml:id="i-LyFuqKAY7YCufSB4aCw9MF">
            att riksdagen måtte i underdånighet hos Kungl. Maj:t anhålla,
            att Kungl. Maj:t täcktes giva den sit- tande försvarskommissionen
            i uppdrag att för åstad- kommande av en väsentlig avkortning i
            övningstidens längd och för vinnande av en helt ny anda i hela
            för- svarsväsendet utarbeta ett fullständigt nytt tjänstgörings-
            reglemente.
          </p>
          <p xml:id="i-JJqmvUX4qB253zoRTuM7tC" type="date">
            Stockholm den 20 januari 1920.
          </p>
          <div xml:id="i-gd3wMmtqeawGGU1D8mT7F" type="signatureBlock">
            <list xml:id="i-3svihELozRF1D74m4cetxu">
              <item xml:id="i-XcVfe7uBNzu9Ua5rAMJ36b" who="i-2TWbQYA8ZvveMrG4prL575" type="signature">
                Ernst Klefbeck
              </item>
            </list>
          </div>
        </div>
      </div>
    </body>
  </text>
</TEI>
