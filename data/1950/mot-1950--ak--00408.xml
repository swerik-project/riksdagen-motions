<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--ak--00408">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__408/mot_1950__ak__408-001.pdf"/>
      <fw xml:id="i-QSkhZfnHhF3DN4Y68ZPWRj">
        Motioner i Andra kammaren, nr 408. 1
      </fw>
      <div xml:id="i-9oobueBAUod7u8Ye3pQ7Ee" type="motHeader">
        <div xml:id="i-agMFpHPwbEFB7zUgb8Tyf" type="motTitle"/>
        <div xml:id="i-3NsVXHVcYEiHbVBYms192M" type="motSubmissionInfo"/>
      </div>
      <div xml:id="i-M7Rz2ejdhaDdoC7GPJPMkq" type="motBody">
        <div xml:id="i-M8mMy4KcfpcdegAk4DLjk2">
          <p xml:id="i-4KwSXsS8HPjezh2ecv9L7x">
            Nr 408.
          </p>
          <p xml:id="i-RvCh43jkodzeNzN5ePoovk">
            Av herrar Carlsson i Bakeröd och Boman i Stafsund, om viss ändring
            av gällande persontaxor på statens järnvägar.
          </p>
          <p xml:id="i-XrsGEXwSaECs5gswiC3eUF">
            På vissa av statens järnvägar förekommer det att man tillhandahåller
            biljetter till nedsatt pris vid resor, som företagas under veckoskiftet.
            Dessa biljetter gälla för fram- och återresa från kl. 0.00 vardag
            före sön- och helgdag till kl. 24 närmast följande vardag. Priset
            för en sådan s. k. vecko- slutsbiljett är ungefär 10 procent högre
            än för enkel biljett. De billigare resemöjligheter, veckoslutsbiljetterna
            erbjuda, äro givetvis till fördel för dem, som kunna utnyttja
            desamma. Detta är emellertid inte möjligt för alla, eftersom dessa
            billigare biljetter inte säljas mellan alla stationer och i båda
            riktningarna utefter en järnvägssträcka utan endast från vissa
            städer och till en del stationer exempelvis badortssamhällen och
            liknande tätorter. Det måste anses ganska egendomligt, att om
            man åker på samma järnväg, i samma vagnsklass, på samma dag och
            mellan samma stationer, skall man vara tvungen att betala olika
            biljettpriser, beroende på om man råkar vara bosatt i en stad
            eller på landsbygden. Detta anmärkningsvärda resultat av statens
            järnvägars taxepolitik fram- går av följande exempel. En person
            som bor i Göteborg kan på lördag morgon resa till Ljungskile —
            en färd på 69 km -— och stanna där till måndag kväll. Den veckoslutsbiljett
            han behöver köpa kostar 6 kronor. Men bor han i Ljungskile och
            vill resa till Göteborg över veckoskiftet, får han betala kr.
            8: 10 tur och retur i samma vagnsklass. En lång rad sådana exempel
            kunna anföras. Det är självklart att statens järnvägar här bedriva
            en felaktig prispolitik och att densamma innebär en orättvisa
            gentemot den resande allmänheten, som borde göra anspråk på att
            bli lika behandlad av statens järnvägar. Tidigare kunde man på
            varje station — åtminstone på vissa järnvägar — få köpa s. k.
            söndagsbiljetter till nedsatt pris. Denna förmån blev emellertid
            indragen under kriget, då bilarna inte längre fingo bensin och
            konkurrensen från deras sida eliminerats. Veckoslutsbiljetterna
            ha kommit i stället, men dessa äro förmåner, som äro helt förbehållna
            de större städernas befolk- ning och som landsbygdens folk inte
            alls kan utnyttja. Det är naturligtvis tacknämligt, att statens
            järnvägar anordna så billiga resemöjligheter som möjligt, och
            järnvägarna torde även tjäna på en sådan prispolitik. Man måste
            emellertid ställa det kravet, att dessa billiga rese- möjligheter
            inte få begränsas att gälla enbart resande från städerna, utan
            de böra på samma villkor omfatta resande från landsbygden och
            de mindre
          </p>
          <p xml:id="i-3qJxPNYNaQ7o7DpHPsD4Zn">
            h
          </p>
          <p xml:id="i-Sv1WhRky4sDXjZRwc8zdQT">
            I Bihang till riksdagens protokoll 1950. 4 saml. Nr 408-—413.
          </p>
          <pb facs="riksdagen-motions-pdf/data/1950/mot_1950__ak__408/mot_1950__ak__408-002.pdf"/>
          <fw xml:id="i-FencnELP1nzoZmE2vsH6Vs">
            2 Motioner i Andra kammaren, nr 408.
          </fw>
          <p xml:id="i-G1GRAQ9pGJh9UvqF8Kyb2X">
            samhällena. Ingen torde kunna påstå, att dessa senare ha bättre
            råd att betala ett högre biljettpris än de förra. Därtill kommer
            att söndagarna väl i regel äro de enda dagar, som landsbygdsfolket
            har möjligheter att besöka nöjen eller anförvanter i städerna
            eller andra grannsamhällen. Det torde inte möta några större svårigheter
            att införa dessa veckoslutsbiljetter, eller ett mot dessas pris
            svarande rabattsystem, över veckoskiftet vid resor mellan samtliga
            stationer på samma järnväg och i båda riktningarna. Därmed skulle
            skapas inte bara en fördel utan också en rättvisa för den allmänhet,
            vilken som resande borde vara lika värdefull ur järnvägens synpunkt.
            Med stöd av vad som anförts få vi hemställa,
          </p>
          <p xml:id="i-2ZbyvcEdgb48FuWKq6L7df">
            att riksdagen måtte besluta uttala sig för sådan ändring av gällande
            persontaxor på statens järnvägar, att å järnvägslinjer, där veckoslutsbiljetter
            införts, samma rabattsystem tillämpas mellan samtliga stationer
            och i båda riktningarna.
          </p>
          <p xml:id="i-5kXob2cSo4M3Wj2jaw4YZk" type="date">
            Stockholm den 26 januari 1950.
          </p>
          <div xml:id="i-Mga2QAQ2ednwc87HdwPYa7" type="signatureBlock">
            <p xml:id="i-KqwiBFGDh8zwdJUZm6shyU" who="unknown" type="signature">
              C. O. Carlsson David Boman i Bakeröd
            </p>
            <p xml:id="i-HkJEjpbgiRnvpPbhbnB9iL">
              i Stafsund
            </p>
          </div>
        </div>
      </div>
    </body>
  </text>
</TEI>
