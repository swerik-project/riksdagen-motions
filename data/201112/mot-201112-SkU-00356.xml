<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00356">
  <teiHeader>
    <fileDesc>
      <titleStmt>
        <title>Det ska löna sig att arbeta</title>
        <author corresp="i-M8LKQKEcsjHJKv8kSmhVcX">av Tomas Tobé (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det ska löna sig att arbeta</title>
          <idno type="rdwebb">GZ02Sk356</idno>
          <rs type="number">Sk356</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk356/text</ref>
          <ref type="dokument_url_html">http://data.riksdagen.se/dokument/GZ02Sk356</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk356</ref>
          <ref type="doc">http://data.riksdagen.se/fil/F6224FCE-072B-48AE-8AFF-A743F14DB4E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3KgTvabSNgSfKQEyBMMKmc" type="signed"/>
        <correspContext corresp="i-3KgTvabSNgSfKQEyBMMKmc">
          <note type="signatory" corresp="i-M8LKQKEcsjHJKv8kSmhVcX"/>
        </correspContext>
        <correspAction xml:id="i-KUdQdXHmJDHreXxvHSNMjn" type="numbering">
          <date when="2011-10-10"/>
        </correspAction>
        <correspAction xml:id="i-CFhkGo3Dkc1sgQzX1en4P3" type="submission">
          <date when="2011-10-05"/>
        </correspAction>
        <correspAction xml:id="i-WndifFnGwKCwWkN3drQgd5" type="transfer">
          <date when="2011-10-05"/>
        </correspAction>
        <correspAction xml:id="i-TXscFp5DWyMwNAMBHG1w5w" type="assigned"/>
        <correspContext corresp="i-TXscFp5DWyMwNAMBHG1w5w">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-D1a8KcPWutg26UPRvkBbFd">
            Förslag till riksdagsbeslut
          </head>
          <list style="ol">
            <item xml:id="i-SBpX3JEvwTtCRyPsJfjoNN">
              Riksdagen tillkännager för regeringen som sin mening vad som
              anförs i motionen om att det ska löna sig mer att arbeta. 1
            </item>
            <item xml:id="i-GGhpasgiiSudDm1oSVkSi9">
              Riksdagen tillkännager för regeringen som sin mening vad som
              anförs i motionen om en reformering av försörjningsstödet. 2
            </item>
            <item xml:id="i-5WuNJj7y4S6haGfxEAVhQr">
              Riksdagen tillkännager för regeringen som sin mening vad som
              anförs i motionen om statliga skatter.
            </item>
            <item xml:id="i-DeJW2hgvHAchxGcHRsX3Jt">
              Riksdagen tillkännager för regeringen som sin mening vad som
              anförs i motionen om trygga offentliga finanser. 1
            </item>
          </list>
          <p xml:id="i-FDyNyJghutuMYg8HmDZcbP">
            1 Yrkandena 1 och 4 hänvisade till FiU.
          </p>
          <p xml:id="i-JyZnHxD6LbRvhxR6CeZit8">
            2 Yrkande 2 hänvisat till SoU.
          </p>
        </div>
        <div type="motContent">
          <head xml:id="i-KWctKf4gyc9XH4S5SHMvB4" type="h1">
            Det ska löna sig att arbeta
          </head>
          <p xml:id="i-NXvqbDwgBofkLdSz7W3pLm">
            För oss moderater är det viktigt att det ska löna sig att arbeta.
            En förutsättning för en god och allmän välfärd är att alla som
            vill och kan arbeta också gör det. Ett eget arbete ger människor
            möjligheter att förverkliga sig själva. Det innebär inte bara
            en försörjning utan också att ingå i arbetsgemenskap. Att få behålla
            en större del av sin lön är viktigt för den enskildes utveckling
            och för dennes rätt att i grunden bestämma mer över sitt liv.
            Tyvärr har Sverige under en längre tid varit ett av de länder
            i västvärlden som hårdast beskattat sina löntagare. Detta gäller
            framförallt dem med låga och normala inkomster.
          </p>
          <p xml:id="i-Tf4PcmEDWjEjVEwpjDHrGt">
            En av de viktigaste jobbskapande åtgärderna som alliansregeringen
            har genomfört är jobbskatteavdraget. Det har inneburit att stora
            grupper har fått mer pengar kvar i plånboken och det har blivit
            mer lönsamt att arbeta. Regeringen har varit ansvarsfull med de
            offentliga finanserna sedan 2006 och därför har jobbskatteavdraget
            kunnat införas i flera steg. Idag får yrkesgrupper såsom lärare,
            sjuksköterskor och metallarbetare behålla 1 500 kronor mer i plånboken
            varje månad. Detta blir i många fall en hel extra månadslön netto
            per år.
          </p>
          <p xml:id="i-WU2Y24p9BoxiSoCrjmykve">
            När det blir mer lönsamt att arbeta kommer också fler personer
            in i arbetskraften och sysselsättningen påverkas positivt. De
            exakta effekterna av jobbskatteavdraget är dock svåra att beräkna
            på kort sikt. Konjunkturinstitutet, LO och Finanspolitiska rådet
            är dock överens om att det har givit någonstans mellan 70 000
            till 100 000 fler i sysselsättning. Enligt Finansdepartementets
            egen rapport från april 2011 så redogörs för effekter om uppskattningsvis
            2,3 procent i sysselsättningsökning. Det kan i sammanhanget påpekas
            att sysselsättningen sedan 2006 totalt har ökat med hela 200 000
            personer. Det visar att regeringens politik fungerar och att Sverige
            ska upprätthålla arbetslinjen.
          </p>
          <p xml:id="i-QSx9H5V1pQRZ6b1D5v6zMC">
            Innan jobbskatteavdraget genomfördes var det stora delar av arbetskraften,
            framförallt kvinnor, som inte tjänade på att gå från utanförskap
            till arbete. Det var i vissa lägen mycket svårt att ekonomiskt
            motivera till arbete. Detta har nu ändrats till det bättre. Men
            det finns grupper som fortfarande har svårt att få vardagen att
            gå ihop. Detta gäller bland annat ensamstående föräldrar med försörjningsansvar.
            Det finns fortfarande viktiga steg att ta på detta område för
            att öka självbestämmandet för stora grupper i samhället.
          </p>
          <head xml:id="i-3s2vX3NPLc9LSQwNS1G8qe" type="h1">
            Försörjningsstöd
          </head>
          <p xml:id="i-T69tjVTUGXXKEnDpBc8jSj">
            En grundstomme i alliansregeringens arbetslinje är att det ska
            vara lönsamt att arbeta. För många personer som idag har försörjningsstöd
            är situationen att det ofta lönar sig väldigt dåligt, eller inte
            alls, att börja arbeta. Vi ser här marginaleffekter på upp till
            100 procent. Detta innebär att varje krona den enskilde tjänar
            på arbete dras av från försörjningsstödet eller bostadsbidraget.
            Här har regeringen i sin höstbudget tagit steg för att förstärka
            incitamenten för dem som idag har försörjningsstöd att gå till
            ett arbete. Regeringen anger att bestämningen av nivån i försörjningsstödet
            ska förändras och att endast en del av inkomsten från arbetet
            ska räknas med när nivån bestäms. Detta kommer att medföra lägre
            trösklar och mindre marginaleffekter för att ta steget ut på arbetsmarknaden.
          </p>
          <p xml:id="i-SdLL2NdjuWAijUvSvXjamf">
            Detta är positivt och ambitionen är helt rätt. Det förstärker
            arbetslinjen och gör att det lönar sig att gå från försörjningsstöd
            till arbete. Men det finns ytterligare steg att ta för att ge
            flera alternativa vägar ut ur bidragsberoende till en försörjning.
          </p>
          <p xml:id="i-9j5x24GT7YuLeSdg6d26QB">
            Det finns idag en allmän hållning om att vägen ur ett bidragsberoende
            i princip endast uppnås genom en löneanställning. Det spelar ingen
            roll om det är ett arbete inom den skattefinansierade välfärden
            eller det privata näringslivet, men normen är ofta en anställning.
            Här finns det anledning att överväga fler vägar. En ytterligare
            reform vore att också underlätta för människor att gå från beroende
            av bidrag till att bli egna företagare och entreprenörer, genom
            att till exempel också ge personer som går från försörjningsstöd
            till företagande ett starkare incitament.
          </p>
          <head xml:id="i-LneHjyGBBRrTLtdW7zgNVE" type="h1">
            Statliga skatter
          </head>
          <p xml:id="i-GsMkrRUSfzyrir24RKNBvi">
            Ett ytterligare steg i alliansregeringens arbetslinje har varit
            att justera den statliga inkomstskatten, detta för att göra det
            mer lönsamt för stora löntagargrupper att gå upp i arbetstid och
            arbeta fler timmar. Inkomståret 2006 var den lägre brytpunkten
            317 700 kronor, eller drygt 26 000 kronor i månaden. Efter inflation
            och en höjning av den nedre brytpunkten med 18 100 kronor så är
            den nya brytpunkten 383 000 kronor, eller drygt 31 000 kronor
            per månad. Detta är positivt. Men det finns mer att göra.
          </p>
          <p xml:id="i-E4rvrmpm8fXv7LdbvJmaJo">
            Den statliga inkomstskatten ska vara till för dem som har stora
            inkomster och som tjänar mest i samhället. Men trots detta finns
            det samhällsbärande yrkesgrupper såsom polis, lärare och lektorer
            som är tvungna att betala statlig inkomstskatt. Dessa grupperingar
            tillhör inte vad många skulle kalla höginkomsttagare. Därför är
            det av högsta vikt att det ska löna sig bättre att arbeta även
            för dessa grupper.
          </p>
          <p xml:id="i-7UiEfLUJAJurgNYn7Ruget">
            Vidare är idag de allra flesta bedömare överens om att Sverige
            inte ska konkurrera på internationella marknaden med sämre kvalité
            på våra produkter, lägre löner eller sämre villkor. Samtidigt
            är det uppenbart att globaliseringen ställer högre krav på både
            arbetsgivare och arbetstagare i form av effektivitet, innovation
            och högre kunskap.
          </p>
          <p xml:id="i-9EiUMc8j8vH29Z8tWkcdC3">
            Arbetsgivare känner av en större konkurrens om arbetskraften.
            Det är internationella bolag som i många hänseenden kan erbjuda
            stimulerande miljöer och goda villkor till sina anställda, detta
            samtidigt som många yrkesgrupper i Sverige känner av en konkurrens
            från utvecklingsländerna. Kina och Indien utexaminerar ingenjörer
            och it-tekniker på löpande band. Sverige tar denna utmaning på
            allvar och det sker stora satsningar på utbildning på alla nivåer,
            från grundskolan till forskningsutbildningar.
          </p>
          <p xml:id="i-JCYQKvwzwM8aooy2nj24aM">
            För att klara konkurrensen är Sverige i behov av kompetens. Därför
            finns det starka incitament till att skapa en bra grund för att
            både företag och anställda ska utvecklas genom innovationer och
            kompetensutveckling. Men samtidigt som vi eftersträvar högre utbildning
            har vi i Sverige ett skattesystem som missgynnar dem som utbildar
            sig genom en ytterligare skiktgräns i den statliga inkomstskatten
            på 5 procent.
          </p>
          <p xml:id="i-Mij2MGp8MHB6rxwdX2G6yr">
            Inom många yrken som kräver en lång studietid finns det en stor
            del av löntagarna som betalar både den statliga inkomstskatten
            på 20 procent och även kommer över den övre skiktgränsen och därmed
            ytterligare 5 procent i högre skatt. Det leder till att dessa
            personer betalar marginalskatter på över 50 procent. Detta gör
            dels att arbetsutbudet för dessa grupper minskar då den extra
            arbetade timmen ger en mycket dålig avkastning men det innebär
            också att de personer som har engagerat sig i långa studier beskattas
            mycket hårt för den extra kunskapen. Det är en politik som rimmar
            illa med det ökade kravet på kompetens och utbildning.
          </p>
          <head xml:id="i-9UZzwvRS6xbdAxWP7k6Y26" type="h1">
            Trygga statsfinanser
          </head>
          <p xml:id="i-Cx192YCon9yF1JMY66iHYo">
            Det är idag tydligt att Sverige gynnas av att ha de offentliga
            finanserna i gott skikt. Samtidigt som en stor del av övriga Europa
            dras med krav på budgetnedskärningar har vi i Sverige ett reformutrymme.
            Detta är delvis en konsekvens av att Sverige sedan tidigt 90-tal
            har sanerat sina offentliga finanser men en stor del av detta
            beror också på att alliansregeringen har tagit ansvar för vår
            gemensamma ekonomi.
          </p>
          <p xml:id="i-UQ2cCuLAFiitzqpbF55i5w">
            Det är därför av högsta vikt att vi värnar de offentliga finanserna
            och vidhåller stabilitet. När statsfinanserna återigen visar ett
            överskott, och när ovanstående justeringar av inkomstskatterna
            inte äventyrar stabiliteten i de offentliga finanserna, är det
            önskvärt att regeringen överväger att göra det mer lönsamt att
            arbeta enligt motionens intention.
          </p>
        </div>
        <div type="motSignatures">
          <list>
            <item xml:id="i-KLBnMbm3ityTvh154ExJv5" who="i-M8LKQKEcsjHJKv8kSmhVcX">
              Tomas Tobé (M)
            </item>
          </list>
        </div>
      </div>
    </body>
  </text>
</TEI>
