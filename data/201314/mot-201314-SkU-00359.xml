<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00359">
  <teiHeader>
    <fileDesc>
      <titleStmt>
        <title>Att styra kemikalieområdet med hjälp av skatter</title>
        <author corresp="i-2GE534P2Foy3WpqKPVNeW8">av Mats Pertoft m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Att styra kemikalieområdet med hjälp av skatter</title>
          <idno type="rdwebb">H102Sk359</idno>
          <rs type="number">Sk359</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk359/text</ref>
          <ref type="dokument_url_html">http://data.riksdagen.se/dokument/H102Sk359</ref>
          <ref type="dokumentstatus_url_xml">http://data.riksdagen.se/dokumentstatus/H102Sk359</ref>
          <ref type="doc">http://data.riksdagen.se/fil/8022CC07-4560-4D6D-9039-A9A49FB401DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ZJjtkU6VCQjUTm9iC48nJ" type="signed"/>
        <correspContext corresp="i-4ZJjtkU6VCQjUTm9iC48nJ">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-WwdywxCAsJHnQE6NDD7Jn6" type="numbering">
          <date when="2013-10-07"/>
        </correspAction>
        <correspAction xml:id="i-5K984GYFro34srzGhcEV63" type="submission">
          <date when="2013-10-03"/>
        </correspAction>
        <correspAction xml:id="i-Lo16tEmxG42wiyhXsDe8VG" type="transfer">
          <date when="2013-10-02"/>
        </correspAction>
        <correspAction xml:id="i-K6r4c6YGpaX5o96t71bMxP" type="assigned"/>
        <correspContext corresp="i-K6r4c6YGpaX5o96t71bMxP">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LSPqitJa2RLVyyQQn5KvnR" type="motHeader"/>
      <div xml:id="i-ES5F4d89gyCEob56cJfKd5" type="motBody">
        <div xml:id="i-Vu1Pm69xMLj7C1Ry9eS3mF" type="motProposal" subtype="förslag">
          <head xml:id="i-3ox1wzRjM69zznpnUAuQe9">
            Förslag till riksdagsbeslut
          </head>
          <p xml:id="i-MxK4bsP9MKUSkB8ADRRELi">
            Riksdagen tillkännager för regeringen som sin mening vad som
            anförs i motionen om en utredning med förslag på åtgärder för
            att åstadkomma en bättre styrning av kemikalieområdet med hjälp
            av skatter.
          </p>
        </div>
        <div xml:id="i-KmxeSuoQqbarQuYpvd6s8F" type="motContent">
          <head xml:id="i-WxyUBrNoU5n91oe81UYza7" type="h1">
            Motivering
          </head>
          <p xml:id="i-YXV6gtvthNsUiNSkivUkHH">
            Kemikalier regleras i dag huvudsakligen genom krav på information
            om fara och risk, klassificering och märkning, information om
            innehåll och användning, regler om begränsningar av farliga ämnen
            eller krav på förhandsprövning av vissa kategorier av kemiska
            produkter. Regleringarna inom kemikalieområdet är oftast harmoniserade
            regler inom EU och lämnar begränsat utrymme för nationella åtgärder.
            EU:s regelverk om kemikalier är idag omfattande och har helt förnyats
            under den senaste tioårsperioden. Trots detta ser vi att det finns
            luckor på flera områden, till exempel avseende kemikalier i varor
            och åtgärder mot grupper av ämnen. Användningen av ekonomiska
            styrmedel är mycket begränsad inom kemikaliepolitiken i Sverige,
            och i EU. Denna motion är inspirerad av och bygger i mycket på
            Kemikalieinspektionens Rapport nummer 1/13, som varmt rekommenderas
            som fördjupning i detta ämne. Utifrån detta är det tydligt att
            ekonomiska styrmedel kan vara lämpliga komplement till regleringar
            och denna motion handlar om att peka på ett antal områden där
            ekonomiska styrmedel skulle kunna fungera som värdefulla komplement
            till traditionell regelstyrning.
          </p>
          <head xml:id="i-EwbB8zWKj3oBGyPmuhKuLZ" type="h2">
            Ekonomiska styrmedel
          </head>
          <p xml:id="i-2Ze4mXhCnoxN2Zw7Qe5BaN">
            Vi delar Kemikalieinspektionens bedömning att regleringar även
            fortsättningsvis bör utgöra grunden för kemikaliepolitiken men
            att ekonomiska styrmedel kan vara värdefulla komplement. Om det
            i enskilda fall är lämpligt att införa ekonomiska styrmedel eller
            inte beror på en rad olika faktorer.
          </p>
          <p xml:id="i-VUy9jt9Wh2UhwFGw3nCJYd">
            Vi ställer oss bakom Kemikalieinspektionens förslag och anser
            att ekonomiska styrmedel kan vara lämpliga komplement till rådande
            regleringar inom kemikalieområdet i de fall
          </p>
          <list xml:id="i-21hNECMuap8PsVm9bWnfwB" style="ul">
            <item xml:id="i-WGHJsrPtNZyHMcu4HUeJii">
              Sverige vill gå före övriga EU eller underlätta för framtida
              reglering,
            </item>
            <item xml:id="i-TfzQJ9CRLwsogVXG3KxcRk">
              rådande regleringar bedöms vara otillräckliga,
            </item>
            <item xml:id="i-FvdWPQRBws1tEG1uutm3F4">
              rådande regleringar inte inkluderar importerade produkter,
            </item>
            <item xml:id="i-Eq43WqtaVWprFgdTiMZozA">
              det finns goda möjligheter att öka marknadsandelen för ur hälso-
              eller miljösynpunkt bättre alternativ,
            </item>
            <item xml:id="i-AGsgdi4saswwwH52gPjPrK">
              myndigheterna vill öka informationsöverföringen mellan olika
              leverantörsled genom att koppla kravet på informationsinsamling
              till företagens skatteskyldighet eller
            </item>
            <item xml:id="i-Vmo8DcgUPLEbMURhEVGdXs">
              det ekonomiska styrmedlet riktar in sig på ett betydande och
              känt flöde av ämnen som ingår i avgränsade varugrupper.
            </item>
          </list>
          <p xml:id="i-YJcUdcKPhPKWf4z6JzeD1z">
            Vi delar Kemikalieinspektionens syn och anser att, vid bedömningen
            om det är lämpligt med ekonomiska styrmedel, hänsyn bör tas till
            om
          </p>
          <list xml:id="i-ULPC5cawMyrYm1Ux6Hrnmm" style="ul">
            <item xml:id="i-QfMuhx5uYTpuF8iRx53Je1">
              hälso- och miljöstyrande regleringar håller på att utredas,
            </item>
            <item xml:id="i-FCFAGPYBgkuZgbsoddEWFu">
              omfattande hälso- och miljöstyrande regleringar nyligen har införts,
            </item>
            <item xml:id="i-AsVBUxweb9Do22WXBdJh79">
              förekomsten av det oönskade ämnet är spridd och sporadisk eller
            </item>
            <item xml:id="i-5N5zXTNAbcmj7KJ5fvDDSn">
              varugruppen har en tydligt harmoniserad produktreglering i EU.
            </item>
          </list>
          <p xml:id="i-GWRb8Y8siqBVq7dciEv5Bs">
            Vi ställer oss bakom Kemikalieinspektionens förslag och anser
            att ett ekonomiskt styrmedel inte bör införas om
          </p>
          <list xml:id="i-Xv6jzZaNE7WtRETM2Duvvr" style="ul">
            <item xml:id="i-XHB8wHfoGK7vHWH4SzYJrs">
              området är så väl reglerat att effekten av ett ekonomiskt styrmedel
              skulle bli låg,
            </item>
            <item xml:id="i-9gZtDuUxpWP7dpAYNrk2Nb">
              problemet väntas vara löst inom en femårsperiod,
            </item>
            <item xml:id="i-FKFbcD8vwf263jJLXVzDck">
              det är möjligt att lösa problemet effektivare på annat sätt eller
            </item>
            <item xml:id="i-BKnqqYDQeXvs4mzei61mRi">
              den oönskade kemikalien innebär en akut hälsorisk.
            </item>
          </list>
          <head xml:id="i-UULnfh85QLtjpuFHYhTXDG" type="h2">
            Ekonomiska styrmedel – exemplet miljöskatter
          </head>
          <p xml:id="i-K4xUWpvEo1aVhANd4unX6e">
            Ett ekonomiskt styrmedel som uppfyller ovanstående kriterier
            har förutsättningar att på ett effektivt sätt komplettera rådande
            regleringar. Innan ett styrmedel införs bör det göras en utredning
            som så långt möjligt analyserar för- och nackdelar med olika alternativa
            lösningar. Ekonomiska styrmedel som är rätt utformade har visat
            sig vara effektiva för att minska försäljningen av varor som innehåller
            oönskade kemikalier. Bly i bensin fasades t.ex. ut med en miljöskatt
            i Sverige.
          </p>
          <p xml:id="i-LzThAKkiASHrBcUHjmuiVv">
            På motsvarande sätt gynnar ekonomiska styrmedel miljöanpassade
            alternativ, vilket leder till att dessa snabbare kommer in på
            marknaden eller ökar sina marknadsandelar. Miljöekonomiska styrmedel
            fungerar därmed substitutions- och innovationsdrivande. Exempelvis
            föreslår vi att en skatt på lampor som innehåller kvicksilver
            analyseras närmare. En sådan skatt skulle underlätta för mindre
            miljöbelastande, men dyrare, alternativ att snabbare öka sin marknadsandel,
            samt stimulera till forsknings- och utvecklingsinsatser som kan
            leda till lägre kostnader för de mindre hälso- och miljöskadliga
            alternativen. Till skillnad från regleringar beslutas ekonomiska
            styrmedel vanligtvis nationellt och inte i EU, vilket underlättar
            dessas införande. Däremot finns det ett antal krav som miljöskatter
            ska uppfylla för att de ska godkännas av EU. De ska bland annat
            vara konkurrensneutrala, proportionerliga och inte utgöra handelshinder.
            EU ställer sig dock generellt sett positivt till ett ökat inslag
            av miljöskatter i medlemsländerna, och därför bör Sverige inte
            av vara orolig inför möjligheten att använda sig av sådana miljöskatter
            trots att de måste stämmas av med EU.
          </p>
          <p xml:id="i-V2aLLWxaxMagRyqwapvf76">
            En nackdel med ekonomiska styrmedel, liksom för traditionella
            regleringar, är att den administrativa bördan ökar för företag
            och myndigheter. Detta innebär att en bedömning av administrativa
            kostnader ska göras innan nya styrmedel införs.
          </p>
          <p xml:id="i-VsPVuKgqNyGBvu9FRpLGaa">
            Ytterligare en nackdel med både ekonomiska styrmedel och andra
            styrmedel är att de kan slå mot svenska företags konkurrenskraft
            under förutsättning att andra länders företag inte belastas med
            samma reglering eller ekonomiska styrmedel. Därför riktas våra
            förslag på nationella skatter mot både importerade och inhemskt
            producerade varor eller kemiska produkter. Fördelen med denna
            konstruktion är att både svenska och utländska företag som säljer
            varor på den svenska marknaden påverkas lika mycket. De flesta
            förslagen riktar sig dessutom mot konsumentvaror istället för
            mot, för företagen, viktiga insatsvaror. Detta innebär att konkurrensen
            inte snedvrids. Konstruktionen att lägga skatten på konsumentvaror
            är även motiverad med tanke på att risken för exponering av farliga
            kemikalier ofta uppstår i konsumentledet.
          </p>
          <head xml:id="i-LNiiaZTXrJyhGH3cKBjMG4" type="h2">
            Internationella exempel
          </head>
          <p xml:id="i-Pa5QKBLnLHu4yVYLUwBao">
            Utvärderingar genomförda inom OECD, EU och Sverige visar att
            ekonomiska styrmedel i många fall varit effektiva och skulle kunna
            användas i fler fall.
          </p>
          <p xml:id="i-32qokz7ZsLwtZkK4mazE1e">
            Danmark har infört en skatt på plast som innehåller ftalater
            som mjukgörare. Ett tjugotal olika varugrupper som exempelvis
            plastgolv, presenningar och regnkläder har belagts med skatt inom
            ett antal fördefinierade branscher.
          </p>
          <p xml:id="i-RitAmRQP5eTsy6DoLPZgBH">
            I Norge har miljöskatter i flera fall använts för att effektivt
            fasa ut oönskade kemikalier. En nyligen genomförd studie av effekten
            av olika miljöregleringar inom kemikalieområdet visar att en väl
            utformad miljöskatt som är tillräckligt hög kan fasa ut ett oönskat
            ämne ungefär lika snabbt som en reglering med möjlighet till undantag.
            Vi har studerat vilka miljöskatter inom kemikalieområdet som andra
            länder har infört och kommit fram till att det finns några skattekonstruktioner
            som skulle kunna införas i Sverige.
          </p>
          <p xml:id="i-JDK3ZfNC5ndwC55YZ538Er">
            Norge tillämpar en differentierad skatt på växtskyddsmedel som,
            enligt en studie genomförd på uppdrag av Kemikalieinspektionen,
            har inneburit en ökad försäljning av de lägst klassade växtskyddsmedlen
            på bekostnad av de med en högre riskklassning. Vi bedömer att
            differentierade skattesatser utifrån halt av oönskade ämnen i
            flera fall är ett lämpligt sätt att utforma skatter inom kemikalieområdet.
          </p>
          <head xml:id="i-2ajinw5WWzRzc57q7fpkMd" type="h2">
            Förslag för vidare utredning
          </head>
          <p xml:id="i-6entTuotCzH7jxEpgmSBzZ">
            Kemikalieinspektionen har analyserat vilka skatter som skulle
            vara lämpliga att införa inom kemikalieområdet. Först har de tagit
            fram en bruttolista med ämnen och varugrupper som kan vara aktuella
            för beskattning. I nästa steg har de valt ut ämnesgrupper och
            varugrupper från bruttolistan där rådande reglering inte kan anses
            tillräcklig. I ett sista steg har ett antal tänkbara miljöskatter
            valts ut utifrån en samhällsekonomisk kriterieanalys, det vill
            säga bland annat hur kostnadseffektiv de bedömer att respektive
            skatt är. Nedanstående lista bör ses som en palett av möjliga
            förslag. De är rangordnade i den ordning som Kemikalieinspektionen
            bedömer att de bör utredas vidare.
          </p>
          <head xml:id="i-8kGSag2j9aa1W6bBN3gcZM" type="h2">
            Vi ställer oss bakom Kemikalieinspektionens förslag och anser
            att följande förslag bör utredas vidare i följande ordning:
          </head>
          <list xml:id="i-mcHDetnhN8Yrxpak1rC9G" style="ol">
            <item xml:id="i-DvufkJYx5UPtK7y3XCRtNi">
              Skatt på byggprodukter och inredningar som innehåller ftalater.
            </item>
            <item xml:id="i-Hsk4EHfShJXTEe4tVpcjE8">
              Skatt på kläder och skor som innehåller högfluorerade ämnen,
              biocider eller ftalater .
            </item>
            <item xml:id="i-JbAzuMxMQyNWUaTRdqe8vv">
              Skatt på kadmium i handelsgödsel.
            </item>
            <item xml:id="i-8iytyFSPjWwPrxfYK7w7f9">
              Skatt på ljuskällor som innehåller kvicksilver.
            </item>
            <item xml:id="i-JSNjjvLMtCn5vBb4gDMybA">
              Skatt på hemelektronik som innehåller bromerade flamskyddsmedel.
            </item>
            <item xml:id="i-Equj56297VpRbBHgwkyp1C">
              Kemikalieskatt på flera olika konsumentvaror, exempelvis kläder,
              skor, byggprodukter, inredningar, hemelektronik och ljuskällor
              som innehåller bromerade flamskyddsmedel, ftalater, biocider,
              högfluorerade ämnen eller kvicksilver.
            </item>
            <item xml:id="i-XBxJ9x8W3pDgT9hrpVxQEp">
              Skatt på kemiska produkter.
            </item>
          </list>
          <head xml:id="i-UhYedTRUNrcnWUM655viyX" type="h1">
            Sammanfattning av förslagen
          </head>
          <p xml:id="i-UhJ4jXw5f2ip2nbrgwLKxw">
            Kemikalieinspektionen har, utöver uppdraget att analysera behovet
            av och lämpligheten i att införa ekonomiska styrmedel inom kemikalieområdet,
            tagit fram ett antal möjliga förslag på skatter för fortsatt utredning.
            Utredningen av förslagen ger bland annat en bakgrund till hälso-
            och miljöproblematiken, beskrivning av rådande regelverk för respektive
            varugrupp eller kemisk produkt, beskrivning av aktuella miljöskatter
            i andra länder, beskrivning av möjlig utformning av skatten samt
            en översiktlig konsekvensanalys.
          </p>
          <p xml:id="i-KZfTx6Liuko45BfV78WbVJ">
            Flera av de styrmedel som diskuteras riktas mot varor som normalt
            innehåller mycket farliga ämnen. Det beror främst på att kemiska
            ämnen i varor är betydligt sämre reglerade än kemiska produkter.
          </p>
          <p xml:id="i-Swv8fEQasUL9SvEh67vJtW">
            Det faktum att man nästan uteslutande diskuterat skatter innebär
            inget ställningstagande mot andra typer av ekonomiska styrmedel.
            Huvuddelen av argumenten som gäller för skatter gäller även för
            andra former av ekonomiska styrmedel. Vid den vidare utredningen
            bör även alternativa ekonomiska styrmedel beaktas.
          </p>
          <head xml:id="i-9HFXr3y7dcmvHYYfuHjm1i" type="h3">
            Översikt över skatter och avgift som föreslås för fortsatt utredning
          </head>
          <p xml:id="i-GdJyVSEdn1x3s82ogSVWVA">
            Av tabellen framgår om det finns liknande skatter internationellt,
            om de innebär en stor administrativ börda, om de förväntas ge
            stora skatteintäkter och om de förväntas leda till ett stort innovationstryck
            med mera.
          </p>
          <table xml:id="i-R6YDYeHdRqUutDWf61KSa2">
            <row xml:id="i-H8hfvDBhUSMFK4E7wAKQJC">
              <cell>
                Förslagen i den ordning de bör utredas
              </cell>
              <cell>
                Internationella erfarenheter
              </cell>
              <cell>
                Administrativ börda och skatteintäkter
              </cell>
              <cell>
                Innovations- och substitutionseffekter
              </cell>
            </row>
            <row xml:id="i-JZcxDY43tdrSXTCM62PdZ2">
              <cell>
                Skatt på byggprodukter och inredningar som innehåller plast som
                innehåller ftalater.
              </cell>
              <cell>
                En liknande skatt tas ut i Danmark och fungerar väl.
              </cell>
              <cell>
                Relativt välavgränsade branscher och varor.
              </cell>
              <cell>
                Skatten bör inte vara för låg för att ge avsedd effekt eftersom
                alternativen är mindre konkurrenskraftiga.
              </cell>
            </row>
            <row xml:id="i-VkXN2PcvEomW7a3WqtLJpM">
              <cell>
                Skatt på kläder och skor som innehåller ftalater, antibakteriella
                eller högfluorerade ämnen.
              </cell>
              <cell>
                Danmark har skatt på regnkläder med mera som innehåller ftalater.
              </cell>
              <cell>
                Relativt välavgränsade branscher och varor.
              </cell>
              <cell>
                Denna skatt bedöms leda till goda substitutions- och innovationseffekter.
              </cell>
            </row>
            <row xml:id="i-Kv5yzaQbSqYDm8YKRrDUXj">
              <cell>
                Skatt på kadmium i handelsgödsel.
              </cell>
              <cell>
                Finns inte i andra länder men Sverige har tidigare haft denna
                skatt.
              </cell>
              <cell>
                Tydligt avgränsad skatt med låga administrativa kostnader. Skatten
                ger små intäkter.
              </cell>
              <cell>
                Denna skatt leder till ett tydligt substitutionstryck.
              </cell>
            </row>
            <row xml:id="i-KwZCNgBJLv6GKF7EakcztL">
              <cell>
                Skatt på ljuskällor som innehåller kvicksilver.
              </cell>
              <cell>
                Flera länder har skatter/avgifter på ljuskällor dock inte uttalat
                utifrån kvicksilverinnehåll.
              </cell>
              <cell>
                Välavgränsade produktkategorier.
              </cell>
              <cell>
                Möjligheterna att påskynda introduktion av LED-lampor bedöms
                som goda.
              </cell>
            </row>
            <row xml:id="i-5cnfzVygEk7MJcdJqN5GhE">
              <cell>
                Skatt på hemelektronik som innehåller bromerade flamskyddsmedel.
              </cell>
              <cell>
                Flera länder har skatter/miljöavgifter på elektronik.
              </cell>
              <cell>
                El-kretsen tar redan idag ut en producentansvarsavgift. Eventuellt
                kan en miljöskatt bygga på detta system. Skatten ger stora intäkter.
              </cell>
              <cell>
                Denna skatt bedöms leda till ett långsiktigt innovationstryck.
              </cell>
            </row>
            <row xml:id="i-9q5Xo2a9Jjf6YBBkvEeN2m">
              <cell>
                Kemikalieskatt på flera olika konsumentvaror.
              </cell>
              <cell>
                Ingen liknande skatt finns i andra länder.
              </cell>
              <cell>
                Ett ambitiöst alternativ som kräver ett omfattande arbete för
                att få systemet på plats.
              </cell>
              <cell>
                Denna skatt bedöms ge mycket goda substitutions-, innovations-
                och signaleffekter.
              </cell>
            </row>
            <row xml:id="i-VU3trRGNgy3GbaEdraP6nJ">
              <cell>
                Skatt på kemiska produkter.
              </cell>
              <cell>
                Liknande skatter i andra länder införda på kemiska produkter
                för i första hand professionellt bruk.
              </cell>
              <cell>
                Tydligt avgränsade produkter.
              </cell>
              <cell>
                Denna skatt bedöms ge goda substitutions- och innovationseffekter
                eller minskad konsumtion.
              </cell>
            </row>
          </table>
          <head xml:id="i-PnhFMjdDYNi6N1ikZEQmpu" type="h2">
            Samhällsekonomiskt nettovärde
          </head>
          <p xml:id="i-DTWk6RnS8onDDM2hwMFRzt">
            De skatter som diskuterats har olika omfattning såväl vad gäller
            berörda kemiska ämnen som hur stora mängder som skulle påverkas
            av eventuella skatter. Anpassningskostnader i företag och hushåll
            samt företagens och myndigheternas administrativa kostnader varierar
            mellan de styrmedel som diskuteras. Det innebär att samhällsekonomiska
            intäkter och kostnader, det vill säga det samhällsekonomiska nettovärdet,
            skiljer sig åt mellan förslagen.
          </p>
          <p xml:id="i-Dym6YjNWKjnCmSjHK56kKy">
            Förslaget om en bred skatt på flera ämnen riktad mot varor i
            fyra olika branscher är sannolikt det förslag som skulle få störst
            inverkan på användningen av farliga ämnen. De administrativa kostnaderna
            räknat i proportion till minskningen av mängden farliga ämnen
            är dessutom sannolikt något lägre än för flertalet av de övriga
            förslagen, vilket gör att mycket talar för att detta alternativ
            är det som skulle ge störst positivt samhällsekonomiskt nettovärde.
          </p>
          <p xml:id="i-PGJQfw8EBWLBNaXHhAftvc">
            Det är svårare att rangordna övriga diskuterade styrmedel på
            motsvarande sätt. Det krävs mycket mer underlag än vad som idag
            finns tillgängligt för att avgöra samhällsekonomiskt netto av
            ett eventuellt införande av de olika styrmedlen.
          </p>
          <head xml:id="i-3TMFFRNrcCNhQ2aqRrGwo4" type="h2">
            Prioritering av alternativ för vidare utredning
          </head>
          <p xml:id="i-6fjSpafpm27fPjysdZHzL7">
            En bedömning av vilka styrmedel som först bör utredas vidare
            kan göras utifrån några praktiska faktorer. Sådana faktorer som
            bör beaktas är om styrmedlet skulle kunna införas på kort sikt,
            hur stora flöden som omfattas och om området genomgår någon större
            förändring i andra avseenden.
          </p>
          <p xml:id="i-V7PAmeoBTPeA7W2KtH1W5k">
            Om ett styrmedel kan införas på kort sikt är det mer meningsfullt
            att utreda tidigt än om det bara kan vara aktuellt på lite längre
            sikt. Några av förslagen i denna rapport kan med stor sannolikhet
            inte, eller inte i sin helhet, införas på kort sikt utan bör ses
            som mer långsiktiga förslag. Det gäller dels förslaget på en sammanhållen
            kemikalieskatt som skulle omfatta flera olika varugrupper som
            exempelvis kläder, bygg- och plastvaror, elektronik och ljuskällor.
            Detta förslag kan med fördel genomföras etappvis. Det finns dock
            en poäng med att redan på förhand besluta om att skatten ska vara
            bred, eftersom den då redan från början kan utformas på ett sådant
            sätt att den passar för flera olika branscher och varugrupper.
          </p>
          <p xml:id="i-3Qm4g85LpQdZp2svm9yFqf">
            En skatt på kadmium i konstgödsel bör vara lätt att utreda eftersom
            en liknande skatt redan funnits i Sverige. För områdena byggprodukter
            och inredningar samt kläder och skor finns det inga kända, avgörande
            hinder mot att införa föreslagna skatter på relativt kort sikt.
            Detsamma gäller för förslaget om skatt på tvåtaktsolja respektive
            skatt på kvicksilver i ljuskällor. Skatter som träffar ett stort
            flöde av ett eller flera ämnen bör prioriteras högre än de som
            angriper ett litet flöde. För det första på grund av att exponeringen
            då är större och för det andra för att de administrativa kostnaderna
            räknat per enhet minskning av användningen är lägre. Flödet bestäms
            dels av hur stor försäljningen av en viss varugrupp är och dels
            av hur stor andel av varorna i den varugruppen som innehåller
            de aktuella ämnena.
          </p>
          <p xml:id="i-LKaQLXrz17TMR7L5zxK8i4">
            Bedömningen är att skatterna på hemelektronik, kläder och skor,
            byggprodukter och inredningar skulle angripa stora varuflöden
            där relativt stora delar av varuflödet är aktuella för beskattning,
            det vill säga innehåller de oönskade ämnena.
          </p>
          <p xml:id="i-56euMaM5YyHdzZiegVfecy">
            Ljuskällor som innehåller kvicksilver utgör ett relativt stort
            flöde. Det som är osäkert för denna varugrupp är hur flödet kommer
            att utveckla sig under de närmaste åren. Det finns tecken på att
            LED-lampor kommer att ta stora marknadsandelar från lågenergilamporna
            även om en beskattning inte införs.
          </p>
          <p xml:id="i-6BJTBjUPaZRyLwtw1vbyEa">
            Skatt på byggprodukter och inredningar som innehåller ftalater
            bör prioriteras högt bland annat på grund av att en sådan skatt
            redan finns i Danmark. Det gör utredningen väsentligt enklare.
            Skatt på hemelektronik som innehåller bromerade flamskyddsmedel,
            skatt på kläder som innehåller ftalater eller och högfluorerade
            ämnen och skatt på ljuskällor som innehåller kvicksilver är intressanta
            i sig, men är dessutom, tillsammans med skatt på bygg och plastprodukter,
            byggstenar i den redan nämnda breda kemikalieskatten. Det finns
            eller bör vara möjligt att ta fram underlag som behövs för att
            utforma ekonomiska styrmedel och analysera konsekvenser inom dessa
            områden.
          </p>
          <p xml:id="i-UGdy9cnndy5ar1yeBfVG3h">
            Vi ställer oss bakom Kemikalieinspektionens förslag och bedömer
            att förslagen bör utredas i förslagsvis följande ordning:
          </p>
          <list xml:id="i-E44f8M978ZJRxSTCKJuLBD" style="ol">
            <item xml:id="i-4N3kT9fKBRiat7ApfvbzQ5">
              Skatt på byggprodukter och inredningar som innehåller ftalater.
            </item>
            <item xml:id="i-CeM8qmUbMWgMuhzrhsLjvv">
              Skatt på kläder och skor som innehåller högfluorerade ämnen,
              biocider eller ftalater.
            </item>
            <item xml:id="i-4HfDwTMRhfh7N68oAfHZLA">
              Skatt på kadmium i handelsgödsel.
            </item>
            <item xml:id="i-6oTbNiqxedtrS6LKco3iL1">
              Skatt på ljuskällor som innehåller kvicksilver.
            </item>
            <item xml:id="i-NWCYxfd5qZ6M3JJAGbSSzb">
              Skatt på hemelektronik som innehåller bromerade flamskyddsmedel.
            </item>
            <item xml:id="i-HQrAFumTiTokiH2fWg71LP">
              Kemikalieskatt på flera olika konsumentvaror, exempelvis kläder,
              skor, byggprodukter, inredningar, hemelektronik och ljuskällor
              som innehåller bromerade flamskyddsmedel, ftalater, biocider,
              högfluorerade ämnen eller kvicksilver.
            </item>
            <item xml:id="i-4EqZVDU9fTVDRXpB7M5urX">
              Skatt på några utvalda kemiska produkter.
            </item>
          </list>
          <head xml:id="i-KYtJALpeSmDB43uo2u2PLd" type="h2">
            Vad är det som behöver utredas?
          </head>
          <p xml:id="i-4i4BvT8JAkpYRZVbwxkT2r">
            Naturligtvis skiljer sig utredningsbehovet mellan de olika förslagen.
            Men allmänt sett ser man följande utredningsbehov:
          </p>
          <list xml:id="i-LtGWkAaWoCJiraYeeD3aac" style="ul">
            <item xml:id="i-SD1fTqfVVUi7qnJEM6KQn2">
              Mer exakt vilka ämnen och ämnesgrupper ska beskattas? Vilka haltgränser
              ska gälla?
            </item>
            <item xml:id="i-CXaRtsMVqhSgwo47vBkQo7">
              Det är viktigt att klarlägga att alternativen inte är lika eller
              mer miljö- och hälsoskadliga. I så fall bör det övervägas om även
              dessa bör omfattas av skatt.
            </item>
            <item xml:id="i-AL5A2WYq3BSbwhH46nDLc7">
              Mer exakt vilka varugrupper ska beskattas? Vilka branscher ska
              omfattas av skatteskyldighet?
            </item>
            <item xml:id="i-E2N1yz61WKXJN5vST8ZNAk">
              Hur ska tillsyn och kontroll gå till? Finns det lämpliga mät-
              och uppföljningsmetoder?
            </item>
            <item xml:id="i-6PDfmsexGi35PxiYG5BTVz">
              Hur stora blir de administrativa kostnaderna för företag och
              myndigheter?
            </item>
            <item xml:id="i-7AbFM9gmKRaXFckhRwnCDZ">
              Hur kan särskilda hänsyn tas till småföretag?
            </item>
            <item xml:id="i-SANq4FqmtMJzpQxkjh4K6p">
              Hur stora förväntas miljö- och hälsovinsterna bli?
            </item>
            <item xml:id="i-KfbUo8YkmETc6peU8eqpvN">
              Finns det andra mer kostnadseffektiva sätt att nå samma effekt?
            </item>
            <item xml:id="i-27nPLwFzJAsiCk1aR2jro4">
              Hur höga ska skattesatserna vara för att de ska ge önskad effekt
              samtidigt som de inte får vara oproportionerliga?
            </item>
            <item xml:id="i-96m2tEf1WSvEy4HbYZsbmy">
              Hur stora blir skatteinkomsterna för respektive skatt?
            </item>
            <item xml:id="i-2HK6mxmPUHvLa8a1oXvhzX">
              Är skattens utformning förenlig med EU-rätten givet de begränsningar
              som har pekats ut? Gynnas exempelvis svenska företag direkt eller
              indirekt av den föreslagna skatten?
            </item>
            <item xml:id="i-SdJ4ywaVxLVisvESaNGLiz">
              Vilka lagändringar skulle behöva göras i samband med att skatten
              införs?
            </item>
          </list>
          <p xml:id="i-MBQLhf6CDdcsrstDqaqBGt">
            Detta bör riksdagen till regeringen som sin mening ge till känna.
          </p>
        </div>
        <div xml:id="i-ENHcoWwabssEtmBaYHRtZC" type="motSignatures">
          <list xml:id="i-7HEugz4EPPcxno7qUjfw3p">
            <item xml:id="i-xy5BKC6jcqv2iuC5dk9KN">
              Mats Pertoft (MP)
            </item>
            <item xml:id="i-UtF6yoVcLTtMrQfEz6edmA">
              Helena Leander (MP)
            </item>
            <item xml:id="i-EF4LqdKS2Jn6WRhqpgUQHh">
              Stina Bergström (MP)
            </item>
            <item xml:id="i-NZXjjTbZvMMh1MU1dnGdUq">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
