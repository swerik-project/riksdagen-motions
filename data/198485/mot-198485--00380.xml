<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00380">
  <teiHeader>
    <fileDesc>
      <titleStmt>
        <title>Antalet nämndemän i tingsrätt och länsrätt</title>
        <author>Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antalet nämndemän i tingsrätt och länsrätt</title>
          <idno type="rdwebb">G802380</idno>
          <rs type="number">380</rs>
          <ref type="dokument_url_text">http://data.riksdagen.se/dokument/G802380/text</ref>
          <ref type="dokument_url_html">http://data.riksdagen.se/dokument/G802380</ref>
          <ref type="dokumentstatus_url_xml">http://data.riksdagen.se/dokumentstatus/G802380</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GL43CwdGjUX1aCMNHVw62y" type="signed"/>
        <correspContext corresp="i-GL43CwdGjUX1aCMNHVw62y">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__380/mot_198485__380-001.pdf"/>
      <fw xml:id="i-XSmhPan9SW8ZNSv6TAw7PV">
        Mot. 1984/85:380 3
      </fw>
      <div xml:id="i-UGTaAJbcBKKxsn2amfkBcV" type="motHeader">
        <div xml:id="i-7ef5V3jjm1wMddVgTtD6Yd" type="motTitle"/>
        <div xml:id="i-LBEuD7vZd7mG7vcXBn79VN" type="motSubmissionInfo"/>
      </div>
      <div xml:id="i-VAWK9jvRXPpkCaS6ATs9Ev" type="motBody">
        <div xml:id="i-JigNM8QEveCmZHPzTu6wuQ">
          <p xml:id="i-E94z1iPebiLC5oUywdEjht">
            12
          </p>
          <p xml:id="i-5F313xtznaaaZz9za86tT7">
            Motion
          </p>
          <p xml:id="i-Y4SkpmqD5Jzy8Z3zY4d6JS">
            1984/85:380
          </p>
          <p xml:id="i-PNDzBz7oTfT3orYVgGWJ9W">
            Allan Ekström Antalet nämndemän i tingsrätt och länsrätt
          </p>
          <p xml:id="i-R7ibHbsDPaLGXL1eHAbw2V">
            Tingsrätt skall vid handläggning av brottmål och familjemål bestå
            av en lagfaren domare och nämnd. Genom beslut år 1983 sänkte riksdagen
            antalet nämndemän som skall ingå i tingsrätten från fem till tre
            (bortsett från visst undantagsfall). Nämndeman utrustades samtidigt
            med fullständig individuell rösträtt. Beslutet om sänkningen av
            antalet nämndemän är till skada för rättssä- kerheten och den
            gamla ordningen bör snarast återställas. Skälen är följande. Nämndemannainstitutionen
            har uråldriga traditioner i vårt land. Nämn- den har blivit en
            oskiljaktig del av rättskipningen i första instans, från första
            början vid häradsrätterna men senare — låt vara långt senare —
            vid rådhusrätterna. Dessa båda typer av underrätt är nu sammansmälta
            i organisationen tingsrätt. Nämndens uppgifter eller rättare sagt
            tyngdpunkten i dessa har växlat något under tidernas lopp. Tidigare
            skulle nämnden framför allt inta rollen av garant för folkfrihet
            och rättssäkerhet. Denna uppgift, som närmast gällde ett bevakande
            av yrkesdomaren, hörde samman med äldre tiders politiska förhållanden
            och har självfallet förlorat all giltighet nu. Tidigare pekade
            man också på det värde som det kunde ligga i att nämnden tillförde
            dömandet ”orts- och personkännedom”. Även detta argument har spelat
            ut sin roll. Domen får nämligen enligt rättegångsbalken icke grundas
            på annat än det som i båda parters närvaro förekommit i tingssalen.
            Kvar står dock hela tiden det argument som kan hämtas ur det stadgande
            i vår tryckfrihetsförordning som handlar om utseende av jurymedlem.
            I 12 kap. 5 $ sägs sålunda bl. a. att ”bland jurymännen bör skilda
            samhällsgrup- per och meningsriktningar vara företrädda”. Nämndens
            uppgift är med andra ord att spegla det allmänna rättsmedve- tandet
            på ett allsidigt och representativt sätt. Kravet på allsidighet
            och representativitet förutsätter emellertid rent matematiskt
            ett minsta antal. Det är här fråga om samma slag av överväganden
            som ligger bakom fastställandet av antalet ledamöter i andra nämnder
            och styrelser efter varje valperiod, t. ex. i byggnadsnämnden
            och hälsovårdsnämnden. Det torde inte finnas en byggnadsnämnd
            som består av bara tre ledamöter. Ett antal av fem är således
            ett oeftergivligt villkor för att uppfylla det sålunda ställda
            kravet på allsidighet och representativitet. Naturligtvis kan
            man ställa frågan, om det överhuvudtaget är till fördel för yrkesdomaren
            att ha tillgång till en någorlunda allsidig och representativ
          </p>
          <pb facs="riksdagen-motions-pdf/data/198485/mot_198485__380/mot_198485__380-002.pdf"/>
          <p xml:id="i-8pemMTVw28jCX6fuKmLYnn">
            nämnd. Svarar man nej på den frågan, och det har man naturligtvis
            rätt till, borde man verka för ett avskaffande av nämnden som
            sådan. Antalet tre kan ju inte från denna utgångspunkt vara att
            föredra framför fem. Tvärtom kan tre nämndemän i vissa situationer
            ha ett större faktiskt inflytande över utgången i ett mål än fem
            nämndemän, som bättre balanserar varandra inbördes. Detta argument
            är förtjänt av särskilt beaktande, nämligen att en nämnd om tre
            personer kan utgöra en starkare maktfaktor än en nämnd om fem
            personer, sammansatt på sätt som förordats. Denna uppfattning
            är många yrkesdomares. Lagen är skriven av människor och skall
            tillämpas av människor. Lagen är långt ifrån alltid av entydigt
            innehåll. Den bygger i stor utsträckning på bruket av mer eller
            mindre vittsyftande generalklausuler. Lagen i sig ger i sådana
            fall inte svar på den ställda frågan. Det blir nödvändigt att
            så att säga hämta hjälp från rådande värderingar i samhället.
            Domstolen får på sätt och vis axla rollen som lagstiftare inom
            det berörda rättsområdet. Det står i brottsbalken att skyddstillsyn
            inte får ådömas om en mera ingripande påföljd än skyddstillsyn
            är påkallad — en ej särskilt uttömmande eller klarläggande definition.
            När är så fallet? Vad menas med rekvisiten ”stor ekonomisk skada,
            synnerlig råhet, överhängande allvarlig fara” i det konkreta fallet?
            Efter skilsmässa kan make som har svårigheter att försörja sig
            själv efter ett långvarigt äktenskap få underhållsbidrag livet
            ut, om det finns synnerliga skäl. När är så fallet? Det bör upprepas
            att domstolen i de beskrivna situationerna på sätt och vis axlar
            rollen som lagstiftare inom det berörda rättsområdet. Det befrämjar
            då harmoni och enhetlighet i rättsordningen att domstolens avgöranden
            ligger i linje med de värderingsnormer som kan sägas uttrycka
            det allmänna rättsmedvetandet. Nämndens sammansättning bör antalsmässigt
            anpassas härtill. De beskrivna exemplen tar sikte närmast på värderingar
            och strömningar av mera allmänt innehåll. Men tillgång till erfarenheter
            och kunskaper inom olika levnadsområden är av värde för yrkesdomaren
            även i andra situationer såsom vid bedömningen av vittnesmål.
            Vilken grad av trovärdighet som skall tillmätas ett vittne kan
            vara avgörande för ett måls utgång. Sex personers bedömning måste
            genomsnittligt sett vara överlägsen fyra personers. Sammanfattningsvis
            måste nämnden alltså för att väl fylla sin uppgift vara så allsidigt
            sammansatt att den har förmåga att på ett representativt sätt
            spegla olika värderingar och åsikter i samhället men även att
            tillhandahålla kunskaper om och insikter i olika slags samhällsangelägenheter.
            Det finns emellertid ännu ett viktigt skäl till förmån för återställande
            av äldre ordning. Det gäller önskemålen om kontinuitet och likformighet
            i lagtillämpningen. Detta förutsätter i sin tur att nämndemännen
            får tjänstgöra förhållandevis ofta, helst två gånger i månaden,
            och att de utses vid olika tidpunkter. Just denna omständighet
            — att nämnden förnyas successivt och
          </p>
          <pb facs="riksdagen-motions-pdf/data/198485/mot_198485__380/mot_198485__380-003.pdf"/>
          <fw xml:id="i-Nzz8JgLeYLsnGPixnTYJSz">
            Mot. 1984/85:380 14
          </fw>
          <p xml:id="i-QKrgxKkBPpq67VsapFeKAs">
            deltar i rättskipningen någorlunda ofta under en längre tidrymd
            — brukar vi i Sverige framhäva som något särskilt positivt, då
            nämnden jämförs med juryinstitutionen utomlands. Alla dessa förhållanden
            har slutligen bidragit till att förbättra urvalet av nämndemän.
            Tingsrätterna har hittills ånjutit ett alldeles särskilt stort
            mått av förtroende och tillit från allmänhetens sida. : Mot denna
            bakgrund är den år 1983 införda ordningen med tre nämndemän synnerligen
            olycklig. Detta har omvittnats från alla tänkbara håll. Många
            nämndemän talar tyvärr om att sluta efter pågående period därför
            att tingsrätten, med nämndemännens egna ord, inte är sig lik längre.
            Som framgått innebär den nyligen genomförda reformen allvarlig
            risk för skadeverkningar. Det är därför angeläget att reformen
            snarast upphävs. Med hänvisning till det anförda hemställer jag
            att riksdagen beslutar att återinföra de regler som gällde före
            den 1 juli 1983 beträffande antal nämndemän i tingsrätt och läns-
            rätt.
          </p>
          <p xml:id="i-CnvKQD1DSPT44tZNWjnJfk">
            Stockholm den 14 januari 1985
          </p>
          <p xml:id="i-VMD6D6X8smEGPzbbGqo5nF">
            ALLAN EKSTRÖM (m)
          </p>
          <pb facs="riksdagen-motions-pdf/data/198485/mot_198485__380/mot_198485__380-004.pdf"/>
          <pb facs="riksdagen-motions-pdf/data/198485/mot_198485__380/mot_198485__380-005.pdf"/>
          <p xml:id="i-VYKSVgRLvNAgfMwjXdxD66">
            minab/gotab Stockholm 1985
          </p>
        </div>
      </div>
    </body>
  </text>
</TEI>
