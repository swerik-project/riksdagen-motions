<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-01885">
  <teiHeader>
    <fileDesc>
      <titleStmt>
        <title>Världens mest ambitiösa klimatmål kan nås genom nordiskt samarbete</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1885 av Johan Hultberg (M)</title>
          <idno type="rdwebb">H6021885</idno>
          <rs type="number">1885</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H6021885/text</ref>
          <ref type="dokument_url_html">http://data.riksdagen.se/dokument/H6021885</ref>
          <ref type="dokumentstatus_url_xml">http://data.riksdagen.se/dokumentstatus/H6021885</ref>
          <ref type="docx">http://data.riksdagen.se/fil/C36A181E-DE8E-46D2-836C-6571AFA9474F</ref>
          <ref type="pdf">http://data.riksdagen.se/fil/C86AA8C0-3D37-4CB6-A525-5BD674F6E497</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4eHZbGqzvguzy5rTq4X6Ue" type="signed"/>
        <correspContext corresp="i-4eHZbGqzvguzy5rTq4X6Ue">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction type="submitted" xml:id="i-U1HSSeZLZcq2pbH5RYZyDC">
          <date when="2018-11-29"/>
          <time when="11:02:44"/>
        </correspAction>
        <correspAction type="reviewed" xml:id="i-LNHmYaFhVXpj78xRVGbNWB">
          <date when="2018-11-29"/>
          <time when="11:11:37"/>
        </correspAction>
        <correspAction type="referred" xml:id="i-4fGoA2SEm57q6sewZ22jmx">
          <date when="2018-12-05"/>
        </correspAction>
        <correspAction type="assigned" xml:id="i-D7VAjdWxVY329vNZRdEKbk">
          <date when="2019-06-04"/>
          <time when="10:19:31"/>
        </correspAction>
        <correspContext corresp="i-D7VAjdWxVY329vNZRdEKbk">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-KtoNLVYtU41bAcXVMgredC"/>
        <correspContext corresp="i-KtoNLVYtU41bAcXVMgredC">
          <ref type="uppgift">2018/19:MJU1</ref>
          <ref type="ref_dok_id">H601MJU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6kKTRu7LLGbjBvScKnHHSK"/>
        <correspContext corresp="i-6kKTRu7LLGbjBvScKnHHSK">
          <ref type="uppgift">2018/19:MJU4</ref>
          <ref type="ref_dok_id">H601MJU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU4</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:1885 av Johan Hultberg (M) Världens mest ambitiösa klimatmål kan nås genom nordiskt samarbete</div>
      </div>
      <div type="motBody">
        <div type="motProposal" subtype="förslag">
          <head xml:id="i-RyntyqFLejGpAGPQwshsJR">
            Förslag till riksdagsbeslut
          </head>
          <list style="ol">
            <item xml:id="i-8uKi75ViFytuU9ZkWynGQE">
              Riksdagen ställer sig bakom det som anförs i motionen om att
              se över möjligheten att etablera ett nära svensk-norskt samarbete
              kring utveckling och introduktion av CCS och tillkännager detta
              för regeringen.
            </item>
            <item xml:id="i-3SFg5xu3bNqHbpECyr8q31">
              Riksdagen ställer sig bakom det som anförs i motionen om att
              pröva möjligheten att etablera ett västsvenskt kluster kring utveckling
              och introduktion av CCS och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TPGcWXHjYEpzCPD6ZtSi9w">
            Motivering
          </head>
          <p xml:id="i-EMxjJ8dnpb85pZzgt8agMj">
            Klimatöverenskommelsen i Paris 2015 var ett mycket viktigt genombrott
            i de internationella klimatförhandlingarna. Världens länder enades
            då om att hålla den globala temperaturökningen väl under 2 grader
            med siktet inställt på att begränsa uppvärmningen till 1,5 grad.
          </p>
          <p xml:id="i-3zjGoHjz5ULWTH9J3rWFzS">
            I oktober i år presenterade FN:s klimatpanel, IPCC, sin specialrapport
            om 1,5 graders global uppvärmning. I rapporten beskriver man skillnaderna
            i de beräknade effekterna mellan 1,5 istället för 2 graders uppvärmning.
            IPCC:s slutsats är att en halv grad gör mycket stor skillnad.
            Om världens länder lyckas begränsa uppvärmningen till 1,5 grad
            istället för 2 är IPCC:s prognos att flera 100 miljoner färre
            människor skulle bli utsatta för negativa klimateffekter så som
            ökad fattigdom, värmeböljor och vattenbrist. Men IPCC är också
            tydlig med att chanserna att klara 1,5 grader snabbt minskar.
            De globala utsläppen måste mycket snabbt sjunka.
          </p>
          <p xml:id="i-4Zn14Dwft91LwTsVzoBm4U">
            Sverige är ett litet land men har likväl en stor roll att spela
            i det internationella klimatarbetet genom att agera som ett föregångsland.
            Ett föregångsland som andra länder kan inspireras och lära av.
            Det förutsätter att vi lyckas förena en starkt ekonomisk utveckling
            med snabbt sjunkande utsläpp. Precis det gjorde Sverige under
            Alliansens tid i regeringsställning. Mellan 2006 och 2014 sjönk
            Sveriges utsläpp av växthusgaser med 19 % samtidigt som ekonomin
            växte markant. Den mycket positiva utvecklingen bröts tyvärr under
            förra mandatperioden då Sverige hade en röd-grön regering. Nu
            stiger de svenska utsläppen. Det visar på behovet av en resultatinriktad
            och effektiv klimatpolitik som också är långsiktig.
          </p>
          <p xml:id="i-N5PpVn1kjdMNuStQpu18pN">
            I Sverige har vi brett över parti- och blockgränserna enats om
            världens mest ambitiösa klimatmål. Sverige ska senast 2045 inte
            ha några nettoutsläpp av växthus­gaser och därefter ska Sveriges
            utsläpp vara negativa. Efter 2045 ska alltså upptaget av växthusgaser
            i Sverige vara större än våra utsläpp. Att nå detta mål kommer
            bli oerhört krävande och ska det överhuvudtaget vara realistiskt
            att nå kommer det kräva använd­ning av Carbon Capture and Storaget
            (CCS). Sverige har inte minst goda möjligheter att nå negativa
            utsläpp genom att avskilja och lagra koldioxid av biogent ursprung
            (bio-CCS). IPCC har också pekat ut CCS som nödvändigt för att
            vi globalt ska kunna klara den mycket snabba omställning som överenskommelsen
            från Paris kräver.
          </p>
          <p xml:id="i-HF7iMSB5Nwy7xYKLwqurdF">
            En av Sveriges största utmaningar för att nå målet om att bli
            klimatneutralt är omställningen av vår omfattande industri, och
            då särskilt vår järn- och stålindustri samt mineralindustrin.
            Av Sveriges territoriella utsläpp står industrin för omkring en
            tredjedel, och av denna tredjedel står just järn- och stålindustrin
            tillsammans med mineralindustrin för mer än hälften av utsläppen.
          </p>
          <p xml:id="i-Mnj9XErSkRHtgZgA49EKpS">
            För stålproduktionen pågår ett lika delar spännande som hoppingivande
            projekt som handlar om att utveckla koldioxidfri stålproduktion.
            Hybrit, som projektet heter och som är ett samarbete mellan först
            och främst företagen SSAB, LKAB och Vattenfall, har redan fått
            betydande statligt stöd, och det är bra. Ska svensk och europeisk
            industri kunna gå före i klimatarbetet också när det innebär stora
            kortsiktiga kostnader och utan att förlora konkurrenskraft måste
            staten vara beredd att vara med och ta ansvar genom bland annat
            forskningsfinansiering.
          </p>
          <p xml:id="i-D7wzAsb7VYWFqjtqYDBEh2">
            Att utveckla utsläppsfri processteknik är naturligtvis fantastiskt,
            men även den så kallade CCS-tekniken, som alltså handlar om att
            avskilja och lagra koldioxid, behöver utvecklas, och det av flera
            anledningar. Bland annat är det viktigt att ha en alternativ strategi
            för hur svensk stålindustri ska kunna bli koldioxidneutral om
            Hybritprojektet inte blir framgångsrikt eller om det drar ut på
            tiden. Men framför allt behöver CCS-tekniken utvecklas och storskaligt
            introduceras för att ta hand om utsläpp som vi svårligen eller
            omöjligen kan få bort ens med ny teknik. Omkring 60 procent av
            koldioxidutsläppen från cementproduktionen kommer av den kemiska
            reaktion som uppstår när kalkstenen upphettas. CCS behövs för
            att hantera dessa stora utsläpp som alltså inte kan elimineras
            genom exempelvis bränslebyte. Vidare kan även koldioxid av biogent
            ursprung avskiljas och lagras, vilket inte bara möjliggör för
            Sverige att bli klimatneutralt, utan vi har därigenom också potential
            att bli ett land som lagrar in mer koldioxid än vi släpper ut.
            Därmed kan vi också klara målet om att efter 2045 ha negativa
            utsläpp.
          </p>
          <p xml:id="i-ccbz26FEtajMCsEVDCHj1">
            Miljömålsberedningen, som arbetade fram det klimatpolitiska ramverk
            som riksdagen ifjol antog och som bland annat innefattar målet
            om att Sverige till 2045 inte ska ha några nettoutsläpp, lyfte
            fram att Sverige behöver en nollutsläppsstrategi för industrin
            som bland annat inkluderar CCS. Någon nollutsläppsstrategi har
            dessvärre inte den röd-gröna regeringen utarbetat. Moderaterna
            har dock drivit på i frågan och bland mycket lagt budgetförslag
            om en riktad CCS-satsning. För att få till större och breddade
            satsningar på olika tekniker som kan minska basindustrins utsläpp
            föreslår Moderaterna nu också ett särskilt klimatavdrag för att
            gynna minskningar av koldioxidutsläpp genom CCS eller annan teknik.
            Hur det förslaget kan realiseras bör skyndsamt utredas.
          </p>
          <p xml:id="i-6mMreGN8UvPAHptrZfUtoE">
            Skyndsamt bör nu också en övergripande nollutsläppsstrategi som
            bland annat inrymmer en särskilt CCS-strategi tas fram. Den strategin
            bör utarbetas i nära samarbete med våra nordiska grannländer och
            då i första hand med Norge. Norge har nämligen kommit avsevärt
            mycket längre än Sverige när det gäller att utveckla CCS med satsningar
            på flera storskaliga pilotanläggningar. Norge har också en mycket
            stor potential att lagra koldioxid under havsbotten där man tidigare
            utvunnit olja och gas. Strategin bör vara bred och omfatta bland
            annat teknikutveckling, infrastruktur, transport och introduktion
            av storskaliga anläggningar för såväl avskiljning som lagring
            av koldioxid. Det grundläggande syftet med strategin ska vara
            att möjliggöra utveckling och introduktion av CCS i syfte att
            nå såväl Sveriges nationella klimatambitioner som målsättningarna
            från Paris. CCS och bio-CCS är kostsam teknik och därför är gräns­överskridande
            samarbete viktigt för att pressa och dela på kostnaderna.
          </p>
          <p xml:id="i-KiE14FtK6RYR3KoYo7sQ7z">
            I Västsverige finns en lång rad industrianläggningar inom olika
            industriavdelningar med stora koldioxidutsläpp och utsläpp av
            både fossilt och biogent ursprung. Chalmers tekniska högskola
            ligger också i framkant när det gäller forskning kring CCS. Under
            lång tid har också gemensamma projekt, bland annat som Interreg-projekt,
            kring CCS bedrivits mellan västsvenska och norska aktörer. Sammantaget
            utgör detta en bra grund för tillskapandet av ett västsvenskt
            kluster kring utveckling och introduktion av CCS. Ett klustersamarbete
            i Västsverige, som understöds av staten, skulle utgöra en bra
            grund för utvecklingen av ett svenskt-norskt och i förlängningen
            nordiskt samarbete kring CCS. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-M4cbHYPL49j7E2QhxfxeV6">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
