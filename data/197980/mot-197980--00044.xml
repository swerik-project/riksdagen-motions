<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00044">
  <teiHeader>
    <fileDesc>
      <titleStmt>
        <title>med anledning av propositionen 1978/79:213 med redovisning av  planeringsskedet i den fysiska riksplaneringen</title>
        <author>av Per-Olof Strindberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:213 med redovisning av  planeringsskedet i den fysiska riksplaneringen</title>
          <idno type="rdwebb">G30244</idno>
          <rs type="number">44</rs>
          <ref type="dokument_url_text">http://data.riksdagen.se/dokument/G30244/text</ref>
          <ref type="dokument_url_html">http://data.riksdagen.se/dokument/G30244</ref>
          <ref type="dokumentstatus_url_xml">http://data.riksdagen.se/dokumentstatus/G30244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4u6RX5fG6QAwB5JHe16ZTV</idno>
            <name>ERIC HOVHAMMAR</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>LENNART BLOM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BbWhKN8LYooYPeK77uLHBD</idno>
            <name>PER UNCKEL</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SL69TmR4HFMijHAT1Kegg9" type="signed"/>
        <correspContext corresp="i-SL69TmR4HFMijHAT1Kegg9">
          <note type="signatory" corresp="i-CQwK55qAkVUZt7PtiHxAxd"/>
          <note type="signatory" corresp="i-4u6RX5fG6QAwB5JHe16ZTV"/>
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="r-0"/>
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-BbWhKN8LYooYPeK77uLHBD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__44/mot_197980__44-001.pdf"/>
      <fw xml:id="i-XqCvFt1AY8S1PTyPaVQDsX">
        Motion 1979/80:44
      </fw>
      <div type="motHeader" xml:id="i-U5PQujzxi2J8CAb4m1xiHB">
        <div type="motTitle" xml:id="i-WtV7HQbNNfVUx1wFQj6GAg"/>
        <div type="motSubmissionInfo" xml:id="i-TDyKpa1pYVs3adwLFYJnKw"/>
      </div>
      <div type="motBody" xml:id="i-EDRGQc8JX81cqYhpEUDPVk">
        <div xml:id="i-BiajikgScW5Su7ZWaGhS42">
          <p xml:id="i-AFMf95gQr2vCuE37du4xuV">
            av Per-Olof Strindberg m. fl. med anledning av propositionen
            1978/79:213 med redovisning av planeringsskedet i den fysiska
            riksplaneringen
          </p>
          <p xml:id="i-XSegzYjFAf5Wiy1s86tam">
            På grundval av riksdagsbeslut 1972 och 1975 har en omfattande
            fysisk riksplanering genomförts. Riktlinjer för planeringen gavs
            först genom riksdagsbeslutet 1972 inför det programskede som sedan
            redovisades 1975. I samband med redovisningen gav sedan riksdagen
            ytterligare riktlinjer som tillsammans med de tidigare blev styrande
            för det planeringsskede som redovisats 1978.
          </p>
          <p xml:id="i-EMsAhFkMmzBG3CP6V2Sm3c">
            Den fysiska riksplaneringens rättsliga ställning
          </p>
          <p xml:id="i-VyEcXKbvoFccz3tMLh6npf">
            Riktlinjerna för planeringen har givits genom allmänna riksdagsuttalan-
            den. Dessa uttalanden har inte givits karaktär av kommentarer
            till samtidigt beslutade lagändringar. Endast på några avgränsade
            och speciella punkter har den fysiska riksplaneringens intentioner
            kommit till uttryck i konkreta lagbestämmelser. Byggnadsstadgan
            innehåller i dag vissa allmänna bestämmelser om planläggning.
            Dessa bestämmelser rör bl. a. hänsyn till vissa riksintressen.
            Dessa bestämmelser har inte ändrats i anslutning till riksdagens
            beslut om riktlinjer för den fysiska riksplaneringen. Inte ens
            bestämmelsen i byggnads- stadgans 13 $ om att byggnadsplan ej
            må uppgöras så att jordbruk onödigtvis hindras eller försvåras
            har ändrats med anledning av de alltmer restriktiva uttalandena
            om ianspråktagande av jordbruksmark. Det torde vara ostridigt
            att innebörden av ett lagrum inte kan ändras genom allmänna uttalanden
            från riksdagen i efterhand. Riksdagens beslut om riktlinjer för
            den fysiska riksplaneringen kan alltså inte anses likställda med
            förarbeten till byggnadslagstiftningens regler om planläggning.
            Vad som nu sagts hindrar inte att tolkningen av det krav på hänsynstagande
            till vissa allmänna intressen som föreskrivs i byggnadslagstiftningen
            kan förändras med tiden. Alltefter det värderingarna i samhället
            förskjuts, kan innebörden av begreppet ”allmänna intressen” komma
            att förändras. Detta är något helt annat än att riksdagen vid
            ett enskilt tillfälle genom allmänt hållna uttalanden skulle ändra
            innebörden av byggnadslagstiftningens regler om planlägg- ning.
            Det råder knappast något tvivel om att regleringen av markanvändningen
            faller inom det primära lagområde där föreskrifter skall meddelas
            genom lag. I regeringsformen (RF) 8 kap. 3$ stadgas: ”Föreskrifter
            om förhållandet mellan enskilda och det allmänna, som gäller åligganden
            för enskilda eller i
          </p>
          <p xml:id="i-F5GByzTNLwKp3d8SYecxza">
            1 Riksdagen 1979/80. 3 saml. Nr 44-47
          </p>
          <p xml:id="i-Gt1jdWnrWSGteBxXbGFbMS">
            Mot. 1979/80 44-47
          </p>
          <pb facs="riksdagen-motions-pdf/data/197980/mot_197980__44/mot_197980__44-002.pdf"/>
          <fw xml:id="i-UMGZ7GFMSNQwMD3wEyMDcA">
            Mot. 1979/80:44 2
          </fw>
          <p xml:id="i-BxKoNrNSFFCZ54nbnCFgFx">
            övrigt avser ingrepp i enskildas personliga eller ekonomiska
            förhållanden, meddelas genom lag.” Att regleringen av markanvändningen
            faller inom det primära lagområdet bekräftas ytterligare av att
            det ansetts vara nödvändigt att ange i RF 8 kap. 7 $ att regeringen
            kan bemyndigas att ge föreskrifter rörande ”utformning av byggnader,
            anläggningar och bebyggelsemiljö”. Av intresse är att notera,
            att detta undantag motiverades av att det ”i fråga om byggandet
            kan uppkomma behov av en skyndsam och detaljbetonad normgivning
            att ett undantagslöst krav på lagform framstår som mindre ändamålsenligt”
            (prop. 1975/76:209 s. 162). Vid riksdagsbehandlingen underströk
            konstitutionsut- skottet att delegationsmöjligheter inte skulle
            ”omfatta annat än befogenheter att meddela detaljbetonade föreskrifter”
            (KU 1975/76:56 s. 41). Regeringsformen har inte förutsett någon
            annan form för normgivning från riksdagens sida än lagbeslut.
            Samtidigt framgår av förarbetena till RF att en lag skall ha vissa
            speciella egenskaper. Sålunda sägs i propositionen 1973:90 (s.
            203) att i lagbegreppet ligger först och främst ”att detta endast
            kan omfatta rättsregler”. Vidare anförs i samma proposition som
            motiv för att riksdagen skall vara normgivare att ”tvånget till
            offentlig redovisning medför att lagarna blir mera genomarbetade”
            (s. 205). Lika klart som att markanvändningen skall regleras genom
            lag är det att riksdagens hittillsvarande riksplanebeslut inte
            har varit lagbeslut i grundla- gens mening. Sådana riktlinjer
            som det här är fråga om tycks grundlagen över huvud taget inte
            ha förutsett, och deras innebörd och verkningar är därför inte
            reglerade. I den aktuella propositionen åberopas ett uttalande
            av konstitutionsutskot- tet (KU 1977/78:35 s. 23) att beslut om
            riktlinjer utan uttryckligt lagstadgande skulle vara vägledande
            för regering och underställda myndigheter vid beslut om markanvändning.
            Det bör dock noteras att uttalandet görs i samband med granskningen
            av statsråds ämbetsutövning. KU har alltså inte primärt haft att
            pröva hur riksdagens beslut stämmer överens med regeringsformen,
            utan om vissa regeringsbeslut överensstämt med riksdagens intentioner.
            Konstitu- tionsutskottets uttalande berör i varje fall inte frågan
            om förhållandet mellan riktlinjebeslut och regeringsformen. I
            propositionen hänvisas också till två utslag av högsta domstolen
            där den fysiska riksplaneringens rättsliga verkan i vissa avseenden
            aktualiserats. I båda fallen gäller frågan delvis förhållandet
            mellan å ena sidan riktlinjerna för den fysiska riksplaneringen
            och å andra sidan tidigare beslutade lagbestäm- melser (2 kap.
            128 vattenlagen resp. 3 kap. 3$ fastighetsbildningslagen). Högsta
            domstolens domar hänvisar i visst sammanhang till vad som sagts
            i riksdagens riksplanebeslut. Det är dock att märka att domstolen
            i båda fallen gör en allmän tolkning av hur innebörden av respektive
            lagrum kan anses ha förändrats över tiden. Man lägger inte uttalandena
            i den fysiska riksplane- ringen som sådana direkt till grund för
            sina domslut och uttalar sig ingalunda om riksplaneringens direkta
            rättsliga verkningar. Såväl KU:s uttalande som de båda refererade
            domsluten visar att frågan om innebörd och verkan av
          </p>
          <pb facs="riksdagen-motions-pdf/data/197980/mot_197980__44/mot_197980__44-003.pdf"/>
          <fw xml:id="i-TzmTKgP2xGsPaG5vYbUfQ7">
            Mot. 1979/80:44 3
          </fw>
          <p xml:id="i-J4MAoqnxEVbTX31MwWtfH8">
            riktlinjebesluten inte är klar. Om riksdagen skulle komma att
            acceptera att lagbestämmelser förändras genom allmänna riksdagsuttalanden
            innebär detta att den nya regeringsformens reglering av normgivningsmakten
            gröps ur redan några år efter antagandet av den nya regeringsformen.
            Det bör noteras att riksdagsbesluten om den fysiska riksplaneringen
            är en helt annan typ av riktlinjebeslut än de som avses i regeringsformen
            9 kap. 7 $. Där talas om ”Triktlinjer för viss statsverksamhet
            för längre tid än anslag till verksamheten avser”. Detta är bestämmelser
            om vad som vanligtvis kallas princip- och organisationsbeslut
            som rör statens egen verksamhet och alltså något annat än beslut
            som rör förhållandet mellan enskilda och det allmänna och som
            avser ingrepp i enskildas personliga eller ekonomiska förhållan-
            den. När beslut fattades av trepartiregeringen om den s. k. allmänna
            promemo- ria som skulle ligga till grund för de efterföljande
            länsvisa besluten, var regeringen helt medveten om den rättsliga
            osäkerhet som förelåg i fråga om riksplanebeslutens ställning.
            Med anledning härav anfördes i regeringspro- memorian bl. a. följande:
          </p>
          <p xml:id="i-2qnKLfYC1drydpvYGmwS1X">
            Verksamheten med fysisk riksplanering sker utan att dess former
            har lagfästs. De verksamhetsanknutna och geografiska riktlinjer
            som har antagits av riksdagen har således inte getts lagform.
            Den fysiska riksplaneringen innebär ett förberedande kunskapsinsamlande
            samt överväganden av över- siktlig art. De översiktliga bedömningar
            som sker i anslutning till denna planering utgör en del av förberedelserna
            till beslut i detalj. Härvid är riktlinjerna för hushållning med
            mark och vatten att betrakta som vägledande men inte rättsligt
            bindande för myndigheterna. Vid beslut i detalj måste således
            gällande lagstiftning, t. ex. byggnadslag, naturvårdslag, skogsvårds-
            lag osv. tillämpas. Det är angeläget att berörda myndigheter noga
            beaktar detta förhållande. Beslut i det enskilda fallet kan alltså
            inte fattas enbart under hänvisning till överväganden i den fysiska
            riksplaneringen utan ett beslut måste i varje särskilt fall baseras
            på tillämpligt lagrum i berörd lagstiftning. Regeringens ställningstaganden
            till resultat av arbetet under planeringsske- det är således inte
            förenade med några rättsverkningar men kommer självfallet att
            inom ramen för gällande lagstiftning vara en utgångspunkt för
            regeringens ställningstaganden i enskilda plan- och tillståndsärenden.
          </p>
          <p xml:id="i-Ejs1J7RvQka4PbcqyvGir6">
            De uttalanden som återfinns i propositionen rörande den fysiska
            rikspla- neringens betydelse vid handläggningen av enskilda ärenden
            ansluter emellertid inte till det nu citerade avsnittet i den
            allmänna promemorian. Genom denna bristande överensstämmelse blir
            ett redan oklart förhållande mellan riksplaneringsbeslut och marklagstiftningen
            än oklarare. Riksdagen bör nu, efter yttrande från konstitutionsutskottet,
            pröva innebörden av normgivningsmakten och hur denna skall utövas
            men icke nu ta ställning till de föreslagna ändrade riktlinjerna.
            Det är inte bara av formella eller legalistiska skäl som den nya
            regerings- formens reglering av normgivningsmakten måste hävdas.
            Om man godtar en utveckling som på sikt leder till att riksdagen
            inte beslutar genom lagar utan genom allmänt utformade riktlinjer,
            kommer detta att innebära att varken
          </p>
          <p xml:id="i-MBrW8KTSb4TxFeJenuLjVz">
            1" Riksdagen 1979/80. 3 saml. Nr 44-47
          </p>
          <pb facs="riksdagen-motions-pdf/data/197980/mot_197980__44/mot_197980__44-004.pdf"/>
          <fw xml:id="i-Vdtit7r4csQtBT7SdzELGd">
            Mot. 1979/80:44 4
          </fw>
          <p xml:id="i-52G7vHCPRgBDGehVFwo43j">
            riksdagen eller medborgarna kan överskåda konsekvenserna och
            innebörden av riksdagsbesluten. I praktiken kommer de att bli
            så mångtydiga och lämna så stort utrymme för tolkning att den
            reella maktutövningen förskjuts från riksdagen till den förvaltning
            som tillämpar besluten. Riksdagens grundlags- fästa normgivning
            måste förutsätta att dess beslut tar sig uttryck i omsorgs- fullt
            utformade rättsregler. De konstitutionella frågor som riktlinjerna
            för den fysiska riksplaneringen aktualiserar har inte bara, och
            måhända inte främst, intresse för den fortsatta regleringen av
            markanvändningen. Problemet är av central och principiell betydelse
            för riksdagens ställning i den offentliga maktutövningen. Riksda-
            gen bör inte godta en utveckling som innebär att allmänna riktlinjebeslut
            sätts i lagbesluts ställe. Därför bör riksdagen inte nu ta ställning
            till den redovisning som presenterats av planeringsskedet i den
            fysiska riksplane- ringen och inte godkänna förslag till nya riktlinjer.
            Regeringens proposition bör alltså avslås. Ett ställningstagande
            i sak från riksdagens sida bör anstå till dess riksdagen förelagts
            förslag till ny byggnadslagstiftning, i vilket kommer att ingå
            lagbestämmelser om hänsynstagande till riksintressen vid beslut
            om markanvändningen.
          </p>
          <p xml:id="i-VtmoZLDe8FdAd97fDHtaMq">
            Riktlinjer för fritidsbebyggelse
          </p>
          <p xml:id="i-Cg8YCxxTDaAvSXUrxCLYkY">
            I riksdagsbesluten från 1972 och 1975 rörande riktlinjer för
            den fysiska riksplaneringen har frågan om upplåtelseformer för
            tillkommande fritidsbe- byggelse inte berörts annat än i den formen
            att kommunerna uppmanats att i sina översiktliga planer avsätta
            mark för campingplatser, uthyrningsstugor och liknande. Trots
            detta har nu länsvisa beslut fattats i vilka valet av upplåtelseform
            för tillkommande fritidsbebyggelse gjorts till en huvudpunkt.
            I 22 av de 24 länsbesluten utpekas större eller mindre delar av
            länet där ”enskiluö fritidsbebyggelse” skall undvikas. De s. k.
            högexploaterade kuster- na—-Stockholms- och Göteborgsregionernas
            kustområden, Skåne-, Hallands- och Blekingekusterna samt Bråvikenområdet
            — bör betraktas som ”i princip fullbyggda när det gäller enskild
            fritidsbebyggelse”. På hela Öland och vid Gotlands kustområde
            skall enligt länsbesluten gälla starka restriktioner mot enskild
            fritidsbebyggelse. Länsbesluten innebär alltså att fritidshusbyggandet
            i område efter område skall inriktas mot andra upplåtelseformer
            än ägande av fritidsbostäder. Under 1970-talet har byggandet av
            fritidshus minskat. Det totala antalet fritidshus i landet var
            vid årsskiftet 1975-1976 ca 590 000. Nettotillskottet av fritidshus
            under perioden 1970-1975 uppgick till ca 90 000. Detta innebär
            att en årlig utbyggnad på ca 9 96 i mitten av 1960-talet har sjunkit
            till en utbyggnad på endast 3,5 26 under första hälften av 1970-talet.
            I icke ringa utsträckning torde detta hänga samman med de restriktioner
            som gradvis utvecklats under trycket av den fysiska riksplaneringen.
            De länsvisa beslut som regeringen nu har fattat innebär att restriktionerna
            avsevärt skärpts. Som
          </p>
          <pb facs="riksdagen-motions-pdf/data/197980/mot_197980__44/mot_197980__44-005.pdf"/>
          <fw xml:id="i-d38LeawfhR1TGLSQVCvsx">
            Mot. 1979/80:44 5
          </fw>
          <p xml:id="i-TioexV6HDsfrYofYQ3Lct5">
            framgår av propositionen (s. 34) kan regeringsbesluten leda till
            stopp för enskilt fritidsbyggande längs Sveriges hela kuststräcka.
            Detsamma gäller vid Mälaren, Vänern och Siljan. I det södra fjällområdet
            kommer motsvarande stopp för enskilt fritidsbyggande att gälla.
            Även i stora delar av landet i övrigt inom attraktiva områden
            skulle fortsättningsvis gälla starka restriktioner mot enskilt
            fritidsbyggande. Trots tidigare uttalanden av riksdagen om att
            styrning av fritidsbyggandet icke får innebära inriktning mot
            stora och täta fritidsbyar, kan de fattade regeringsbesluten innebära
            att endast sådana områden kommer i fråga. Man kan svårligen tänka
            sig att fritidshus för uthyrning eller andelshus kan byggas annat
            än i grupper av viss minsta storlek. Regeringens länsvisa beslut
            innebär att all den mark som hittills varit attraktiv för enskilt
            fritidsbyggande beläggs med ytterligare restriktioner. Trots de
            enskilda människornas önskemål om att kunna skaffa sig ett eget
            fritidshus har alltså regeringen beslutat om något som i förlängningen
            skulle kunna närma sig ett idiotstopp av fritidshus i hittills
            attraktiva områden, utan klart stöd i svensk lagstiftning. Det
            är helt uppenbart att de önskemål som människor har om att skaffa
            sig ett eget fritidshus i anslutning till kusterna eller till
            någon sjö i landet mer än väl skulle kunna tillgodoses utan att
            viktiga riksintressen åsidosätts. Restriktionerna för vidare enskilt
            fritidsbyggande kan få mycket negativa sociala följder. För det
            första kommer detta att medföra snabba prisökningar på befintliga
            fritidsbostäder. Liknande värdestegringskonsekvenser som gjort
            sig gällande på villamarknaden har redan visat sig uppkomma på
            fritidshus- marknaden och kommer att bli än mer accentuerade efter
            de nu fattade besluten. På grund av otillräckligt utbud kommer
            priserna att gå i höjden. Uppgifter från lantmäteriverket ger
            vid handen att den genomsnittliga prisökningen på bebyggda fritidsfastigheter
            under första hälften av 1970-talet uppgick till 70 96 vilket svarade
            mot en förändring av kostnadsläget under motsvarande period på
            47 26. Prisökningen kan också illustreras av utveck- lingen av
            priser på obebyggda fritidstomter i Storstockholmsområdet. Under
            de senaste fem åren har priserna i stort sett tredubblats på sådana
            tomter. En tomt som för fem år sedan kostade omkring 30 000 kr.
            kostar i dag ca 100 000 kr. Det bör då anmärkas att detta är tomter
            inom fritidshusområdena och alltså inte de särskilt attraktiva
            tomterna som ligger vid stränder. För det andra riktar sig stoppet
            för vidare enskilt fritidsbyggande i praktiken främst mot människor
            i vanliga inkomstlägen. En undersökning från 1973 bland dem som
            då köpte fritidshustomter i utbyggnadsområden inom pendlingsavstånd
            från Stockholm visar att den genomsnittliga hus- hållsinkomsten
            låg på ca 40 000 kr. Detta innebär att de som då köpte fritidshustomter
            hade en lägre genomsnittlig hushållsinkomst än normalhus- hållen
            i vårt land. Sedan dess har emellertid tomtpriserna, som redan
            sagts, ökat ca tre gånger i pris. I dag är det därför främst andra
            och bättre ekonomiskt ställda hushåll som har råd att efterfråga
            fritidshus och fritidshustomter. 1973
          </p>
          <pb facs="riksdagen-motions-pdf/data/197980/mot_197980__44/mot_197980__44-006.pdf"/>
          <fw xml:id="i-DyxPTX59728G1D3exGcrCo">
            Mot. 1979/80:44 6
          </fw>
          <p xml:id="i-FnvGZnB1GMsHFMMuEbgUnc">
            var det huvudsakligen lägre tjänstemän, hantverkare och yrkesarbetare
            som köpte tomter. Köparna bodde också till 92 96 i hyreshus. En
            undersökning från Tekniska högskolan genomförd 1977 bekräftar,
            att de befintliga fritidshusen i stor utsträckning innehas av
            personer med låga inkomster. Sålunda innehas närmare 20 96 av
            fritidshusen av den lägsta inkomstgruppen, vilken motsvaras av
            endast 5 96 av befolkningen. 25 96 av fritidshusen innehas av
            den därnäst lägsta inkomstkategorin motsvarande något under 15
            96 av befolkningen. Nästan 45 96 av fritidshusen innehas av människor
            i åldern 50-65 år. Ca 30 96 av fritidshusen innehas av personer
            i ålderskategorin 35-50 år. Detta tyder på att vanliga småbarnsfamiljer
            i ringa utsträckning fått tillgång till ett eget fritidshus. De
            siffror som nu angivits visar att det tidigare varit möjligt för
            människor i vanliga inkomstlägen att skaffa sig ett eget fritidshus.
            På grund av den restriktivitet som gradvis har utvecklats i fråga
            om fritidshusbyggandet har detta förändrats. Nybyggda fritidshus
            blir dyra och endast människor med goda inkomster kommer att kunna
            köpa dem. I den mån befintliga fritidshus säljs blir det i första
            hand till människor med goda inkomster och goda ekonomiska förhållanden
            i övrigt. Genom den negativa och byråkratiskt förankrade synen
            på fritidsbebyggelse är man på väg att förvandla något som varit
            möjligt och eftersträvat för den vanliga familjen till att bli
            ett privilegium för höginkomsttagare. I praktiken kan riksplaneringen
            innebära att kustom- råden reserveras för människor som redan
            etablerat sig där som fritidsboende. Det är främst dessa som har
            tillgång till de stränder som kommer att förbli obebyggda. Stoppet
            för den enskilda fritidsbebyggelsen är en i vid mening fördelningspolitiskt
            felriktad och orättvis åtgärd. De långtgående restriktionerna
            mot enskilt fritidsbyggande innebär också att en kraftig hämsko
            läggs på kommunernas planering. I de mycket vidsträckta områden
            där restriktivitet har anbefallts kommer kommunerna över huvud
            taget inte att våga avsätta mark för fritidsbebyggelse. Risken
            för vägrad planfastställelse kommer att bli alltför stor. Osäkerhet
            kommer också att vidlåda de planer som har arbetats fram för fastställelse
            inom de närmaste åren, ävensom för de befintliga planområden som
            inte minst de centrala myndigheterna uppmärksammat. Det har i
            konsekvens härmed krävts att medgiven byggnadsrätt skall upphävas.
            Det råder en uppenbar motsättning mellan önskemålen hos de enskilda
            medborgarna om att skaffa sig ett eget fritidshus och strävanden
            från olika centrala organ att hindra enskilt fritidsbyggande.
            Behandlingen av enskilt fritidsbyggande i den fysiska riksplaneringen
            utgör ett belysande exempel på hur centrala myndigheter i praktiken
            söker överföra styrningen av bebyggel- sen ute i landet från kommunernas
            kompetensområde till centrala organ i enlighet med dessas regleringsambitioner.
            De länsvisa besluten speglar inte grundsynen i riksdagens ursprungliga
            beslut om fysisk riksplanering och inte heller den positiva inställning
            till fritidsbebyggelse som präglade den promemoria som utarbetades
            inom
          </p>
          <pb facs="riksdagen-motions-pdf/data/197980/mot_197980__44/mot_197980__44-007.pdf"/>
          <fw xml:id="i-LvzKFEeYJk61o3G7aZf5be">
            Mot. 1979/80:44 7
          </fw>
          <p xml:id="i-6pDDp5du1KSZ8CWYoEAQUg">
            trepartiregeringen och som avsågs ligga till underlag för det
            fortsatta arbetet. Planeringen av bebyggelsen i vårt land bör
            enligt vår mening självfallet anpassas till människors strävanden
            och önskemål. Mot den bakgrunden framstår det också som anmärkningsvärt
            att koncentrerade stugbyar i så stor utsträckning som här skett
            anges som ett angeläget mål för fritidsbebyggel- sen. Alla hittills
            gjorda utredningar — under årens lopp har ett flertal sådana verkställts
            — visar att "våra medborgare främst efterfrågar fritidshus i glesbebyggelse
            eller i anslutning till jordbruksfastigheter. Bara i ett försvin-
            nande litet antal fall föredras tätare fritidsbebyggelse eller
            fritidsbyar. Samma tendens gör sig gällande även då det gäller
            önskemål att hyra fritidshus. Riksdagen bör av här anförda skäl
            inte godkänna de av regeringen föreslagna riktlinjerna för behandlingen
            av fritidsbebyggelse. Regeringen bör i anslutning till propositionen
            om ny byggnadslag återkomma till riksdagen i frågan. Målsättningen
            bör då vara att i allra största utsträckning underlätta för enskilda
            människor att skaffa sig ett eget fritidshus.
          </p>
          <p xml:id="i-3ZPgDqPJW95uZv7B5a1VM6">
            Fortsatt fysisk riksplanering
          </p>
          <p xml:id="i-EUmfj6vrbR6rpDfEB3yXKq">
            I och med att planeringsskedet har avslutats föreligger översiktliga
            planer som täcker praktiskt taget landets hela yta. Den genomgång
            av markanvänd- ningen som den fysiska riksplaneringen från början
            avsågs utgöra har därmed utförts. Det finns ingen anledning att
            nu vidga ambitionerna i fråga om den fysiska riksplaneringen till
            att gälla vissa råvaror m. m. I stället bör den fortsatta fysiska
            riksplaneringen innebära att kommunerna fortlöpande samråder med
            länsstyrelserna, då markanvändningsbeslut som strider mot redovisade
            riksintressen aktualiseras. Den hittillsvarande fysiska riksplaneringen
            har utgjort en tung belastning såväl för kommunerna som för länsstyrelserna.
            Det får inte bli ett självän- damål att vidmakthålla en tung planeringsapparat.
            Den fysiska riksplaneringen har redan inneburit djupgående ingripande
            i det kommunala planmonopolet. Det är inte godtagbart att staten
            även fortsättningsvis på detta sätt skall ingripa i kommunernas
            möjligheter att själva göra avvägningar i markanvändningsfrågor.
            Om kommunernas plan- monopol skall bibehålla den reella innebörd
            gällande lagstiftning bygger på förutsätter detta att inte nya
            regleringsambitioner utvecklas inom ramen för fortsatt fysisk
            riksplanering. Propositionen innefattar också förslag till nya
            riktlinjer för användning av jordbruksmark. De har delvis sin
            bakgrund i riksdagens jordbrukspolitiska beslut förra året. Även
            då det gäller bebyggelsens avvägning mot jordbruks- intresset
            måste denna grundas på klara stadganden i byggnadslagstiftningen.
            För närvarande finns regler härom i byggnadsstadgans bestämmelser
            om byggnadsplaner. Det får förutsättas att en ny byggnadslag kommer
            att innehålla erforderliga regler för beaktande av jordbruksintresset
            vid exploa- tering av nya markområden.
          </p>
          <pb facs="riksdagen-motions-pdf/data/197980/mot_197980__44/mot_197980__44-008.pdf"/>
          <fw xml:id="i-s7Ttyosokp7nkW3fXTiQg">
            Mot. 1979/80:44 8
          </fw>
          <p xml:id="i-FEukwqotGPXBNm4sxrJAmc">
            De slutliga ställningstagandena till hävdandet av riksintressen
            vid mark- användningsbeslut skall alltså göras i anslutning till
            beslut om den nya marklagstiftningen. Endast genom en direkt reglering
            i lag kan tillräckliga garantier ges för att planmässiga överväganden
            omfattas av samma utställ- ningsförfarande, samma besvärsmöjligheter
            och samma rättssäkerhetskrav som gäller för andra liknande bedömningar.
            Det är djupt otillfredsställande att den fysiska riksplaneringen
            genomförts utan att några av de regler som byggnadslagstiftningen
            i dag innehåller till skydd för allmänhetens och sakägares ställning
            och insyn beaktats. Ett nytt förslag till byggnadslag bör innehålla
            preciserade regler om de restriktioner hänsynstagande till riksin-
            tressen skall lägga på kommunernas rätt att själva — med vederbörlig
            hänsyn tagen till enskilda intressen — besluta om markanvändningen
            inom kom- munen. En ny byggnadslag måste syfta till att den oreglerade
            utveckling vi sett prov på under några år, innebärande en fortgående
            centralisering av markanvändningsbeslut, bryts och ersätts av
            decentraliserade beslut inom ramen för det kommunala självstyret
            och under hävdande av det kommunala planmonopolet. Vad här sagts
            gäller självfallet även andra intressekonflikter mellan skilda
            intressen, exempelvis hänsynen till miljö-, naturskydds- och fritidsintressen
            i samband med lokalisering av industri- och serviceanläggningar.
            Även dessa konflikter skall regleras i lag under beaktande av
            det kommunala planmo- nopolet och den kommunala självstyrelsen
            och inte i vagt utformade planeringsverk.
          </p>
          <p xml:id="i-J9o96zQdHLaFManRmYVyp7">
            Hemställan
          </p>
          <p xml:id="i-5u2Eshw65sf6nmWY2ifcr7">
            Med hänvisning till vad som anförts hemställs 1. att riksdagen
            avslår regeringens förslag beträffande de ändrade riktlinjerna
            för hushållning med mark och vatten såvitt avser a. hushållning
            med jordbruksmark, b. utveckling av fritidsbebyggelse i områden
            med geografiska riktlinjer, 2. att riksdagen med anledning av
            den i propositionen lämnade redovisningen rörande tillämpningen
            av den fysiska riksplane- ringen som sin mening ger regeringen
            till känna vad i motionen därom framhållits.
          </p>
          <p xml:id="i-M8vyLazfbUHqykbUtLMyGF">
            Stockholm den 8 oktober 1979
          </p>
          <p xml:id="i-QmHNQsTfpfcKrUBRNVVi2i">
            PER-OLOF STRINDBERG (m) ERIC HOVHAMMAR (m) ALF WENNERFORS (m)
            STEN SVENSSON (m) PER UNCKEL (m) LENNART BLOM (m)
          </p>
        </div>
      </div>
    </body>
  </text>
</TEI>
