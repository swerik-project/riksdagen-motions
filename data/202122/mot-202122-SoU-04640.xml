<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04640">
  <teiHeader>
    <fileDesc>
      <titleStmt>
        <title>med anledning av prop. 2021/22:214 Stärkt rätt till personlig assistans – grundläggande behov för personer som har en psykisk funktionsnedsättning och ökad rättssäkerhet för barn</title>
        <author corresp="i-XLHgMviLWvZePVW618wm98">av Margareta Fransson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4640 av Margareta Fransson (MP)</title>
          <idno type="rdwebb">H9024640</idno>
          <rs type="number">4640</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024640/text</ref>
          <ref type="dokument_url_html">http://data.riksdagen.se/dokument/H9024640</ref>
          <ref type="dokumentstatus_url_xml">http://data.riksdagen.se/dokumentstatus/H9024640</ref>
          <ref type="docx">http://data.riksdagen.se/fil/84E01FCC-C412-4939-8E47-B910D13EF800</ref>
          <ref type="pdf">http://data.riksdagen.se/fil/67CD6F64-CFF8-44D0-B0F4-E6277A4AA773</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XLHgMviLWvZePVW618wm98</idno>
            <name>Margareta Fransson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Xezk4bG9fpmMwPuZ7WBJaK" type="basedOn"/>
        <correspContext corresp="i-Xezk4bG9fpmMwPuZ7WBJaK">
          <ref>Proposition 2021/22:214</ref>
        </correspContext>
        <correspAction xml:id="i-35CGx1RxX6nZs1JBFLeyYJ" type="signed"/>
        <correspContext corresp="i-35CGx1RxX6nZs1JBFLeyYJ">
          <note type="signatory" corresp="i-XLHgMviLWvZePVW618wm98"/>
        </correspContext>
        <correspAction xml:id="i-TDMTYefPPT84zXBTMq9F2v" type="submitted">
          <date when="2022-04-13"/>
          <time when="14:22:42"/>
        </correspAction>
        <correspAction xml:id="i-VfUK4VobrmzL4DGUTmNbya" type="reviewed">
          <date when="2022-05-06"/>
          <time when="16:20:44"/>
        </correspAction>
        <correspAction xml:id="i-vhicARHnPi8pFkB4J11jE" type="dismissed">
          <date when="2022-05-10"/>
        </correspAction>
        <correspAction xml:id="i-EqWk3ZhuQrrabGWJwfY4F6" type="referred">
          <date when="2022-05-11"/>
        </correspAction>
        <correspAction xml:id="i-UMs3pqsikZghf5GcxhzBEF" type="assigned">
          <date when="2022-10-12"/>
          <time when="11:37:35"/>
        </correspAction>
        <correspContext corresp="i-UMs3pqsikZghf5GcxhzBEF">
          <ref type="assignedTo">Socialutskottet</ref>
        </correspContext>
        <correspAction xml:id="i-BhohiG9sPtDnBZC8mJMXaV" type="behandlas_i"/>
        <correspContext corresp="i-BhohiG9sPtDnBZC8mJMXaV">
          <ref type="uppgift">2021/22:SoU34</ref>
          <ref type="ref_dok_id">H901SoU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU34</ref>
          <ref type="ref_dok_titel">Stärkt rätt till personlig assistans - grundläggande behov för personer som har en psykisk funktionsnedsättning och ökad rättssäkerhet för barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UUpryH6DcBv2crNHLuVS2E" type="motHeader">
        <div xml:id="i-UptdykSivAmwYUpCWVZ5be" type="motTitle">
          Motion till riksdagen 2021/22:4640 av Margareta Fransson (MP)
          med anledning av prop. 2021/22:214 Stärkt rätt till personlig
          assistans – grundläggande behov för personer som har en psykisk
          funktionsnedsättning och ökad rättssäkerhet för barn
        </div>
      </div>
      <div xml:id="i-EvikY2syjf41vcCRSBRqnE" type="motBody">
        <div xml:id="i-QReXxTZU8NAUrpqa1Bxm5S" type="motProposal" subtype="förslag">
          <head xml:id="i-9NHS46PkN3Vx8NQ7CyCray">
            Förslag till riksdagsbeslut
          </head>
          <list xml:id="i-HjSVm9ULxc7VkbJw34YMQJ" style="ol">
            <item xml:id="i-NrP6s3pMxtrY79TvdC3WgL">
              Riksdagen ställer sig bakom det som anförs i motionen om att
              återkomma i frågan om ”ingående kunskaper” och tillkännager detta
              för regeringen.
            </item>
            <item xml:id="i-7SYjBzAGFCnRhEwVm232jK">
              Riksdagen ställer sig bakom det som anförs i motionen om att
              stryka ordet fysiskt i 9 a § första stycket 6 lagen om stöd och
              service till vissa funktionshindrade och tillkännager detta för
              regeringen.
            </item>
            <item xml:id="i-L7g76vqz96UmtqtgtgLXQQ">
              Riksdagen ställer sig bakom det som anförs i motionen om jämställdhetsanalyser
              och tillkännager detta för regeringen.
            </item>
            <item xml:id="i-TeRekTELce34dJmR2b28V6">
              Riksdagen ställer sig bakom det som anförs i motionen om vikten
              av att följa utvecklingen av den förändrade lagstiftningen och
              tillkännager detta för regeringen.
            </item>
            <item xml:id="i-7pJfzD9q8CSZzkxG9aZteJ">
              Riksdagen ställer sig bakom det som anförs i motionen om personliga
              assistenters arbetsmiljö och tillkännager detta för regeringen.
            </item>
            <item xml:id="i-Gmq42skxuuJbj4VHXEzkFs">
              Riksdagen ställer sig bakom det som anförs i motionen om schablon
              med möjlighet till individuella kompletteringar och tillkännager
              detta för regeringen.
            </item>
            <item xml:id="i-5oZ3ktBZPqWC8AYW5K9a9Q">
              Riksdagen ställer sig bakom det som anförs i motionen om att
              ta med syskon i en kompletterande schablon eller på annat sätt
              och tillkännager detta för regeringen.
            </item>
            <item xml:id="i-UoRoeGUCSCCxoz9xkbjfVX">
              Riksdagen ställer sig bakom det som anförs i motionen om barnets
              bästa och tillkännager detta för regeringen.
            </item>
          </list>
        </div>
        <div xml:id="i-L6M5jtVzD1JatZPwyX4Sv" type="motContent">
          <head xml:id="i-VG9jiZTc4Au5PBVAE2PuTP" type="h1">
            Motivering
          </head>
          <p xml:id="i-Fgq9Qq9RKk7RnB9BmtGPgn">
            Det är sällan propositioner är så efterlängtade som denna är.
            Den här rör mycket direkt hela livssituationen för många familjer
            som har barn med svåra funktionsnedsättningar, men som ändå inte
            fått rätt till assistans. För barn innebär förslagen en förstärkning
            av deras egna rättigheter, och många barn med funktionsnedsättning
            kan nu få en mycket större frihet, slippa vara beroende av sina
            föräldrar i en utsträckning och i situationer som andra barn inte
            behöver. Att dessutom få föräldrar som är lite mer utvilade, sedda
            och med större ork är förstås i sig ett mycket stort plus.
          </p>
          <p xml:id="i-MwLFmQau15fYowRKQ8H9YJ">
            Förstärkningarna och förtydligandena i lagen om personlig assistans
            är bra och viktiga. Att situationen för personer med psykiska
            funktionsnedsättningar blir tydliggjord och att bedömningarna
            ska kunna göras betydligt enklare välkomnar vi också starkt.
          </p>
          <p xml:id="i-Y7sax2rSVUgytxBz1Nck3o">
            Fortfarande finns problem runt LSS, t.ex. hur bedömningarna görs.
            Vi ser fram emot att ett statligt huvudmannaskap för assistansen
            ska bli verklighet för större frihet och oberoende. Men denna
            proposition är ett stort och viktigt steg på vägen. Nedan lyfter
            vi några aspekter.
          </p>
          <head xml:id="i-9m9Ra93AnXGo8rbBmdAZ4u" type="h2">
            En välkommen förändring med ett definierat grundläggande behov
            i lagen
          </head>
          <p xml:id="i-DLK2i4HgB9PhQByZxzbRAp">
            Vi ser det som mycket välkommet att grundläggande behov i förhållande
            till assistansen specificeras och att lagen nu också utökas med
            det grundläggande behovet vad gäller situationen och behoven för
            personer med psykisk funktionsnedsättning. En konsekvens är att
            formuleringen ”annan hjälp som förutsätter ingående kunskaper
            om den funktions­hindrade” tas bort eftersom den inte anses behövas.
            Det föreslogs också av utredningen. Regeringen pekar som skäl
            på att begreppet är otydligt, har vuxit fram i praxis och att
            regeln hittills varit svårbedömd för både myndigheter och individer.
          </p>
          <p xml:id="i-WcHQkkA24Rkf7xTJmf6Gf3">
            Vi håller med om att det därför nu kommer att bli en förbättring
            i och med att lagen i stället kommer att utvidgas med tydliga
            tillägg. Vi välkomnar också att regeringen, apropå en farhåga
            som lyfts i Försäkringskassans remissvar, också tydligt klargör
            att samtliga av de ändringar som görs, om vilket stöd som ska
            vara assistansberättigade, görs i utvidgande riktning.
          </p>
          <p xml:id="i-U2xeR7S8rkak2VcsraALRJ">
            En del remissinstanser har lyft farhågor runt att begreppet ”ingående
            kunskaper” tas bort. Regeringen skriver dock i propositionen att
            syftet inte är att i någon del sänka kvaliteten i insatsen utan
            har i stället varit ett sätt att avgränsa det grundläggande behovet
            i fråga (s. 24). Det är ett viktigt förtydligande.
          </p>
          <p xml:id="i-X3BUF8xxfPUqVjArmCRPDG">
            Vi tycker likväl att det är angeläget att följa frågan så att
            det inte finns den risk som en del remissinstanser har befarat.
            Regeringen bör säkerställa det och återkomma i frågan.
          </p>
          <p xml:id="i-9S1gkEXNUacHAFNMab1jjL">
            Socialstyrelsen föreslår att formuleringen av det sjätte behovet,
            ”stöd som den enskilde behöver på grund av en psykisk funktionsnedsättning
            för att förebygga att han eller hon fysiskt skadar sig själv,
            någon annan eller egendom”, bör ändras genom att ta bort ordet
            fysiskt. Detta för att det även skulle kunna handla om att psykiskt
            skada. Miljöpartiet instämmer i behovet. Det kan absolut finnas
            situationer där ett visst beteende, även om det inte finns någon
            avsikt hos den enskilde, kan skada en annan psykiskt. Vi anser
            därför att lagförslaget bör justeras genom att ordet fysiskt stryks.
            Detta vill vi ge regeringen till känna.
          </p>
          <head xml:id="i-3dECvzpVAVZMycWfprgysF" type="h2">
            Lagen behöver bli enklare och mer begriplig
          </head>
          <p xml:id="i-NNHg5VBjP4kEPEuj9yLoYv">
            Flera remissinstanser lyfter att LSS skulle behöva ”bli föremål
            för en lagteknisk översyn”. Tilläggen har blivit många, utvecklingen
            av praxis inverkar på ett sätt som inte går att utläsa av lagen,
            vilket påverkar förståelsen. Även vilka begrepp som används behöver
            ses över. Vi håller verkligen med om detta. Lagen behöver bli
            enklare och mer begriplig. Det ska gå att läsa lagen och förstå
            vad som gäller. Den glidande otydlighet som rått de senaste åren
            har gjort människor osäkra, oroliga och försvårat bedömning­arna
            och är väldigt olycklig. Därför välkomnar vi starkt att regeringen
            avser att åter­komma i frågan.
          </p>
          <head xml:id="i-NFUhpYLUNNBwHRPSPv86re" type="h2">
            Jämställdhetsperspektivet
          </head>
          <p xml:id="i-DF523oDXn4TfmZ4oYSC4g7">
            Jämställdhetsmyndigheten har påtalat att en jämställdhetsanalys
            för vissa förslag saknas eller är bristfällig. Regeringen skriver
            att utredningen gjort en jämställdhetsanalys, men delar jämställdhetsmyndighetens
            synpunkt om att den ”inte är uttömmande när det gäller konsekvenserna
            av förslagen”. Det beror sannolikt på att orsakerna till att män
            beviljas assistansersättning i högre grad än kvinnor inte helt
            är klarlagda och att det därför är svårt att bedöma konsekvenserna
            av de föreslagna ändringarna. Regeringen konstaterar att fler
            män än kvinnor beviljas assistansersättning och delar utredningens
            bedömning att det här föreslagna grundläggande behovet sannolikt
            inte kommer att leda till någon förändring i det avseendet (s.
            29). Miljöpartiet menar att det är oerhört ange­läget att en specifik
            jämställdhetsanalys av den personliga assistansen görs. Det är
            angeläget för alla, de som berörs, myndigheterna i sin myndighetsutövning,
            de person­liga assistenterna och analys av nuvarande regelverk
            och kommande förslag.
          </p>
          <head xml:id="i-LuLMq2SGv1xjmfGSvsGjF" type="h2">
            Arbetsvillkoren för personliga assistenter
          </head>
          <p xml:id="i-DhocFW7ZUX55TqnjVX99wN">
            Behovet av stöd för att förebygga vissa beteenden och minska
            risken för skador till följd av sådana beteenden blir ett nytt
            grundläggande behov. Många är positiva, men det lyfts också farhågor
            bl.a. angående assistenternas situation när begreppet att det
            krävs ingå­ende kunskaper tas bort. Till exempel Kommunal, Göteborgs
            kommun och Örebro kommun lyfter frågan om risker vad gäller arbetsmiljön
            för de personliga assistenterna kopplat till förslaget. Funktionsrätt
            Uppsala och Riksföreningen JAG anser att det finns en risk att
            det föreslagna stödet inte omfattar den tillsyn som kan förebygga
            skador och risker och som i dag ges i form av ”annan hjälp som
            förutsätter ingående kunskaper”. SKR och Nationellt kunskapscentrum
            för anhöriga lyfter oro för innehållet i assistansen och att man
            om detta tas bort inte tillräckligt kommer att trycka på kunskap
            hos assistenten. Som nämnts ovan skriver regeringen att man inte
            i någon del avser försämra kvaliteten i insatsen, vilket är ett
            viktigt klargörande. I sammanhanget lyfts dock också från flera
            remissinstanser oro för gränsdragningar, rättssäkerhetsperspektivet
            för den enskilde.
          </p>
          <p xml:id="i-7bVhj1FiVEJDJKySbMJ5ou">
            Det finns andra synpunkter hos remissinstanser som på olika sätt
            rör frågan om gränsdragning om frivillighet och den personliga
            assistentens roll och om det kommer att finnas nya gränsdragningsproblem.
            Vi anser att det är viktiga aspekter och att utvecklingen av den
            förändrade lagstiftningen är angelägen att följa ur både den enskildes
            och assistenters perspektiv.
          </p>
          <p xml:id="i-FBy1TCS3X98uhodZvqLy41">
            Vi anser dock även att arbetssituationen och arbetsmiljön generellt
            för personliga assistenter behöver ses över eftersom villkoren
            är så speciella som de är. Många gånger fungerar det mycket bra,
            men det finns gränssituationer där skyddet skulle behöva stärkas.
          </p>
          <p xml:id="i-W9f5W4Q1ivPbEcQ1DEykPj">
            Inte minst viktigt är hur assistenter ska kunna signalera vid
            problem i arbetsmiljön, utan att för den skull riskera att känna
            sig osolidarisk med den som de är assistent åt.
          </p>
          <head xml:id="i-WEgJvCREN797uLCz65M5Yp" type="h2">
            Schabloner
          </head>
          <p xml:id="i-2urQd11ZoAkue6yz83H1sq">
            Schabloner kan vara praktiskt eftersom det inte behöver kopplas
            till individuella behovsprövningar. Samtidigt finns förstås en
            risk att en del behov missas. Vi instämmer i den hållning som
            enligt propositionen lyfts av ett antal remissinstanser, bland
            dem Stiftelsen Allmänna Barnhuset, Riksförbundet DHB samt Autism-
            och Asperger­förbundet som efterlyser en schablonisering med ett
            större mått av individuell bedöm­ning eller fler schablonnivåer.
          </p>
          <p xml:id="i-CnqVZTjMzH2x8Rgqda4ic2">
            Regeringen anser att schablonens syfte är att ersätta den individuella
            bedömningen av avdrag för föräldraansvar och därför inte bör återkomma
            med en individuell bedömning av samma omständigheter. Vi anser
            dock att det behöver vara möjligt. Schablonen är bra för både
            den enskilde och myndigheter, man vet vad man har att vänta sig,
            och den bör förstås utformas så att det är rimligt för det stora
            flertalet. Däremot bör det i vissa fall ändå kunna göras individuella
            kompletteringar.
          </p>
          <p xml:id="i-SekdS3ENito78kzMBPcxSe">
            Vi anser också att situationen för syskon bör kunna tas med.
            Om det finns syskon som utifrån situationen har svårt att få egen
            tid med föräldrar t.ex. och få sina egna behov tillgodosedda bör
            det inbegripas. Vi har närmare beskrivit bakgrunden till situa­tionen
            för syskon i motion 2020/21:3403 Barns möjlighet att få vara barn.
            Därför bör regeringen ta med syskon i en kompletterande schablon
            eller på annat sätt säkerställa att de har möjlighet att få sina
            behov tillgodosedda. Utifrån barn­konventionen bör även perspektivet
            för syskon finnas med.
          </p>
          <head xml:id="i-SQMArDzbFzCgedxCf5dpEW" type="h2">
            Barnets bästa
          </head>
          <p xml:id="i-KGwHTgLVf6Ts65oEazhuuT">
            Utredningen föreslog att en formulering om barnets bästa skulle
            tas med. Som anger att det vid bedömningen om ett barns behov
            av hjälp med de grundläggande behoven är av sådan omfattning att
            det finns en rätt till personlig assistans ska ta hänsyn till
            det som bedöms vara barnets bästa.
          </p>
          <p xml:id="i-U3CcNX46XXsar2iVPFSDPo">
            En del remissinstanser har ansett att förslaget behöver förtydligas
            bl.a. för att tillämpningen ska bli rättssäker och likvärdig över
            landet.
          </p>
          <p xml:id="i-3c9qpQ334WXPNutL2eDJxL">
            Regeringen ser inget behov av att införa det eftersom det redan
            framgår av LSS att barnets bästa ska beaktas vid den individuella
            bedömningen. Vi har visserligen förståelse för det, men anser
            ändå att just vid den personliga assistansens komplexa bedömningar
            och utifrån de problem som har varit att det finns skäl att det
            finns med specifikt eller som en hänvisning även i detta sammanhang.
          </p>
          <p xml:id="i-7GKuYpMY9ouoidoFfxgfQ6">
            Detta vill vi ge regeringen till känna.
          </p>
        </div>
        <div xml:id="i-LZMiyfLe61kpjaKGacFwmY" type="signatureBlock">
          <list xml:id="i-De8wfwU1FpJ1eka34Bdmjh">
            <item xml:id="i-Mm7WepfE7WK86jDPnPvedS" type="signature">
              Margareta Fransson (MP)
            </item>
          </list>
        </div>
      </div>
    </body>
  </text>
</TEI>
