<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-01481">
  <teiHeader>
    <fileDesc>
      <titleStmt>
        <title>Barns rättigheter</title>
        <author corresp="i-AvFShRZVEyBV61S19AKNGK">av Jan Björklund m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1481 av Jan Björklund m.fl. (FP)</title>
          <idno type="rdwebb">H3021481</idno>
          <rs type="number">1481</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3021481/text</ref>
          <ref type="dokument_url_html">http://data.riksdagen.se/dokument/H3021481</ref>
          <ref type="dokumentstatus_url_xml">http://data.riksdagen.se/dokumentstatus/H3021481</ref>
          <ref type="docx">http://data.riksdagen.se/fil/B92E9951-21A1-4C1B-8D77-879CBA86074D</ref>
          <ref type="pdf">http://data.riksdagen.se/fil/AE06A579-DDDD-412C-99E7-A2703C0FB637</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PjUHzgjb3DKCJiwSmE5Wtc" type="signed"/>
        <correspContext corresp="i-PjUHzgjb3DKCJiwSmE5Wtc">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-UbgZDZPBynu5dutQ3jCsDn"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-SqaaRswj1Evs7dLL31GYyx" type="submitted">
          <date when="2015-10-05"/>
          <time when="15:19:31"/>
        </correspAction>
        <correspAction xml:id="i-RHyAwYu7pku2RhVABwHwox" type="referred">
          <date when="2015-10-13"/>
        </correspAction>
        <correspAction xml:id="i-5fiYDgGetXaq2d5eqV6DCA" type="assigned">
          <date when="2016-08-23"/>
          <time when="10:39:34"/>
        </correspAction>
        <correspContext corresp="i-5fiYDgGetXaq2d5eqV6DCA">
          <ref type="assignedTo">Socialutskottet</ref>
        </correspContext>
        <correspAction xml:id="i-BmsmfFZfUgjQVBWf9W7fX" type="behandlas_i"/>
        <correspContext corresp="i-BmsmfFZfUgjQVBWf9W7fX">
          <ref type="uppgift">2015/16:JuU22</ref>
          <ref type="ref_dok_id">H301JuU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU22</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7mpVgx4EGPUkryU9bZRLg6" type="behandlas_i"/>
        <correspContext corresp="i-7mpVgx4EGPUkryU9bZRLg6">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AUacQa1Z32dbF1jq2SV3KG" type="behandlas_i"/>
        <correspContext corresp="i-AUacQa1Z32dbF1jq2SV3KG">
          <ref type="uppgift">2015/16:UbU17</ref>
          <ref type="ref_dok_id">H301UbU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W15cDbvkDbbmqF4x7Jdhzk" type="behandlas_i"/>
        <correspContext corresp="i-W15cDbvkDbbmqF4x7Jdhzk">
          <ref type="uppgift">2015/16:KrU4</ref>
          <ref type="ref_dok_id">H301KrU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU4</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JyVLrMMwLCxmM8EYxaQBg8" type="behandlas_i"/>
        <correspContext corresp="i-JyVLrMMwLCxmM8EYxaQBg8">
          <ref type="uppgift">2015/16:SoU1</ref>
          <ref type="ref_dok_id">H301SoU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8Zou7at1Zw1nsmdzi5NeYd" type="behandlas_i"/>
        <correspContext corresp="i-8Zou7at1Zw1nsmdzi5NeYd">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1481 av Jan Björklund m.fl. (FP)
          Barns rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PJBcGEKCqJHFAzbEvbgCxr">
            Förslag till riksdagsbeslut
          </head>
          <list style="ol">
            <item xml:id="i-VfAdPK2VHx2K8r3NhUrnvs">
              Riksdagen ställer sig bakom det som anförs i motionen om att
              barn i rättsprocesser och utredningar ska mötas av personer med
              särskild barnkompetens och tillkännager detta för regeringen.
            </item>
            <item xml:id="i-3qqnmUdV5aZ13KjZteDKsb">
              Riksdagen ställer sig bakom det som anförs i motionen om att
              den som hör eller förhör barn ska ha särskild utbildning för detta
              och tillkännager detta för regeringen.
            </item>
            <item xml:id="i-QNJe2fctD8zUjApAAoznUa">
              Riksdagen ställer sig bakom det som anförs i motionen om målgruppsanpassad
              information om barnets rättigheter och tillkännager detta för
              regeringen.
            </item>
            <item xml:id="i-WEdNMnBq8Yz2VHuy9QgYbQ">
              Riksdagen ställer sig bakom det som anförs i motionen om ett
              stärkt samarbete mellan skola, skolhälsovård och socialtjänst
              för placerade barn och tillkännager detta för regeringen.
            </item>
            <item xml:id="i-56fGyGY93VewhPM7xkzniy">
              Riksdagen ställer sig bakom det som anförs i motionen om en systematisk
              uppföljning av placerade barns fysiska hälsa och tillkännager
              detta för regeringen.
            </item>
            <item xml:id="i-ACh6N2k9yHqNuy5XzojqAE">
              Riksdagen ställer sig bakom det som anförs i motionen om att
              skyndsamt bereda LVU-utredningen och tillkännager detta för regeringen.
            </item>
            <item xml:id="i-15dnfgqPQtqvEeauiydEtp">
              Riksdagen ställer sig bakom det som anförs i motionen om prematurt
              födda barn och tillkännager detta för regeringen.
            </item>
            <item xml:id="i-TRKbSQHFkSecCFgNmppokx">
              Riksdagen ställer sig bakom det som anförs i motionen om en förlängning
              av stödet för evidensbaserad praktik i socialtjänsten och tillkännager
              detta för regeringen.
            </item>
            <item xml:id="i-42jvdP2R1Nrpu7pfEQeMfa">
              Riksdagen ställer sig bakom det som anförs i motionen om forskarskolor
              för socionomer och tillkännager detta för regeringen.
            </item>
            <item xml:id="i-VjYGyxCTimRcxED3b7CkDq">
              Riksdagen ställer sig bakom det som anförs i motionen om att
              barn som upplevt våld i nära relationer bör ses och behandlas
              som brottsoffer och tillkännager detta för regeringen.
            </item>
            <item xml:id="i-RSbeBdiNGxFAiXyny6djpy">
              Riksdagen ställer sig bakom det som anförs i motionen om en nationell
              kunskapssatsning gällande våld och övergrepp mot barn och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-MnB1q4ScFe5BJ4XWzF1hGz" type="h1">
            Motivering
          </head>
          <p xml:id="i-JQe9YbyQaanfFzuKAr3DYZ">
            Alla barn förtjänar en bra start i livet med kärlek, trygghet
            och omsorg. När föräldrarna av olika skäl inte förmår ta föräldraansvar
            och sviktar i sin omsorg har kommunernas socialtjänst det yttersta
            ansvaret att se till att barn som far illa får skydd och stöd.
          </p>
          <p xml:id="i-BrpyRJJCRAafkNEdqVXN3o">
            Folkpartiet liberalerna har i regeringsställning tillsammans
            med Alliansen på flera punkter förstärkt barns rättigheter och
            tydliggjort socialtjänstens ansvar i lag, men det har inte fått
            tillräckligt genomslag i praktiken. Det är tydligt att mer måste
            göras för att de allra mest utsatta ska få det stöd de behöver.
          </p>
          <p xml:id="i-QG8t8Rqsc134w43iMQAoEh">
            Ur ett liberalt perspektiv är det självklart att alla, oavsett
            ålder, både ges och tillåts ta plats i samhället. Barn ska känna
            att de tryggt tillåts växa som individer och utvecklas för att
            kunna ta ansvar för sig själva, sina medmänniskor och sin omgivning.
            Lika självklart är det att politiken ska utformas i enlighet med
            Förenta Nationernas (FN) konvention om barns rättigheter.
          </p>
          <head xml:id="i-PTnFY6xHFcGaKvpLBAATiY" type="h2">
            Stärk barnrättsperspektivet
          </head>
          <p xml:id="i-7myiDuzH2TQx4rh6nqCi8P">
            För att kunna påverka sin situation och vara delaktig är det
            viktigt att ha tillgång till information, inte minst gällande
            vilka rättigheter man har. Barn vet sällan vad deras rättigheter
            innebär eller hur de ska få information. Vi som vuxna bär ansvaret
            för att säkerställa så att det finns målgruppsanpassad och tillgänglig
            information, dels om barnets rättigheter, dels kring den situation
            barnet befinner sig i. Barn har rätt att komma till tals i frågor
            som rör dem och åsikterna ska beaktas i relation till barnets
            ålder och mognad. Denna rätt finns inskriven i barnkonventionen
            vilket innebär att de stater som skrivit under också ska se till
            så barnen de facto har en möjlighet att utnyttja sina rättigheter.
            Det kan handla om rätten att få komma till tals i frågor som rör
            barnet som person, till exempel umgänge, vårdnad och boende eller
            rätten att få veta vad som ska hända och varför.
          </p>
          <p xml:id="i-AnXksuacMafjkJCVhvpjca">
            För att kunna leva upp till barnkonventionen bör barn erbjudas
            stöd av personer som har särskilt kompetens för att arbeta med
            barn i exempelvis rättsprocesser eller utredningar. Den som hör
            eller förhör ett barn bör ha särskilt utbildning för detta och
            de instanser som har ärenden som rör barn bör ha rutiner för att
            säkerställa att barnet får komma till tals.
          </p>
          <p xml:id="i-NMmtfshneRk4nN66Sp91dK">
            Information till barn och unga om vart de kan vända sig om de
            behöver hjälp eller stöd, anpassad för målgruppen, ska finnas
            tillgänglig där barn och unga är, exempelvis skolan, idrottsplatsen
            och ungdomsgården.
          </p>
          <head xml:id="i-Ahb6xLNggbpVWXnRMnBnf1" type="h2">
            Särskilt utsatta barn
          </head>
          <head xml:id="i-AFfmLPjub7yKpAy27VUv8n" type="h3">
            Placerade barn
          </head>
          <p xml:id="i-XQK6AUo4RPBoJ7F4DeeK6z">
            Vi vill stärka samarbetet mellan skolan, skolhälsovården och
            socialtjänsten kring barn som placerats utanför hemmet. Många
            placerade barn har eftersatta hälsoproblem, och har på grund av
            omsorgsbrist inte fått gå på rutinmässiga hälsokontroller. Forskning
            visar att familjehemsplacerade barn har mycket höga överrisker
            för framtida problem som missbruk, kriminalitet och psykisk ohälsa.
            Forskningen visar också att godkända skolresultat har en stor
            skyddande verkan för dessa barn. Skolmisslyckanden hos placerade
            barn beror också ofta mer på luckor i skolgången och stress i
            kombination med låga förväntningar än på låg kognitiv förmåga.
            I några kommuner har man utvecklat modeller för ett strukturerat
            samarbete mellan skola och socialtjänst kring placerade barns
            skolgång, och detta har visat på mycket goda resultat.
          </p>
          <p xml:id="i-7ra2H9UPYUZuyyqKGziWkj">
            För många barn är hälsovården bristfällig före placeringen. Kroniska
            sjukdomar som eksem och astma har lämnats obehandlade och både
            de vanliga hälsoundersökningarna på BVC och tandvården kan ha
            varit mer eller mindre obefintlig. Barnen är i behov av såväl
            vaccinationer som syn- och hörselundersökningar. Många gånger
            finns också luckor i dokumentationen kring barnens hälsa. För
            placerade barn är därför en systematisk uppföljning av hälsan
            extra viktig.
          </p>
          <p xml:id="i-PJGmkBjnMeDVmr7AA9fjqx">
            Utöver detta bör LVU-utredningen (SOU 2015:71) beredas skyndsamt.
            Utredningens förslag skulle innebära stärkt barnrättsperspektiv
            och ökad rättssäkerhet för barn i samhällets vård, och särskilt
            för dem som behöver tvångsvård.
          </p>
          <head xml:id="i-HJUwJNwYoiiA7RosYZRpQL" type="h3">
            För tidigt födda barn
          </head>
          <p xml:id="i-H2eF4tBby9T6thBRoLPqYa">
            Varje år föds omkring 6 400 barn för tidigt i Sverige. Tack vare
            en neonatalvård i världsklass överlever de allra flesta, vissa
            med en så låg födelsevikt som 300 gram. Sverige är i dag ett av
            de länder som är bäst på att rädda de här barnen till livet.
          </p>
          <p xml:id="i-Nw2zSgpLktWhUB8uRH8Gik">
            Att få ett barn som föds för tidigt innebär en kris för de allra
            flesta av föräldrarna. Många lever i en känslomässig berg- och
            dalbana som kantas av oro, rädsla och fruktan. När barnet mår
            så pass bra att det skrivs ut från sjukhuset kan omgivningen lätt
            tro att allt är frid och fröjd. Men för många följer nu en tid
            av fortsatt oro, en tid av ständiga återbesök, undersökningar
            och kontroller. Glädjen av att ha fått ett barn som överlevt kan
            snabbt vändas till oro för hur det ska gå för den nyblivna familjemedlemmen.
          </p>
          <p xml:id="i-44V3uL5niFLVASua7sFFJ9">
            För familjer med infektionskänsliga barn, som de för tidigt födda
            nästan alltid är, har förkylningssäsongen en helt annan innebörd.
            För ett infektionskänsligt barn kan samma sjukdom leda till akut
            behov av respiratorvård. Föräldrar till infektionskänsliga barn
            får ofta rådet av sjukvården att undvika förskolan. Istället tipsas
            det om dagmammor eller förlängd föräldraledighet. Men dessa familjer
            får inte fler föräldradagar än andra och dagmammor växer inte
            på träd i dagens samhälle.
          </p>
          <p xml:id="i-QdfHBBn3X1U8JkJ6rHLKA6">
            Rent statistiskt går det två prematurfödda barn i varje klass.
            Trots att studier visar att för tidigt födda barn ofta presterar
            sämre i skolan, saknar både lärare och skolhälsovård kunskap om
            den här gruppen och om hur de kan hjälpa barnen att ta vara på
            sina förmågor och förbättra sina skolresultat.
          </p>
          <p xml:id="i-FUWSKdJLi4Lgn8681CTDvi">
            Samhället är inte rustat för att ta emot dessa barn och deras
            specifika behov inom BVC, förskola och skola. Föräldrar vittnar
            om att deras barn inte blir sedda eller förstådda. För dessa måste
            samhället ta ett bredare och längre ansvar än vad som görs idag.
            Vården måste göras jämlik. Det ska inte spela någon roll i vilket
            landsting barnen växer upp. Skolan behöver få resurser för att
            fortbilda sin personal så att de bättre kan möta dessa barn och
            anpassa undervisningen till barnens behov, samt blir bättre på
            att identifiera dem som behöver extra stöd.
          </p>
          <p xml:id="i-7qERPQNBwZKsxxKfhdVJrY">
            Vi anser därför att det måste tas fram ett samlat program för
            hur de för tidigt födda barnen och deras familjer bäst ska kunna
            hjälpas inom hälso- och sjukvården, i förskolan och skolan samt
            i arbetslivet. Detta bör riksdagen ge regeringen tillkänna.
          </p>
          <head xml:id="i-PFeKqwmWzbMq2sV5XGbujF" type="h2">
            Socialtjänsten
          </head>
          <p xml:id="i-EWcMD6hjEpGn1GVJde3LSe">
            Åren 2011–2015 har regeringen gjort överenskommelser med SKL
            om att stärka arbetet med evidensbaserad praktik i socialtjänsten.
            Statskontoret konstaterar i en utvärdering (Statskontoret 2014:18)
            att överenskommelsen bidragit till verksamhetsutveckling och ökat
            socialtjänstens förutsättningar att arbeta evidensbaserat, men
            att det krävs ytterligare insatser för att de stödstrukturer för
            kunskapsutveckling som har byggts upp i länen ska bestå. Vi menar
            att det är angeläget att arbetet med att systematisera kunskapsutvecklingen
            inte avstannar eller förloras och att satsningen därför bör förlängas.
          </p>
          <p xml:id="i-LjYcJoWoNNPLT3zjtBEXhA">
            Ett mycket litet antal aktiva socionomer går vidare till forskarutbildning.
            Ännu färre får sedan så mycket mer kvalificerade arbeten att det
            motiverar insatsen. Sammantaget medverkar detta till en oönskad
            brist på yrkesprofessionalisering och specialisering av det avancerade
            sociala arbetet. Med större forskningsanknytning kan arbetet med
            bättre uppföljning och mer evidensbaserade insatser i socialtjänsten
            stärkas.
          </p>
          <p xml:id="i-ScqpRuGHfiA5GAHDUUuM9x">
            Forskarskolorna bör utformas med utgångspunkt i de forskarskolor
            för lärare och förskollärare som alliansregeringen inrättade inom
            ramen för Lärarlyftet. Socialsekreterarna bör ges möjlighet att
            gå en forskarutbildning på deltid och vara kvar på sin arbetsplats
            på deltid. Staten bör bekosta utbildningen medan huvudmännen betalar
            lönekostnaden, även för den tid som ägnas åt forskarutbildning.
          </p>
          <p xml:id="i-Tko3SVsQabUNBaaRwzU9xx">
            Det är kommunerna som har ansvar för att socialtjänsten har tillräckligt
            med personal för att utföra sitt arbete. Däremot är det rimligt
            att tillföra statliga medel för utvecklingsarbete och samordning.
            Det gäller inte minst inom den sociala barn- och ungdomsvården.
          </p>
          <head xml:id="i-UdFi5M2h2fYgDrLybUjXK9" type="h2">
            Övergrepp
          </head>
          <head xml:id="i-2UCjzBJdKvw9Sib2bwv6t6" type="h3">
            Våld i nära relationer
          </head>
          <p xml:id="i-X3kqDL7WpFRjUJC5q1ge9B">
            Våld mellan föräldrar är en av de största riskfaktorerna för
            att barn ska misshandlas. Trots att man vet detta utreds allt
            för sällan barnens situation när en förälder gjort en anmälan
            om misshandel. I en undersökning av Rädda Barnen menar man att
            ett av tio barn upplever våld i hemmet. Hälften av dem gör det
            ofta. Socialtjänstlagen pekar på socialtjänstlagens särskilda
            ansvar för att ge stöd och hjälp åt de kvinnor som är eller har
            varit utsatta för våld samt att man ska vara medveten om att barnen
            kan behöva stöd och hjälp. Vi menar att det behövs tydligare och
            skarpare direktiv. Det måste säkerställas att barn dels alltid
            kommer till tals, dels får rätt stöd i samband med anmälningar
            om våld i nära relationer. Därtill ska barn som upplever våld
            i nära relationer ses som och behandlas som brottsoffer.
          </p>
          <head xml:id="i-GxwRAxjyp6YmiCXDYq3ZFD" type="h3">
            Barn med funktionsnedsättning
          </head>
          <p xml:id="i-Ex1wvHwGzDe9tSf3j2WEsS">
            Barn är alltid barn men barn med funktionsnedsättningar är extra
            utsatta för våld, hot och sexuella övergrepp. Dessa barn har ett
            särskilt behov av stöd och det offentliga har ett stort ansvar
            för att förhindra övergrepp genom förebyggande insatser. Det första
            vi behöver göra för att åstadkomma en förändring är att erkänna
            att problemet existerar.
          </p>
          <p xml:id="i-RB67zDRGuz1WaCYGb5nSzY">
            Barn med funktionsnedsättningar löper större risk att bli mobbade
            än andra. De blir oftare slagna av sina föräldrar och utsätts
            oftare för hot och kränkningar. Enligt en rapport från Socialstyrelsen
            från 2010 är det antagligen så illa att barn med funktionsnedsättning
            eller långvarig sjukdom blir slagna dubbelt så ofta som friska
            barn. Det finns undersökningar som säger att risken är 88 % högre.
          </p>
          <p xml:id="i-AxvB899WPV7agNbu8qNS7A">
            Familjer med barn som har funktionsnedsättning utsätts för ökad
            stress. Det gäller allt från att barnen behöver mycket vård till
            att de har uppmärksamhets- eller koncentrationssvårigheter, vilket
            givetvis påverkar hela familjen. Barn med exempelvis adhd-problematik
            kan vara utåtagerande och i en redan stressad situation kan även
            välfungerande föräldrar förgå sig. I familjer med låg inkomst
            eller utländsk bakgrund är risken ännu större att barnen tvingas
            bevittna våld mellan vuxna eller själva utsätts för våld i hemmet.
          </p>
          <p xml:id="i-2PdhpR4dPkGZcktxs7NtV7">
            Även om våld är vanligare när det gäller pojkar är flickor extra
            utsatta. Enligt en undersökning om mäns våld mot kvinnor med funktionsnedsättning
            uppgav var femte att de tvingats till sex före femton års ålder.
            Unga flickor med förståndshandikapp löper ännu större risk att
            bli utsatta för sexuella övergrepp, hot och misshandel eftersom
            deras förståelse för konsekvenserna av sitt handlande är begränsat.
            Många gånger handlar det dessutom om övergrepp andra känner till.
            I många fall uppmärksammas dock inte de signaler barnen ger utan
            omtolkas till något som hör ihop med funktionsnedsättningen.
          </p>
          <p xml:id="i-SSS57HSUvAYZV2yYdRKzrB">
            De vuxna som finns runt barn med funktionsnedsättningar behöver
            vara extra uppmärksamma. Personalen i skolan behöver tänka på
            att elever med funktionsnedsättningar oftare blir mobbade än andra.
            De som möter barnen och deras familjer inom vård, habilitering
            och psykiatri behöver ha kunskap om den ökade risken för misshandel
            och övergrepp.
          </p>
          <head xml:id="i-D3RW3nYXeHX9xpNK8QPirx" type="h3">
            Övergrepp på nätet
          </head>
          <p xml:id="i-HLTjiU25ff4WsqzRL1im5y">
            Antalet övergrepp på nätet ökar och lagstiftningen har inte hängt
            med. De är svåra att rubricera och kan ibland räknas som olaga
            hot eller förtal, ibland som kränkande fotografering eller utnyttjande
            för sexuell posering och ibland som barnpornografiska brott. Samtidigt
            är mörkertalet mycket stort eftersom så få vågar anmäla.
          </p>
          <p xml:id="i-Gcy1h5mCQHqmzNsWH7fVU5">
            Det är en stor och svår press på den som är utsatt. Bilderna
            kan dyka upp var som helst, när som helst. Det som en gång hamnat
            på internet försvinner aldrig. Övergreppen upprepas om och om
            igen. Det här ledet leder ofta till psykisk ohälsa och i värsta
            fall till självmord.
          </p>
          <p xml:id="i-FndFpmSbM5Wg8HFn8vZSZm">
            Folkpartiet liberalerna har varit drivande i arbetet mot gromning
            och skärpt lagstiftning, där nätpedofiler som kontaktar barn i
            sexuellt syfte kan dömas hårdare enligt den nya grominglagen.
            Gromning innebär att någon förbereder för ett övergrepp. I de
            flesta fall handlar det om män som söker kontakt med unga flickor.
            Kontakten kan sökas via chattforum på internet eller genom kontaktannonser
            för att sedan successivt odla en relation som är avsedd att leda
            till en träff i sexuellt syfte.
          </p>
          <p xml:id="i-MunhVSna9j5qtiujb3FHtm">
            Det måste vara en prioriterad fråga att skydda våra barn och
            unga mot sexuella övergrepp och exploatering. Samhällets instanser
            har inte resurser nog att möta detta. Polisen behöver både fler
            händer och mer utbildning, det behövs skapas utrymme för den här
            typen av brott. Därtill behöver den som är utsatt få stöd och
            hjälp.
          </p>
          <head xml:id="i-NqjJRVqzMHLzQwbz4kQqLY" type="h3">
            Att upptäcka övergrepp
          </head>
          <p xml:id="i-6N686KDqtAUGSXkwsUEt8W">
            Hur många barn som någon gång utsatts för våld av en förälder
            eller annan vuxen närstående är svårt att säga. En relativt stor
            uppmärksamhet gällande våld mot barn under senare år har förmodligen
            bidragit till fler polisanmälningar men här liksom vid sexuella
            övergrepp är mörkertalet stort.
          </p>
          <p xml:id="i-TviPfgQB3ikJg7vU36pXHG">
            Många misshandelsskador och skador som uppkommer vid sexuella
            övergrepp visar sig i munnen och på huvud och hals hos barn. Tandvården
            möter nästan alla barn regelbundet och tandläkare har med andra
            ord goda förutsättningar att kunna upptäcka barn som utsätts för
            övergrepp eller på annat sätt far illa. Också primärvården möter
            många av dessa barn där skälet för besöket kan vara något annat
            men med rätt kunskaper kan även spår och skador efter övergrepp
            upptäckas vid en vanlig hälsoundersökning.
          </p>
          <p xml:id="i-XxWgWgndBHeeEq5Jnpo5hp">
            Alla dessa instanser har liksom skolan och barnomsorgen anmälningsplikt
            men kunskaperna kring hur man upptäcker tecken på övergrepp är
            låg.
          </p>
          <p xml:id="i-FV4MmGtZ3wPqzt55tjeDJZ">
            Vi vill genom en nationell kunskapssatsning öka kunskaperna och
            därmed beredskapen för att identifiera och därmed kunna hjälpa
            de barn som utsätts för våld och/eller sexuella övergrepp.
          </p>
          <p xml:id="i-46zB1rNuWgM4JCU2VjzLTh">
            Genom en riktad kunskapssatsning och med tydligare direktiv till
            tandvården och primärvården om hur man upptäcker barn som utsatts
            för våld eller sexuella övergrepp och en ökad samverkan med socialtjänsten
            kan fler barn som far illa upptäckas och därmed få hjälp.
          </p>
          <head xml:id="i-HfWNTXw5yfSkLLQeQvfSJp" type="h2">
            Nationell satsning för att främja barn och ungas psykiska hälsa
          </head>
          <p xml:id="i-AMVQhpBcvAUphLhsjRAvTp">
            Den som utsatts för våld och övergrepp mår ofta psykiskt väldigt
            dåligt. Även bland andra barn och unga ökar den psykiska ohälsan.
            Studier visar på att upp till var fjärde ung mår dåligt. En stor
            del av dem söker inte hjälp, ofta för att de inte vet vart de
            ska vända sig.
          </p>
          <p xml:id="i-S2vyBo4ykPjvJ1y9cvTrFG">
            Förutom en kunskapssatsning på professionerna som möter barn
            vill vi också bredda det initiativ som Folkpartiet liberalerna
            i Stockholms län inlett som handlar om att främja barns psykiska
            hälsa och göra den nationell. SEYLE-projektet (Saving and Empowering
            Young Lives in Europe) har i en studie visat att det finns effektiva
            metoder för att minska den psykiska ohälsan hos unga. Genom att
            öka medvetenheten om psykisk ohälsa, lära unga att prata om och
            uppmärksamma psykisk ohälsa och riskbeteenden hos sig själva och
            hos andra och också genom att ge dem verktyg så minskade inte
            bara deras självmordstankar och ångest utan också antalet självmordsförsök.
          </p>
        </div>
        <div type="motSignatures">
          <list>
            <item xml:id="i-PCxmb6d959hCAFyEkaJfJX" who="i-AvFShRZVEyBV61S19AKNGK">
              Jan Björklund (FP)
            </item>
            <item xml:id="i-HDWPtnHHz53jowAcCZXnba" who="i-L3xspgThUxUN1YtSDqcmk8">
              Barbro Westerholm (FP)
            </item>
            <item xml:id="i-D63PSL5RVKwWUgYj17GrqH" who="i-UbgZDZPBynu5dutQ3jCsDn">
              Christina Örnebjär (FP)
            </item>
            <item xml:id="i-HwLcNrJ9jSdgtR1ffkYsdX" who="i-VGvz17reDhSXFdrtvk1pwq">
              Bengt Eliasson (FP)
            </item>
            <item xml:id="i-WL33NYQnJmzVg79Retp2pp" who="i-QQYotqFjTJA7EiQZc1Wmzs">
              Emma Carlsson Löfdahl (FP)
            </item>
            <item xml:id="i-6na4saVpQUCNyoQNnGAYc1" who="i-QKE6ihmLRJvwhV4neD6h7b">
              Erik Ullenhag (FP)
            </item>
            <item xml:id="i-Khgv9HiQGovLou8283qvDn" who="i-U6F8gqiuV2DEZN1aMhyDnJ">
              Christer Nylander (FP)
            </item>
            <item xml:id="i-BTFsi77SYfgdHtSQumMuaS" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
            <item xml:id="i-5bsuWmQqKtk1vqpGe99zKk" who="i-S7wLw9aynA5vbRCsqxxL3N">
              Tina Acketoft (FP)
            </item>
            <item xml:id="i-YUrLFp4DYiwzyNUn9fiK8v" who="i-Kb87jeTEio4k4qCJeZ6pQE">
              Said Abdu (FP)
            </item>
            <item xml:id="i-GGrV4m89S6bbrCs3JhaP57" who="i-MgBfeQnReGPU152Si12BRU">
              Maria Arnholm (FP)
            </item>
            <item xml:id="i-PiNeVdNruWSAD9NsXT94h1" who="i-Kn2C4HPwWcqbEgtUtWTc5F">
              Roger Haddad (FP)
            </item>
            <item xml:id="i-UhGBdnYjjpV6L9DnAnWw5n" who="i-Y5fgQ33MMnP4uyafJ9fz8i">
              Robert Hannah (FP)
            </item>
            <item xml:id="i-BpDoLnymgzw3fNFuU4fTjc" who="i-AHfQ621Fp1orxTGB2WDjUY">
              Fredrik Malm (FP)
            </item>
            <item xml:id="i-JkCASAPUBRxPJpJnfvBwST" who="i-VBA6eUH2CpmPZFgqzCpt9N">
              Mats Persson (FP)
            </item>
            <item xml:id="i-3QuyPdXZuRWea6rV3D6ymi" who="i-XNhzoo8e4qc1cM8U6t4ep8">
              Mathias Sundin (FP)
            </item>
            <item xml:id="i-E6siYRd27KAEo6nQ7Rkn18" who="i-RDeqY3mXLBtUS9bixjvHS">
              Lars Tysklind (FP)
            </item>
            <item xml:id="i-4E1RrHZmVZd3ZPBrqXNytH" who="i-HPYYRQv4ch2ZKcsG9Poys5">
              Maria Weimer (FP)
            </item>
            <item xml:id="i-VeH8fbg2CufR5K5XyesYmf" who="i-BUYvEhrSc9gnHcd6iS4eDJ">
              Allan Widman (FP)
            </item>
          </list>
        </div>
      </div>
    </body>
  </text>
</TEI>
