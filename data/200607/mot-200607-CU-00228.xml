<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00228">
  <teiHeader>
    <fileDesc>
      <titleStmt>
        <title>Överfallsskyddet i hemförsäkringen</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Överfallsskyddet i hemförsäkringen</title>
          <idno type="rdwebb">GU02C228</idno>
          <rs type="number">C228</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C228/text</ref>
          <ref type="dokument_url_html">http://data.riksdagen.se/dokument/GU02C228</ref>
          <ref type="dokumentstatus_url_xml">http://data.riksdagen.se/dokumentstatus/GU02C228</ref>
          <ref type="doc">http://data.riksdagen.se/fil/7F1AB573-73B4-4106-BD66-8E0B1831C095</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Lcx1evNDR4UwxZuSMpBC8V" type="signed"/>
        <correspContext corresp="i-Lcx1evNDR4UwxZuSMpBC8V">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-HJFU94iH5AkeHyrKSw9vYz" type="referral">
          <date when="2006-11-07"/>
        </correspAction>
        <correspAction xml:id="i-U68aBDCV9rfVVEbbrxa93V" type="dismissal">
          <date when="2006-11-07"/>
        </correspAction>
        <correspAction xml:id="i-FvCe92eirDWG6ChD5BwBrw" type="submission">
          <date when="2006-10-31"/>
        </correspAction>
        <correspAction xml:id="i-CzWrAE7H63Y1wL74qQ7Tqq" type="numbering">
          <date when="2006-10-30"/>
        </correspAction>
        <correspAction xml:id="i-RsvGDpeCdozqt1NrXDiAMa" type="assigned"/>
        <correspContext corresp="i-RsvGDpeCdozqt1NrXDiAMa">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LNu8sr3iaELiTQ11Fkc8JU">
            Förslag till riksdagsbeslut
          </head>
          <p xml:id="i-YgrajUD7PmYRPErREDDjh">
            Riksdagen begär att regeringen lägger fram förslag till lagstiftning
            om att överfallsskyddet i hemförsäkringen även ska gälla för en
            skadelidande som utsatts för våld av en medförsäkrad familjemedlem
            enligt vad i motionen anförs.
          </p>
        </div>
        <div type="motContent">
          <head xml:id="i-2M3F5aBmXZzze3H2ASCf6G" type="h1">
            Överfallsskyddet i hemförsäkringen
          </head>
          <head xml:id="i-SVHXpTYy1EbbutRJP6mYSQ" type="h1">
            Mäns våld mot kvinnor
          </head>
          <p xml:id="i-JAfCQw592faeP5TnkmKiky">
            Våld mot kvinnor är ett allvarligt samhällsproblem. Trots det
            har frågan låg prioritet i det svenska politiska systemet (se
            utredningarna Slag i luften. En utredning om myndigheter, mansvåld
            och makt, SOU 2004:121l, och Slagen dam. Mäns våld mot kvinnor
            i jämställda Sverige, Brottsoffermyndigheten). Nästan varannan
            kvinna i Sverige mellan 18 och 64 år har utsatts för våld av någon
            man.
          </p>
          <p xml:id="i-8sgNwiyfHbZKLBfvB65Lje">
            År 2004 anmäldes totalt 22 753 misshandelsbrott mot kvinnor.
            Av dessa begicks 16 975 misshandelsbrott av en för kvinnan bekant
            gärningsman. 13 477 av dessa misshandelsbrott utövades inomhus
            (statistik från Brottsförebyggande rådet, Brå). Antalet anmälda
            fall av våld mot kvinnor har ökat med 20 % de senaste tio åren.
            Enligt Brå är det troligt att ökningen dels beror på att kvinnor
            i dag i högre grad än tidigare anmäler misshandel som de utsatts
            för, dels på att våldet mot kvinnor faktiskt har ökat (Rapport
            från Brå 2002:14).
          </p>
          <p xml:id="i-6EUG74BReQYntMd3KXsxVd">
            En kartläggning av våld mot kvinnor under 1990-talet (Brårapport
            2002:14) visar att cirka två tredjedelar av misshandeln som utfördes
            av en för kvinnan bekant gärningsman handlade om våld inom en
            nära relation. Mörkertalet när det gäller mäns våld mot kvinnor
            är mycket stort. Utifrån specialstudier och brottsofferundersökningar
            har Brå uppskattat att endast 2025 % av våldet mot kvinnor i nära
            relationer anmäls till polisen (Brårapport 2002:14). Mäns våld
            mot närstående kvinnor drabbar även barnen, som i många fall tvingas
            bevittna misshandeln. Det finns således all anledning att se över
            vilka ersättningssystem som står till buds för en kvinna som blivit
            misshandlad av en närstående man och om det finns brister i möjligheterna
            att få ersättning.
          </p>
          <head xml:id="i-fRNvtEiKCsTn6o9Pj6d46" type="h1">
            Överfallsskyddet i hemförsäkringen
          </head>
          <p xml:id="i-B3fwpvxRpoHkBheQgRfPmV">
            Vår vanligaste försäkring är hemförsäkringen. En hemförsäkring
            består normalt av flera olika delar och kan ersätta dels skador
            på privat egendom, dels ge ersättning om försäkringstagaren själv
            skadas eller blir skadeståndsskyldig. Tvärtemot vad många tror
            utgår ersättning från hemförsäkringarnas överfallsskydd oftare
            till följd av brott begångna utanför hemmet än innanför hemmets
            väggar.
          </p>
          <p xml:id="i-GYA1sB9JpQVtjCGpEtiKHk">
            Försäkringsvillkoren utesluter nämligen sedan gammalt rätt till
            ersättning vid brott begånget av en medförsäkrad familjemedlem,
            även om en fällande dom finns. Vänsterpartiet anser att villkoren
            för hemförsäkringarnas överfallsskydd är könsdiskriminerande.
            Statistiskt sett är hemmet den farligaste platsen för kvinnor
            att vistas på när det handlar om misshandel, medan män oftast
            utsätts för våld i offentliga miljöer.
          </p>
          <head xml:id="i-TvhBMYkzxGDyyft8PzdMX3" type="h1">
            Skadeståndsansvaret
          </head>
          <p xml:id="i-FXMVhofBV9EviZiZTP4wEC">
            Det är i första hand gärningsmannens ansvar att betala skadestånd,
            ett annat alternativ är att brottsoffret har en försäkring som
            kan täcka skadorna och ett tredje alternativ är statlig brottsskadeersättning.
            En förutsättning för brottsskadeersättning är att brottet är polisanmält.
            Däremot kräver inte lagen att det finns en fällande dom. Det kan
            vara möjligt för brottsoffret att erhålla ersättning även om gärningsmannen
            förblir okänd, t.ex. då spaningsresultat saknas eller då någon
            gärningsman inte kan bindas vid brottet.
          </p>
          <p xml:id="i-HaNWRgTdecbd8iVtiL1fFH">
            Vid våld och övergrepp i nära relationer är den misstänkte aldrig
            okänd. Då är det tvärtom så att kvinnan eller barnet pekar ut
            en välbekant person, ofta mannen i familjen, som den skyldige.
            Brottsoffermyndigheten får i ett fall med en känd misstänkt inte
            ta över domstolens roll och peka ut en skyldig genom att besluta
            om brottsskadeersättning. Det måste finnas en fällande dom för
            att brottsskadeersättning ska kunna komma i fråga. Detta innebär
            att kvinnor och barn som utsätts för våld i hemmet av företrädesvis
            manliga förövare ofta blir utan ersättning. En man som misshandlas
            i en krogkö kan däremot räkna med att bli kompenserad via överfallsskyddet
            i sin hemförsäkring även om gärningsmannen inte fälls för brottet.
          </p>
          <p xml:id="i-FkzX3VS7zRYsp1bfL4vw4s">
            Vänsterpartiet anser att konsekvenserna av hemförsäkringens villkor
            vid våld i nära relationer är synnerligen orättvisa. Vidare vill
            vi poängtera att det är viktigt att en eventuell lagstiftning
            om villkoren i hemförsäkringen görs könsneutral eftersom det även
            förekommer våld i nära relationer som inte är tvåkönade.
          </p>
          <head xml:id="i-8yfhc2GZ8erUGxShhCmTdN" type="h1">
            Avtalsfriheten
          </head>
          <p xml:id="i-VDrYuywPrRT6epUyuCpmtp">
            Företrädare för försäkringsbranschen hävdar att en lagstiftning
            om försäkringsvillkorens innehåll skulle få en negativ inverkan
            på produktutvecklingen samt leda till höjda premier. Försäkringsbolagen
            är enligt gällande lagstiftning fria att utforma villkoren i enlighet
            med civilrättsliga principer. Den nya försäkringsavtalslagen som
            trädde i kraft den 1 januari 2006 innebär ingen förändring i detta
            avseende (prop. 2003/04:150).
          </p>
          <p xml:id="i-85j8oyEqR4XMK52wT9w34s">
            Vänsterpartiet anser i likhet med lagutskottet att det är beklagligt
            att frågan inte behandlades i lagstiftningsärendet (bet. 2004/05:
            LU17 s. 18). Vid den senaste utskottsbehandlingen av vårt förslag
            avstyrkte lagutskottet motionen med motiveringen att Justitiedepartementet
            aviserat en kommande översyn av frågan om överfallsskyddet i hemförsäkringar
            (bet. 2005/06:LU14 s. 24). Vi är oroliga för att någon översyn
            av detta slag inte längre är aktuell efter regeringsskiftet. Vi
            menar att det är tydligt att den skenbart könsneutrala avtalsfriheten
            i detta fall vilar på en manlig norm, vilket leder till oacceptabla
            konsekvenser för kvinnor och barn som blivit misshandlade av sina
            familjemedlemmar. Våld mot kvinnor är inte en angelägenhet för
            privatlivet utan för hela samhället. Vi anser att det är orimligt
            att avtalsfriheten ges företräde framför kvinnors och barns ekonomiska
            trygghet.
          </p>
          <p xml:id="i-5UmXvMNYsPGkuUE23iUjbC">
            Regeringen bör därför återkomma med förslag till lagstiftning
            som innebär att överfallsskyddet i hemförsäkringen även ska gälla
            för en skadelidande som utsatts för våld av en medförsäkrad familjemedlem.
          </p>
        </div>
        <div type="motSignatures">
          <list>
            <item xml:id="i-BXWghgSAP9EnLNFatmk8zk" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-CmfXD7Q7mN83y7u8m63dMS" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-AB2Yh9cp5FEEHaiYX9mq3i" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-S7zeLnL2KHDZU157UQdVxz" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-RY3PzVFhvi8GZ5GcZhkczU" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-G7LeXgagRq5ZAdARn4929g" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-4Q4WKPTdZRmfuUDurnY4rq" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
