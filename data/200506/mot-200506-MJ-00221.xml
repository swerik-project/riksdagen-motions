<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_221/mot_200506_MJ_221-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ221 pnr: -m901
          </p>
          <p>
            Motion till riksdagen 2005/06:MJ221
          </p>
          <p>
            av Cecilia Widegren m.fl. (m, kd, c)
          </p>
          <p>
            Avskaffande av Djurskyddsmyndigheten
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att avskaffa Djurskyddsmyndigheten.
          </p>
          <p>
            Motivering
          </p>
          <p>
            Djurskyddsmyndigheten i Skara är ett exempel på betalning för
            regeringsmakten, av Socialdemokraterna till Miljöpartiet. Djurskyddsmyndigheten
            är ett exempel på en onödig myndighet, som nu bl.a. försöker skapa
            opinion i djurhållningsfrågor och driva fram hårdare, näringsfientliga
            regler utan att invänta politiska beslut och ställningstaganden.
            Att lägga ned myndigheten skulle med stor sannolikhet inte innebära
            några större problem. Jordbruksverket skulle enkelt kunna återta
            sina uppgifter och ta över djurförsöksfrågorna, och det praktiska
            inspektionsarbetet utförs ändå av kommunala inspektörer. Sverige
            har en av världens bästa djuromsorgslagar och behöver inte fler
            myndigheter eller byråkrater utan snarare en aktivare tillsyn
            och ökad tilltro till näringens gedigna kunskap. Djurskyddsmyndigheten
            har arbetat sedan januari 2004. Under denna korta tid har den
            vid flera tillfällen varit på kollisionskurs med lantbruksnäringen,
            trots att samarbete med näringen borde vara det viktigaste om
            man vill se till djurens bästa. Man får hoppas att de tidiga utspelen
            från myndigheten bara handlar om missriktad nybörjarentusiasm
            och en vilja att sätta myndigheten på mediekartan. Risken är dock
            att det inte stannar vid detta, eftersom en myndighet hela tiden
            måste komma med utspel för att visa att den har ett existensberättigande.
            Behovet att synas och ge intryck av att vara pådrivande gör att
            myndigheter frestas att skapa nya regler och krav utan att invänta
            att riksdag eller regering tagit ställning.
          </p>
          <pb facs="riksdagen-motions-pdf/data/200506/mot_200506_MJ_221/mot_200506_MJ_221-0002.pdf"/>
          <p>
            2005/06:MJ221
          </p>
          <p>
            I december 2003 presenterade Riksrevisionen en granskningsrapport
            om det svenska djurskyddet. I den framkom bl.a. att det i var
            tionde kommun inte förekommer någon djurskyddstillsyn alls. Riksrevisionens
            rapport lyfte även fram kritik mot de många huvudmännen, för bristande
            samordning, för mängden byråkrater i förhållande till antalet
            inspektörer och för de skiftande nivåerna på tillsynen i kommunerna.
            I skuggan av sådan kritik är det inte en myndighet som står överst
            på önskelistan för alla dem som vill att våra djur ska ha det
            bra. Det blir dessutom än mer missvisande mot lantbruksnäringen
            när den socialdemokratiska regeringen nu med stöd av Miljöpartiet
            och Vänsterpartiet låter Djurskyddsmyndighetens verksamhet växa.
            Dessa resurser skulle bättre komma näringen till del genom t.ex.
            ökad tillsyn samt minskade produktionskostnader, skatter och avgifter.
            Vad svenskt jordbruk behöver är likvärdiga konkurrensvillkor med
            andra länder i stället för fler byråkrater.
          </p>
          <p>
            Stockholm den 22 september 2005
          </p>
          <p>
            Cecilia Widegren (m) Holger Gustafsson (kd) Birgitta Carlsson
            (c)
          </p>
        </div>
      </div>
    </body>
  </text>
</TEI>
