<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__186/mot_1967__fk__186-001.pdf"/>
      <fw xml:id="i-V2sUKFvQgKYdRQ5EExYEGk">
        Motioner i Första kammaren, nr 186 år 1967 5
      </fw>
      <div type="motHeader" xml:id="i-FEDxedeThpuS7scrREc7vv">
        <div type="motTitle" xml:id="i-CTa2ToMzCk9JdgTjEx48oA"/>
        <div type="motSubmissionInfo" xml:id="i-GwPCxEf9LRGZLZZ5G749Dx"/>
      </div>
      <div type="motBody" xml:id="i-VFgU8CUicwetwCWxUYbwkj">
        <div xml:id="i-3AEx9LE9XbPdikiCv3U2hB">
          <p xml:id="i-UkcQzgBvjdEYjp1jUybXqS">
            Nr 186
          </p>
          <p xml:id="i-CnLqAhf6k5ijrdrh7XLqsc">
            Av herrar Ahlmark och Fälldin, om offentliga förhör i riksda-
            gens utskott.
          </p>
          <p xml:id="i-E3D5tXJwh6x5YAspbVi2vU">
            (Lika lydande med motion nr 2431 Andra kammaren)
          </p>
          <p xml:id="i-2X1yX6y3aQDbCfV9nk6RYM">
            Riksdagens arbetsformer bör förnyas på många sätt i en ny författning.
            I den här motionen vill vi endast ta upp en reform, som hittills
            inte har behandlats ingående i arbetet på våra nya grundlagar:
            offentliga utskotts- förhör (&gt;hearings&gt;) i riksdagens utskott.
            Utskotten i riksdagen kan redan i dag inkalla experter och utfråga
            dessa. Den möjligheten utnyttjas inte sällan. Men dessa överläggningar
            är alltid slutna — endast utskottets ledamöter äger rätt att närvara.
            Vi tror att riksdagens kontrollmakt skulle stärkas, om utskotten
            fick möjlighet att också vid offentliga sessioner lyssna till
            föredragningar och bedriva utfrågning av statstjänstemän och andra
            experter på berörda om- råden. I motsats till i dag bör utskotten
            också få möjlighet att inkalla stats- råd till sådana överläggningar.
            Det finns inte längre några starka skäl som talar mot att låta
            medlemmar av regeringen personligen närvara vid före- dragning
            och utfrågning av detta slag. Via press och andra massmedia skulle
            fakta och åsikter vid sådana ut- frågningar spridas och därmed
            berika den allmänna politiska debatten. Offentligheten skulle
            tvinga regeringen att mer än i dag redovisa det ma- terial som
            medlemmar av utskotten anser det viktigt att få kännedom om. Det
            skulle också stimulera riksdagsmännen från oppositionen att precisera
            sina invändningar och frågor på områden som de anser otillräckligt
            eller felaktigt belysta it. ex. en proposition. I Förenta staterna
            har offentliga »hearings&gt; av detta slag kommit att spela en stor
            roll för kongressens ställning och för den politiska debatten.
            En gång avslöjades senator Joe McCarthy i sådana offentliga utskotts-
            förhör. Senast har meningsbrytningarna i vietnamfrågan fått kontur
            och betydelse genom förhören i senatens utrikesutskott. Det stora
            flertalet &gt;hearings&gt; i den amerikanska kongressen är självfallet
            långt mindre dra- matiska men ger även då stora möjligheter för
            utskottens medlemmar att kontrollera och komplettera fakta och
            bedömningar. Också i ett land med ett parlamentariskt system bör
            offentliga utskottssammanträden kunna verksamt bidra till att
            ge information om de politiska sakfrågorna, om regeringens intentioner
            och om oppositionens kritik.
          </p>
          <pb facs="riksdagen-motions-pdf/data/1967/mot_1967__fk__186/mot_1967__fk__186-002.pdf"/>
          <fw xml:id="i-tc5AGKD4xKz3vRvfFmN9g">
            6 Motioner i Första kammaren, nr 186 år 1967
          </fw>
          <p xml:id="i-M7j1LPMnDNGvYmwWmkyAQf">
            Självfallet måste också som i dag föredragningar, utfrågningar
            och över- läggningar vid slutna utskottssammanträden kunna äga
            rum under en ny författning. De offentliga sessionerna kan troligen
            bara utgöra en mindre del av utskottens sammanträden. Vad vi anser
            viktigt är däremot att nya grundlagar ger möjlighet till öppna
            sessioner. Flera problem måste självfallet lösas i samband med
            en sådan reform. Vem skall besluta om offentlighet och om vilka
            personer som skall inkal- las i samband med ett utskottsförhör
            — majoriteten i utskotten eller en kvalificerad minoritet? Vilka
            förpliktelser att uppträda inför ett utskott bör finnas för statstjänstemän
            och medlemmar av regeringen? Hur skall man förhindra att utskottsförhören
            blir en ersättning för debatten i kam- maren? Etc. Det är naturligt
            att dessa problem tas upp inom den nu arbetande grund- lagberedningen.
            Om överenskommelse nås i år om en ny författning blir den reform
            som beslutas före 1968 års val av allt att döma endast partiell.
            Många problem återstår att lösa efter riksdagsvalet nästa år.
            I den om- gången bör också frågan om möjligheten till offentliga
            utskottsförhör ut- redas. Mot bakgrund av vad som ovan anförts
            föreslår vi, att riksdagen i skrivelse till Kungl. Maj:t hemställer
            om sådana åtgärder att den nu arbetande grundlagberedningen kommer
            att utreda förutsättningarna för regler om rätt till offentliga
            utskottsförhör (&gt;hearings&gt;) i riksdagen.
          </p>
          <p xml:id="i-S3UDDLRnvwuXWCcpZa67eW" type="date">
            Stockholm den 24 januari 1967
          </p>
          <p xml:id="i-CeSo2EZguTfCfH9Pk8reNK">
            Per Ahlmark (fp) Thorbjörn Fälldin (cp)
          </p>
        </div>
      </div>
    </body>
  </text>
</TEI>
