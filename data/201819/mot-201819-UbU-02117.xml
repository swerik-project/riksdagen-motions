<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02117">
  <teiHeader>
    <fileDesc>
      <titleStmt>
        <title>En bra skola även för barn med neuropsykiatriska funktionshinder</title>
        <author corresp="i-GLpGALNASBTHSmgDcbTu4m">av Åsa Westlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2117 av Åsa Westlund (S)</title>
          <idno type="rdwebb">H6022117</idno>
          <rs type="number">2117</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022117/text</ref>
          <ref type="dokument_url_html">http://data.riksdagen.se/dokument/H6022117</ref>
          <ref type="dokumentstatus_url_xml">http://data.riksdagen.se/dokumentstatus/H6022117</ref>
          <ref type="docx">http://data.riksdagen.se/fil/5F84C072-BDA8-4F8A-93E3-11541F6D1CF0</ref>
          <ref type="pdf">http://data.riksdagen.se/fil/BE4D1E26-93A3-453E-B89F-FC18BF1B0AD2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TH2TSkrJaGvKKKAqnqcq1k" type="signed"/>
        <correspContext corresp="i-TH2TSkrJaGvKKKAqnqcq1k">
          <note type="signatory" corresp="i-GLpGALNASBTHSmgDcbTu4m"/>
        </correspContext>
        <correspAction xml:id="i-MEVx7ddfbUc8iaoUTbAWgW" type="submitted">
          <date when="2018-11-29"/>
          <time when="14:24:41"/>
        </correspAction>
        <correspAction xml:id="i-WfudKZqcUCyMgYkrn3X4cm" type="reviewed">
          <date when="2018-11-29"/>
          <time when="15:03:18"/>
        </correspAction>
        <correspAction xml:id="i-YHvaEwLUDfFu2eBw1H68Wf" type="referred">
          <date when="2018-12-05"/>
        </correspAction>
        <correspAction xml:id="i-9P7g8AtKmfbw4q9krEydct" type="assigned">
          <date when="2019-06-07"/>
          <time when="14:23:23"/>
        </correspAction>
        <correspContext corresp="i-9P7g8AtKmfbw4q9krEydct">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-YGnaEJ1KHiha1QHgaY5CkB" type="behandlas_i"/>
        <correspContext corresp="i-YGnaEJ1KHiha1QHgaY5CkB">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VfWcABpu7TiZhH78RPyY7C" type="motHeader">
        <div xml:id="i-MbkcLCPi3gBvuVJEsPsMnr" type="motTitle">
          Motion till riksdagen 2018/19:2117 av Åsa Westlund (S) En bra
          skola även för barn med neuropsykiatriska funktionshinder
        </div>
      </div>
      <div xml:id="i-YbWR9HRgYx1PfJBtpmMu79" type="motBody">
        <div xml:id="i-MeAKbNQ5yvGHigC3Ntj813" type="motProposal" subtype="förslag">
          <head xml:id="i-2k4kCfCZf2a9F3DfAvBuMH">
            Förslag till riksdagsbeslut
          </head>
          <list xml:id="i-DqGWK2FnntxEVMhgfi9rfi" style="ol">
            <item xml:id="i-QNJnsYmtEJENA6eKmNjBBY">
              Riksdagen ställer sig bakom det som anförs i motionen om att
              se över skolsituationen för elever med neuropsykiatrisk funktionsnedsättning
              och tillkännager detta för regeringen.
            </item>
            <item xml:id="i-5JoT8GFhj3tcgAPoQoKXxr">
              Riksdagen ställer sig bakom det som anförs i motionen om att
              se över behovet av utbildning för att de som arbetar i skolan
              ska kunna ge rätt stöd till elever med neuropsykiatriska funktionsnedsättningar
              och tillkännager detta för regeringen.
            </item>
            <item xml:id="i-DNMru2waCpZH7KNqpUck39">
              Riksdagen ställer sig bakom det som anförs i motionen om att
              beakta behovet av samverkan mellan skola, sjukvård och socialtjänst
              för att ge bättre stöd till elever med neuropsykiatriska funktionsnedsättningar
              och tillkännager detta för regeringen.
            </item>
          </list>
        </div>
        <div xml:id="i-LJFwjNS1TW8abkrePj4p3f" type="motContent">
          <head xml:id="i-GR5Q5itoUw8L87u7qk3M4V" type="h1">
            Motivering
          </head>
          <p xml:id="i-JdSTAqD2EyzFbWwmK4Fnj5">
            Kunskapen om hur skolgången fungerar för barn med neuropsykiatriska
            funktions­nedsättningar (NPF) är låg. Den information som trots
            allt finns tyder på att skolan för dessa elever brister i anpassning
            med stora konsekvenser för individ och samhälle som följd.
          </p>
          <p xml:id="i-SYMcUmX9gHz53kT6nt1y6U">
            Sedan nuvarande skollag trädde i kraft 2010 ska elever med autism
            eller autism­liknande tillstånd gå i grundskolan. Någon särskild
            uppföljning eller utvärdering av effekterna av dessa förändringar
            i skollagen gällande barn med autism eller autism­liknande tillstånd
            har inte genomförts såvitt riksdagens utredningstjänst kan se
            (Dnr 2017:100), detta trots att det nu gått åtta år sedan förändringen
            skedde.
          </p>
          <p xml:id="i-S9xQK6uBjTrk7d1YNzR4Z">
            Antalet barn som diagnosticeras med NPF har ökat kraftigt senare
            år, och också den utvecklingen gör det angeläget att snarast följa
            upp och se över hur stödet till barn med NPF fungerar i svensk
            skola.
          </p>
          <p xml:id="i-MyUEgKfnTu6fUYchmWHFz2">
            Den kunskap som finns om skolgången för barn med NPF kommer enligt
            riksdagens utredningstjänst i huvudsak ifrån en rapport från Skolverket
            om barn med funktions­nedsättning generellt och en del uppgifter
            som framkommit i studier av så kallade ”hemmasittare” och av unga
            som varken studerar eller arbetar. Tyvärr tyder den kunskap som
            finns på att det finns många brister i stödet till barn med NPF
            i skolan.
          </p>
          <p xml:id="i-CBtYKx3aT2i4oGofgp5RdD">
            Rapporten Tillgängliga lärmiljöer? (2016) från Skolverket pekar
            på stora skillnader mellan skolor och huvudmän. Rapporten visar
            att ju närmare de svarande är eleverna och den dagliga verksamheten,
            desto mer negativa uppfattningar har de kring hur skolor och skolhuvudmän
            arbetar med att undanröja hinder för elever med funktionsned­sättning.
            Skolverket redovisar vidare att såväl huvudmän och rektorer som
            special­pedagoger och speciallärare i många skolor menar att det
            finns för få specialpedagoger och speciallärare som arbetar direkt
            mot eleverna. Likaså anger de svarande i Skol­verkets rapport
            att det finns brister i lärarnas kompetens om pedagogiska konsekvenser
            av funktionsnedsättningar.
          </p>
          <p xml:id="i-Tb173jKFhnNY3C4Pg7NySc">
            I betänkandet Saknad! Uppmärksamma elevers frånvaro och agera
            (SOU 2016:94) framgår att funktionsnedsättning är en riskfaktor
            för långvarig frånvaro i den obliga­toriska skolan. Utredningen
            anger vidare att många aktörer som arbetar i närvaroteam med uppdrag
            att hjälpa elever med omfattande frånvaro beskriver att det är
            vanligt att eleverna har neuropsykiatriska funktionsnedsättningar.
            Vidare har Skolinspektionen noterat en överrepresentation av elever
            med NPF bland anmälningsärenden som rör omfattande frånvaro.
          </p>
          <p xml:id="i-2eEJ3hjw5bRLcSptFPpcBJ">
            I ett delbetänkande från samordnaren för unga som varken arbetar
            eller studerar (SOU 2017:9) anges att företrädare för de verksamheter
            och projekt som samordnaren har träffat lyfter fram att många
            av de unga de möter har neuropsykiatriska diagnoser, och att de
            uppfattar att denna grupp har blivit större de senaste åren.
          </p>
          <p xml:id="i-K4D828f6mJAeoPTp4P2nZP">
            Till detta kan fogas vad som framkom i organisationen Attentions
            enkätunder­sökning till föräldrar till barn med asperger/AST med
            normalbegåvning. Där framkom att nästan hälften av de svarande
            varit eller var sjukskrivna för utmattningssyndrom som föräldrarna
            själva härledde till ansvaret för ett barn med funktionsnedsättning.
            Nästan en fjärdedel av föräldrarna uppgav att de inte ännu men
            snart riskerade att drabbas av detsamma. I de fritextsvar som
            lämnades i enkäten framkom många exempel på att det är skolans
            oförmåga att hantera barnens funktionsnedsättning som leder till
            hälso­problem hos föräldrarna. En tredjedel av föräldrarna som
            svarade på enkäten menar att de ”ofta” avbryter arbetsdagen på
            grund av situationer som uppstår kring barnet på grund av dennes
            funktionsnedsättning.
          </p>
          <p xml:id="i-KZmN1pAaQQZE2Hfpi25dMs">
            Det är positivt att regeringen beslutat om nya examensmål för
            speciallärar- och specialpedagogutbildningarna för att garantera
            att studenterna får kunskap om och kompetens i neuropsykiatriska
            funktionsnedsättningar. Nästa steg bör vara att alla lärarutbildningar
            innehåller kunskap om neuropsykiatriska funktionsnedsättningar.
            Flera organisationer, bland annat Hjärnfonden och Attention, har
            lyft fram att det behövs en bred nationell utbildningssatsning
            på kunskap om NPF för lärare, rektorer och annan skolpersonal.
            Detta bör övervägas, liksom behovet av fortbildningsinsatser för
            lärarassistenter som ska ge särskilt stöd till den här elevgruppen.
          </p>
          <p xml:id="i-zuoDonE1iLMLChY8UGfgH">
            Det finns också ett behov av ökad samverkan mellan de olika aktörer
            som finns runt elever med särskilt stöd. Det bör därför övervägas
            om skolan ska ha huvudansvaret för en sådan samverkan med sjukvårdens
            habilitering för att eleven ska få så bra stöd som möjligt samtidigt
            som föräldrarna avlastas.
          </p>
          <p xml:id="i-PnFckfjf6AS3Cipfc3b9JA">
            Sammantaget finns det anledning att se över skolsituationen för
            elever med neuropsykiatrisk funktionsnedsättning.
          </p>
        </div>
        <div xml:id="i-THHpBzKiJUqYDxj3JfP3VU" type="signatureBlock">
          <list xml:id="i-9wVs3WDSQu3w4jYSXbKn2">
            <item xml:id="i-HCiqpRbcvbJZZ9DRYZaKb8" who="i-GLpGALNASBTHSmgDcbTu4m" type="signature">
              Åsa Westlund (S)
            </item>
          </list>
        </div>
      </div>
    </body>
  </text>
</TEI>
