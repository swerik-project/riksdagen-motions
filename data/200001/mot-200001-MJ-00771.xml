<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0771/mot_200001_MJ_0771-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ771 pnr: s11046
          </p>
          <p>
            Motion till riksdagen 2000/01:MJ771
          </p>
          <p>
            av Carina Adolfsson Elgestam och Lars Wegendal
          </p>
          <p>
            (5)
          </p>
          <p>
            Bilskrotningspremie
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att se över möjligheterna till en tillfällig kampanj
            om en höjning av bilskrotningspremien.
          </p>
          <p>
            Motivering
          </p>
          <p>
            I Sverige överges idag många bilar längs våra vägar, bilar som
            kan betraktas som skrotbilar eller blir när de stått övergivna
            en viss tid, då de på olika sätt blir plundrade eller sönderslagna.
            Vi har också idag i Sverige en åldrande bilpark där fortfarande
            en alltför stor andel av bilarna saknar avgasrening. En av anledningarna
            är förmodligen 1990-talets lågkonjunktur och att skrotnings- premien
            är alltför låg. Den ersättning på 500 kronor som man får idag
            för att lämna bilen till skrotning är låg. Det förslag om en höjning
            av premien till 1200 kronor som presenteras i budget för år 2001
            är bra långsiktigt, men inte kortsiktigt. Ett sätt att kortsiktigt
            skapa incitament för att fler bilar byts ut och lämnas till skrotning
            är att införa en tillfällig kampanj med en högre premie, exempelvis
            under 6 till 9 månader. Om Sverige menar allvar och ska uppfylla
            de krav som FN:s ramkonvention för klimatförändringar ställer,
            nämligen att industriländerna ska reducera sina utsläpp av klimatpåverkande
            gaser, så måste tydliga signaler ges för att minska koldioxidutsläppen
            från fossila bränslen. Bilskrotningspremien betalas av en bilskrotningsfond
            som bygger på att man tar ut en avgift vid försäljning av nya
            bilar. I fonden finns idag medel till en höjning av premien. Från
            och med 1999 års modeller tas ingen avgift ut med anledning av
            att bilproducenterna numera har producentansvar. Syftet är att
            den fonden ska fungera som incitament till att lämna den uttjänta
            bilen till en auktoriserad bilskrot.
          </p>
          <pb facs="riksdagen-motions-pdf/data/200001/mot_200001_MJ_0771/mot_200001_MJ_0771-0002.pdf"/>
          <p>
            2000/01:MJ771
          </p>
          <p>
            Det är också viktigt att man i en sådan kampanj skapar särskilda
            kriterier så att det är den enskilda bilägaren som nås. Det är
            av stor vikt att vi får färre bilar som kör utan avgasrening på
            våra vägar. Idag vet vi att växthuseffekten ökar oroväckande snabbt
            och påverkar vårt klimat på ett negativt sätt. Genom att erbjuda
            en tillfällig högre skrotningspremie på våra äldre bilar ökar
            motivationen att dels lämna in sin bil till skrotning i stället
            för att lämna den ute i naturen, dels att man inte kör omkring
            med sin gamla uttjänta bil alltför länge. Att genomföra en bilskrotningskampanj
            med en tillfälligt förstärkt premie nu när vi har tillväxt i landet
            och människorna kanske har mer ekonomiskt utrymme att göra en
            investering i en bättre bil skulle vara bra både för miljön och
            jobben.
          </p>
          <p>
            Stockholm den 4 oktober 2000
          </p>
          <p>
            Carina Adolfsson Elgestam (s) Lars Wegendal (s)
          </p>
        </div>
      </div>
    </body>
  </text>
</TEI>
