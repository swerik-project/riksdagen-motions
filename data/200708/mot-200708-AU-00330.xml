<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00330">
  <teiHeader>
    <fileDesc>
      <titleStmt>
        <title>En feministisk politik för jämställdhet</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En feministisk politik för jämställdhet</title>
          <idno type="rdwebb">GV02A330</idno>
          <rs type="number">A330</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A330/text</ref>
          <ref type="dokument_url_html">http://data.riksdagen.se/dokument/GV02A330</ref>
          <ref type="dokumentstatus_url_xml">http://data.riksdagen.se/dokumentstatus/GV02A330</ref>
          <ref type="doc">http://data.riksdagen.se/fil/F9F8C35A-2E24-4EAC-8198-BA36B353C7F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vtn8a8uzyrFmpwJE5vJ4Sb" type="signed"/>
        <correspContext corresp="i-Vtn8a8uzyrFmpwJE5vJ4Sb">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-9z9XwQHgSzKFPNJ1m2CsSo" type="referral">
          <date when="2007-10-16"/>
        </correspAction>
        <correspAction xml:id="i-pppHR87hZoyD5CJwXuznA" type="dismissal">
          <date when="2007-10-16"/>
        </correspAction>
        <correspAction xml:id="i-SheYgS4ienUqYfQD8dgxoM" type="numbering">
          <date when="2007-10-05"/>
        </correspAction>
        <correspAction xml:id="i-YYY4VmquL7SkB5RTprvfyR" type="submission">
          <date when="2007-10-04"/>
        </correspAction>
        <correspAction xml:id="i-5QQ8v79mqwQZaQf7QWrkNX" type="transfer">
          <date when="2007-10-03"/>
        </correspAction>
        <correspAction xml:id="i-GAv86aVxhpbVF3hAcKZdqW" type="assigned"/>
        <correspContext corresp="i-GAv86aVxhpbVF3hAcKZdqW">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W11sSGFUHXWCLtVj5aQ2oY" type="motBody">
        <div xml:id="i-FyiLCmfv4EeWb41zN41Siq" type="motProposal" subtype="förslag">
          <head xml:id="i-RAYUzjAkB8EJiZh3SVLCxa">
            1 Förslag till riksdagsbeslut
          </head>
          <list xml:id="i-LaMQ3dg2ANYg7EFpsm88vt" style="ol">
            <item xml:id="i-2z7KRqiBcdLCRSkyTNKJDE">
              Riksdagen tillkännager för regeringen som sin mening vad som
              anförs i motionen om att samtliga mål för jämställdhetspolitiken
              ska syfta till att ändra maktförhållandena mellan könen.
            </item>
            <item xml:id="i-PzmjCHnbKi9dZMFscUdJWC">
              Riksdagen tillkännager för regeringen som sin mening vad som
              anförs i motionen om inrättande av ett jämställdhetsdepartement.
            </item>
            <item xml:id="i-Kx97LyaQNATECfkZH86BZy">
              Riksdagen tillkännager för regeringen som sin mening vad som
              anförs i motionen om inrättande av en jämställdhetsmyndighet.
            </item>
            <item xml:id="i-92PQNJsns71LEAZhh8dGJ8">
              Riksdagen tillkännager för regeringen som sin mening vad som
              anförs i motionen om en ny jämställdhetsförordning.
            </item>
            <item xml:id="i-SMmbe4bdZ6EQMpKEdxkPFH">
              Riksdagen tillkännager för regeringen som sin mening vad som
              anförs i motionen om regleringsbrev.
            </item>
            <item xml:id="i-RXaLhsjce56fkX69Z41Jut">
              Riksdagen tillkännager för regeringen som sin mening vad som
              anförs i motionen om regelbundet återkommande jämställdhetsrevisioner.
            </item>
            <item xml:id="i-89LbFWskE9qktUwh8Rwzvi">
              Riksdagen tillkännager för regeringen som sin mening vad som
              anförs i motionen om riksdagsstyrelsens åtgärder för jämställdhetsfrågor
              i respektive utskott. 1
            </item>
            <item xml:id="i-JGngkSSKsX7tmh7FKa6iGs">
              Riksdagen tillkännager för regeringen som sin mening vad som
              anförs i motionen om jämställdhetsrevision av riksdagens utskottsarbete.
              1
            </item>
          </list>
          <p xml:id="i-FswekPdRYhbjvnsNcc6BXb">
            1 Yrkandena 7 och 8 hänvisade till KU.
          </p>
        </div>
        <div xml:id="i-UuMPVjgXnoATiMgqdTraQU" type="motContent">
          <head xml:id="i-Q2pKoXqP264dKCxh7Wnjfj" type="h1">
            2 Motivering
          </head>
          <p xml:id="i-ECiADN8MXu5qzsMPFhRwQK">
            En jämställdhetspolitik värd namnet ska utmana och upphäva könsmaktsordningen.
            En feministiskt inriktad jämställdhetspolitik måste med nödvändighet
            ha en struktur som har förutsättningar att tjäna sitt syfte. Så
            är inte fallet med nuvarande organisation. Idag är det oklart
            vilken status jämställdhetspolitiken har när man ser till hur
            strukturerna för jämställdhetsarbete och jämställdhetspolitik
            är utformade.
          </p>
          <p xml:id="i-UhW3r7qqstk5otgCiYUZnP">
            Den nationella jämställdhetspolitiken har hittills ägnat sig
            åt övergripande uppföljning och utvärdering av övriga verksamhetsområden,
            dvs. haft en i huvudsak förhållandefunktion. Jämställdhetspolitiken
            betraktas och behandlas som å ena sidan ett politikområde bland
            andra, å andra sidan som ett sektors-övergripande politikområde.
            Det framstår som om jämställdhetspolitiken saknade eget berättigande
            och frågan är om jämställdhetsministern i dag har samma status
            som övriga ministrar.
          </p>
          <p xml:id="i-DQ8AJyHSawDHjvKUHixSJN">
            Jämställdhetsintegrering på samtliga politikområden har hittills
            varit huvudstrategi för att uppnå de övergripande jämställdhetsmålen.
            Vänsterpartiet har ett flertal gånger framfört kritik mot att
            politiken överbetonar jämställdhetsintegreringens betydelse. Denna
            har fått bli både mål och medel, och ett antal uppsatta kriterier
            för jämställdhet har fått ersätta strategier som rubbar könsmaktsordningen.
            Vänsterpartiet ifrågasätter jämställdhetsintegrering som allenarådande
            strategi för att motverka den strukturella underordningen och
            diskrimineringen av kvinnor. Det är viktigt att skilja på mål
            och medel.
          </p>
          <head xml:id="i-Bsce1BT6tJGTQsoM8VZLbz" type="h1">
            3 De övergripande jämställdhetsmålen
          </head>
          <p xml:id="i-ATT51EF9naELfhNkGP3FYK">
            Kvinnor och män ska ha samma makt att forma samhället och sina
            egna liv. Det är det övergripande målet för svensk jämställdhetspolitik
            i dag. De fyra delmålen gör gällande att kvinnor och män ska ha
            samma rätt och möjlighet att vara aktiva samhällsmedborgare och
            forma villkoren för beslutsfattandet, att kvinnor och män ska
            ha samma möjligheter och villkor i fråga om utbildning och betalt
            arbete som ger ekonomisk självständighet livet ut, att kvinnor
            och män ska ta samma ansvar för hemarbetet och ha möjlighet att
            ge och få omsorg på lika villkor, samt att kvinnor och män, flickor
            och pojkar, ska ha samma rätt och möjlighet till kroppslig integritet.
            Målen antogs av riksdagen den 16 maj 2006.
          </p>
          <p xml:id="i-UiR1eF3C9u2b2qs9fdfTwT">
            Vänsterpartiet ser positivt på de nya målen och den nya målstrukturen
            som har en tydligare intention än tidigare mål att omfördela makt
            mellan kvinnor och män. Det finns en feministisk dimension nu
            som inte fanns tidigare. Vi har förhoppning om att de nya etappmålen
            och indikatorerna för uppföljning och utvärdering av jämställdhetspolitiken
            ska skapa en tydligare koppling mellan mål, insatser och resultat.
          </p>
          <p xml:id="i-Hwi6SSVy8B8MNJN3GEaEY6">
            Vänsterpartiet menar att de nya målen för jämställdhetspolitiken
            är ett steg i rätt riktning. Trots det saknar vi ett tydligt könsmaktsperspektiv
            på flera områden, inte minst en könsmaktsförståelse av mäns våld
            mot kvinnor. Och nya mål ställer nya krav. Målen avgör vilka politiska
            prioriteringar som är strategiskt viktiga för att målen ska bli
            möjliga att förverkliga inom en rimlig framtid. De är också avgörande
            för uppföljningen och utvärderingen av resultaten på de olika
            politikområdena. Den politik som regeringen bedriver saknar tyvärr
            feministisk skärpa och uppvisar brist på insikt i hur olika politikområden
            påverkar varandra och får effekt i kvinnors vardag. Därför är
            det oroande att regeringen har meddelat att de avser att göra
            en översyn av de nyligen antagna jämställdhetsmålen.
          </p>
          <p xml:id="i-GWGQYzUEQUjcwigoNiw9MQ">
            Vänsterpartiet anser att en feministisk jämställdhetspolitik
            värd namnet kräver kraftfulla strategier och menar att förutsättningarna
            och formerna för jämställdhetspolitiken, liksom dess innehåll,
            bör förändras radikalt. Hittills har vi sett att jämställdhetsmålen
            får liten betydelse i praktiken. Det finns en skarp motsättning
            mellan mål och verklighet som beror på motstridiga intressen.
            Den officiella jämställdhetspolitiken har inte på allvar utmanat
            ojämlikhet, orättvisor och diskriminering. Verktyg saknas inte
            för att i grunden bryta upp den ojämlika könsmaktsordningen, men
            de används inte, och skälet är politiskt. Maktförhållandena mellan
            kvinnors och mäns livsutrymme är i grunden olika och ojämlika.
            Vänsterpartiet menar att jämställdhetspolitikens övergripande
            mål och syfte måste vara att utmana patriarkala strukturer, dvs.
            mäns strukturella överordning, som leder till den systematiska
            underordningen av kvinnor.
          </p>
          <p xml:id="i-WDg13b9rcznzhn5TiiW5jk">
            Jämställdhetspolitikens uppgift är därför att synliggöra vad
            som ger makt och vad som ger upphov till maktlöshet. För att uppnå
            verklig rättvisa och verklig jämställdhet mellan könen måste med
            nödvändighet makt och resurser omfördelas från män till kvinnor.
            Det gäller såväl den politiska som den ekonomiska makten.
          </p>
          <p xml:id="i-EmoP8psoDp3LH6uTCh2abn">
            Jämställdhetspolitik handlar därför inte om att kvinnor ska lyftas
            till mäns nivå utan att män ska avstå makt och ekonomiska, sociala
            och kulturella privilegier som de har på grund av att de är män.
            Det yttersta syftet med en feministisk jämställdhetspolitik är
            just att ändra maktförhållandena mellan könen. Samtliga mål för
            jämställdhetspolitiken ska relateras till detta övergripande mål.
            Detta bör riksdagen som sin mening ge regeringen till känna.
          </p>
          <head xml:id="i-8fZZJ8Z3KJrDWXu8gToxNn" type="h1">
            4 Strategiskt viktiga områden
          </head>
          <p xml:id="i-Ybchbgt5ps6Nt5Ro1n3DvX">
            Ojämlikheten mellan könen måste således vara utgångspunkten för
            politikens utformning. Det gäller att angripa normer och strukturer
            som upprätthåller ojämlika maktförhållanden, exempelvis på arbetsmarknaden
            som styr lönesättning och ett ojämlikt uttag av föräldraförsäkringen.
            Det handlar också om villkoren för mäns och kvinnors ojämlika
            livsutrymme, om vem som har tolkningsföreträde, om den makt som
            det sexualiserade våldet demonstrerar. Normerna avgränsar vad
            som är möjligt att definiera som politik, problem eller samhällsfråga.
            Vi måste synliggöra att det finns olika verkligheter och peka
            på att det är samhällets ansvar att ta hänsyn till dessa.
          </p>
          <p xml:id="i-CpHaqY7Wax1ZYLgz3G74b5">
            Regeringens politik måste förändras och inarbeta en feministisk
            strategi för att utmana könsmaktsordningen. De strategiskt viktiga
            frågorna för en feministisk jämställdhetspolitik är att genomföra
            reformer som utmanar och förändrar maktförhållandena mellan könen.
            Det handlar om reformer inom alla politikområden. Till exempel
            är en utbyggd offentlig sektor, individuell föräldraförsäkring,
            arbetstidsförkortning, jämställda löner och rätt till heltidsarbete
            centrala frågor som har hög prioritet i en feministisk strategi.
            Det är reformer som på ett radikalt sätt skulle utmana rådande
            könsmaktsordning och förändra maktbalansen mellan könen på arbetsmarknaden.
            Inte minst genom att de skapar förutsättningar för en omfördelning
            av det betalda och obetalda arbetet.
          </p>
          <p xml:id="i-XuQWGuJw8hxbnDJWrKx7PJ">
            Om jämställdhetspolitiken på allvar ska utmana mäns makt och
            privilegier kräver det att männens intresse som grupp måste ställas
            mot kvinnors gemensamma intressen. Vi måste hitta en form för
            politiken där mannen inte längre utgör normen, där kvinnors kollektiva
            erfarenheter och handlande i större grad får utrymme på den politiska
            arenan och en feministisk jämställdhetspolitik som utmanar politikens
            gränser.
          </p>
          <head xml:id="i-Mvei7mvbjwdEQ21fKQmQnP" type="h1">
            5 Jämställdhetsarbetets organisering
          </head>
          <p xml:id="i-VhGu53eVA5DwUPLTsULt9M">
            Vänsterpartiet menar att en politik för att utmana könsmaktsordningen
            måste vara beredd att också utmana politikens gränser. Det kräver
            nya politiska verktyg och ny organisering. För att höja jämställdhetspolitikens
            status behöver strukturerna för och organiseringen av det statliga
            jämställdhetsarbetet omformas. Ett feministiskt jämställdhetsarbete
            medför ett tydligt politiskt ansvar. Vänsterpartiet föreslår här
            nedan förändringar för en mer effektiv jämställdhetspolitik.
          </p>
          <head xml:id="i-UU1P7Rk4v41Zp88ATHMCRJ" type="h2">
            5.1 Jämställdhetsminister med eget departement
          </head>
          <p xml:id="i-9BeF4YUEdrTRSKz3dRVaqR">
            I dag är jämställdhetsministern inte en renodlad jämställdhetsminister
            och har inte ett jämställdhetsdepartement. Integrations- och jämställdhetsministern
            delar sitt uppdrag på ett flertal ämnesområden via Integrations-
            och jämställdhetsdepartementet som ansvarar för demokratifrågor,
            folkrörelsefrågor, integration och mångfald, jämställdhet, konsumentfrågor,
            medborgarskap, minoriteter, mänskliga rättigheter, storstadspolitik
            och ungdomspolitik. Denna ordning gör att jämställdhet som sakområde
            försvagas. Sedan regeringsskiftet har också jämställdhetspolitiken
            avstannat.
          </p>
          <p xml:id="i-CjVWcP29QmMpcAgvgywB9U">
            Diskrimineringen av kvinnor ska visserligen inte ses utifrån
            ett isolerat politikområde, jämställdhetspolitiken ska omfatta
            alla politikområden och samhällsfunktioner. Men för en feministisk
            jämställdhetspolitik krävs en övergripande politisk-strategisk
            nivå med mandat att initiera och vara pådrivande när det gäller
            för kvinnor strategiskt viktiga jämställdhetssatsningar.
          </p>
          <p xml:id="i-Autj1khRp2MEGx5YpUubqh">
            Därför anser Vänsterpartiet att det behövs en jämställdhetsminister
            i dess rätta bemärkelse med ett övergripande mandat och ett renodlat
            jämställdhetsdepartement. Mot bakgrund av detta bör regeringen
            överväga att inrätta ett jämställdhetsdepartement.
          </p>
          <p xml:id="i-2X8kxKHrX9WipwhdmRKMXV">
            Detta bör riksdagen som sin mening ge regeringen till känna.
          </p>
          <head xml:id="i-Peu7BU8eTtDubjuq6nKDAm" type="h2">
            5.2 Inrättande av en jämställdhetsmyndighet
          </head>
          <p xml:id="i-DSPaEZFnF5z8LwpDbyRj7M">
            Frågan om en institutionalisering av jämställdhetsarbetet via
            inrättandet av en jämställdhetsmyndighet väcktes senast i Makt
            att forma samhället och sitt eget liv jämställdhetspolitiken mot
            nya mål (SOU 2005:66) men har även lyfts fram tidigare inom ramen
            för olika utredningar och förslag (se bl.a. SOU 2001:44 och Ds
            2001:64). I en nordisk jämförelse tydliggörs att Sverige har en
            liten organisation som ska stödja och möjliggöra att genomföra
            de jämställdhetspolitiska målen. Vänsterpartiet har tidigare föreslagit
            att en myndighet för jämställdhetsfrågor inrättas som har till
            uppgift att arbeta mot könsdiskriminering inom samhällets samtliga
            områden. Vi menar att detta krav nu är mer angeläget än någonsin.
            Vi vill också poängtera att denna myndighet ska arbeta brett utifrån
            ett könsmaktsperspektiv.
          </p>
          <p xml:id="i-JNK9fiLze8ZXDPKVwiGEEZ">
            Förutom jämställdhetsministern utgörs dagens organisering av
            jämställdhetsarbetet av JämO, Jämställdhetsnämnden, länsstyrelsernas
            jämställdhetsexperter samt varje myndighets och organisations
            ansvar att göra jämställdhetsanalyser. Vänsterpartiet föreslår
            att i samband med att det fattas beslut om Diskrimineringskommitténs
            förslag om en sammanslagning av diskrimineringsombudsmännen bör
            en jämställdhetsmyndighet tillsättas.
          </p>
          <p xml:id="i-Si8L2n8Nq7NoNPTJr7xbJC">
            Den nya myndighetens uppgift ska vara att bevaka utvecklingen
            på jämställdhetsområdet både i Sverige och internationellt, samordna
            och stödja andra myndigheter, verksamheter och organisationer
            samt ansvara för metod- och kunskapsutveckling och spridning,
            bidragsgivning och information. Som exempel kan nämnas att myndigheterna
            i Norge och Danmark är självständiga men får sitt uppdrag och
            sina medel från regeringen. Dessa arbetar bl.a. med kunskapsuppbyggnad
            och kunskapsspridning genom att vara mötesplats mellan forskning
            och praktik, vilket är eftersatt i det svenska jämställdhetsarbetet
            och som vore en viktig uppgift för en jämställdhetsmyndighet.
          </p>
          <p xml:id="i-TykWnKEEjnCJ9unHUi9JSC">
            Granskning av andra myndigheter kan vara en annan angelägen uppgift.
            Mot bakgrund av ovanstående bör regeringen återkomma med förslag
            på inrättande av en jämställdhetsmyndighet. Detta bör riksdagen
            som sin mening ge regeringen till känna.
          </p>
          <head xml:id="i-E8D93SadghvhRR3hkoBKNo" type="h2">
            5.3 Forskning och opinionsbildning
          </head>
          <p xml:id="i-3KES6GMz3GcCzAPrphWoMB">
            Universitetens och högskolornas centrum för genusforskning och
            Nationella sekretariatet för genusforskning utgör en nationell
            resurs som kan utvecklas och användas bredare. De bör i framtiden
            få ökat stöd för att stimulera förändringsarbete, strategi- och
            metodutveckling, debatt och opinionsbildning, kunskapsutveckling
            och kunskapsspridning på både lokal, regional och nationell nivå.
            Detta kommer att vara viktigt inte minst vid inrättandet av en
            jämställdhetsmyndighet. Det kommer att gynna även det interna
            jämställdhetsarbetet inom utbildnings- och forskningsvärlden.
          </p>
          <head xml:id="i-4xUMmoPABth1rxD2SttdqT" type="h2">
            5.4 Jämställdhetsförordning
          </head>
          <p xml:id="i-WSQenxJrUunP8TiteFVWe5">
            Vänsterpartiet menar att det förslag som presenteras i Ds 2001:64
            om inrättande av en jämställdhetsförordning liknande den som finns
            inom integrationspolitikens område bör genomföras. Vänsterpartiet
            föreslår således att en ny jämställdhetsförordning upprättas liknande
            den som finns för integrationspolitiken (SFS 199:593). Utformningen
            av ett sådant förslag kan exempelvis ha följande lydelse:
          </p>
          <p xml:id="i-4fSzLWMNPRHt9jyqm42ajE">
            Myndigheterna ska fortlöpande beakta samhällets könsmaktsordning
            när de utformar sin verksamhet och när de bedriver den. Myndigheterna
            ska verka för lika rättigheter och möjligheter för alla oavsett
            kön. Myndigheterna ska i sin verksamhet särskilt motverka alla
            former av könsdiskriminering.
          </p>
          <p xml:id="i-GNMADb3Gq8tpJ8TqbnuLtJ">
            I jämställdhetsförordningen ska specifika regleringar och tydliga
            målformuleringar inom de olika politikområdena användas som vägledning
            för att uppnå just en effektivare jämställdhetspolitik i verksamheterna.
            Gränserna mellan externt och internt jämställdhetsarbete ska vara
            tydliga. Det är viktigt att skilja på arbetsgivarroll och politikerroll
            utan att det förlamar de offentliga arbetsgivarnas jämställdhetsarbete
            och jämställdhetspolitiska åtgärder. Även krav på jämställdhetsintegrering
            ingår. Vänsterpartiet begär att en ny jämställdhetsförordning
            inrättas. Detta bör riksdagen som sin mening ge regeringen till
            känna.
          </p>
          <head xml:id="i-Es8XiEPxQTLxaYo2XSWjUN" type="h2">
            5.5 Regleringsbrev
          </head>
          <p xml:id="i-2qUjo4Go6hB8ATQLU131WE">
            Ett sätt att utveckla jämställdhetsarbetet i feministisk riktning
            är att regleringsbreven ska ha tydliga direktiv och prioriteringar
            som går att relatera till de övergripande målen. Återrapportering
            ska vara obligatorisk och samtliga återrapporteringskrav ska finnas
            samlade i regleringsbrevet. Återkoppling till de övergripande
            jämställdhetspolitiska målen och delmålen ska vara möjlig och
            göras från samtliga politikområden. Regleringsbreven liksom förordningarna
            ska ha relevanta myndighetsspecifika mål med ett tydligt feministiskt
            perspektiv. Detta bör riksdagen som sin mening ge regeringen till
            känna.
          </p>
          <head xml:id="i-NVhBfiTd6YVJrdekF2YD9C" type="h2">
            5.6 Återkommande jämställdhetsrevisioner
          </head>
          <p xml:id="i-uGuejqpZsLn7fb7Cb2vGE">
            Jämställdhet är inte förhandlingsbart och ska inte kunna vägas
            mot andra politiska mål eller väljas bort med hänvisning till
            bristande resurser, avsaknad av relevans etc. Vänsterpartiet föreslår
            därför att det inrättas regelbundet återkommande jämställdhetsrevisioner
            och att regeringen utreder hur och vilken instans som är lämplig
            för detta uppdrag. Detta bör riksdagen ge regeringen till känna.
          </p>
          <head xml:id="i-3umSiof8h6atXoXZscQjfy" type="h2">
            5.7 Jämställdhet i riksdagens utskott
          </head>
          <p xml:id="i-W5m1aw1g9BP62Kndun9Xpy">
            Utskotten i riksdagen, sånär som på arbetsmarknadsutskottet,
            saknar formella instrument för att behandla jämställdhetsfrågor
            inom sina sakområden. Det innebär att varje annat utskott, om
            de så vill, kan förbise könsmaktsperspektivet. Vänsterpartiet
            menar att utskotten bör ha en plattform för att kunna föra upp
            jämställdhetspolitiska frågor inom sina sakområden. Det kan ske
            genom en övergripande tilläggsparagraf eller genom att samtliga
            utskott får ett uppdrag att i sin beredning av utskottsärendena
            beakta jämställdhetsaspekter ur ett feministiskt perspektiv.
          </p>
          <p xml:id="i-EePpMenUCxKPAuCh2sMFix">
            Riksdagen bör uppdra åt riksdagsstyrelsen att pröva vilka åtgärder
            som är nödvändiga för att riksdagens samtliga utskott ska få en
            formell plattform för att föra upp jämställdhetsfrågor inom sina
            respektive sakområden. Detta bör riksdagen som sin mening ge till
            känna.
          </p>
          <head xml:id="i-3ZGzwP1oBCNqH7zn9uYLGq" type="h2">
            5.8 Riksdagens jämställdhetsrevision
          </head>
          <p xml:id="i-F8az6GkHUbh2373APXhZNv">
            Jämställdhetspolitik och feministiskt förändringsarbete berör
            samtliga utskott och politikområden. Mot bakgrund av ovanstående
            förslag om formella instrument för att på bästa sätt integrera
            ett feministiskt perspektiv i riksdagens samtliga utskottsarbeten,
            och för att kvalitetssäkra detta arbete liksom att tydliggöra
            att jämställdhetsarbetet inte är förhandlingsbart eller ska kunna
            väljas bort, behövs en kontrollfunktion för riksdagens jämställdhetsarbete.
          </p>
          <p xml:id="i-NwsLCQmfgQ13YNnbj49rsY">
            Regelbundet återkommande granskningar och jämställdhetsrevisioner
            av riksdagens utskott bör inrättas. Vänsterpartiet begär att riksdagsstyrelsen
            utreder på vilket sätt en jämställdhetsrevision av riksdagens
            utskottsarbete på bästa sätt kan inrättas.
          </p>
          <p xml:id="i-KtnS1jR12Dr6imJhDah5Ka">
            Detta bör riksdagen ge regeringen till känna.
          </p>
        </div>
        <div xml:id="i-J3smQ6Yk3wybh29vUSJRp8" type="signatureBlock">
          <list xml:id="i-X724bnwYAT7Wh7PgHXaMX6">
            <item xml:id="i-5jVhZEXQfTXKNRSHu53nnT" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-3s1a1TdjepzkX6TXBWrHMP" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-KrzmAHabTGPRc7D3N2iqSK" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-W4Q1dUAp4mvvu2wnz5szZ8" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-DWWqhTUdjfpb3mssye2V4G" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-DjrrPBpnTmXAz9Y8dUedUB" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-GsB89BrWT68poQvzBT91Yy" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-DHp4Ho8jAPu2EM9dEKuXpV" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
