<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00436">
  <teiHeader>
    <fileDesc>
      <titleStmt>
        <title>Miljöanpassande av minerallagen</title>
        <author corresp="i-9x2nw6aosA3pyEJfJTc1eD">av Ulf Holm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöanpassande av minerallagen</title>
          <idno type="rdwebb">GY02N436</idno>
          <rs type="number">N436</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N436/text</ref>
          <ref type="dokument_url_html">http://data.riksdagen.se/dokument/GY02N436</ref>
          <ref type="dokumentstatus_url_xml">http://data.riksdagen.se/dokumentstatus/GY02N436</ref>
          <ref type="doc">http://data.riksdagen.se/fil/2429AD7C-3BE9-444B-9B54-192C9E0BEB74</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SmRPCxeeFT5n33pRkBk9RG" type="signed"/>
        <correspContext corresp="i-SmRPCxeeFT5n33pRkBk9RG">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-FFx7Ww5mGZ9ZGrCYv8VVZ8" type="numbering">
          <date when="2010-10-29"/>
        </correspAction>
        <correspAction xml:id="i-RPYspeevJbDdws1jXJtJkR" type="submission">
          <date when="2010-10-27"/>
        </correspAction>
        <correspAction xml:id="i-7Vn17DTCByEX2eZCy4D71q" type="transfer">
          <date when="2010-10-27"/>
        </correspAction>
        <correspAction xml:id="i-XDis52rsap5GhhwNot18pq" type="assigned"/>
        <correspContext corresp="i-XDis52rsap5GhhwNot18pq">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GoCzB3q8jZUqt5VmPV8mzL" type="motBody">
        <div xml:id="i-5fJYQKGfvw8EkTKjAsJkem" type="motProposal" subtype="förslag">
          <head xml:id="i-3PsdEq7Ed8bbuVLzrx4scq">
            Förslag till riksdagsbeslut
          </head>
          <list xml:id="i-TsGDdeYsbcffGeS9D7zuNk" style="ol">
            <item xml:id="i-3Kk2Rakf4ZNpMigJBxJoNR">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              om minerallagen i syfte att tillföra en vetorätt för länsstyrelser
              och kommuner mot prospektering och utvinning.
            </item>
            <item xml:id="i-EQbG8NBae87PCQGJVzrm3d">
              Riksdagen tillkännager för regeringen som sin mening vad som
              anförs i motionen om att minerallagen bör utredas i syfte att
              försiktighetsprincipen och principerna för en långsiktigt hållbar
              utveckling skrivs in och överordnas andra aspekter på mineralhantering.
            </item>
            <item xml:id="i-2dnF7MyKyEvq2T8iWGiaaC">
              Riksdagen tillkännager för regeringen som sin mening vad som
              anförs i motionen om Sveriges agerande internationellt vad gäller
              naturtillgångar.
            </item>
          </list>
        </div>
        <div xml:id="i-Sn34oYJ6D6qW3pcp8R6EV" type="motContent">
          <head xml:id="i-2eUP93U2idgEDvRyWGEUdQ" type="h1">
            Minerallagen
          </head>
          <p xml:id="i-A9j6mh7aDVL5qZATV2r9gx">
            Många kommer säkert ihåg filmen Äppelkriget. När storföretag
            ville förvandla den vackra änglamarken till ett jättelikt turistgetto.
            Nu finns det risk för att filmen blir verklighet. Men den här
            gången är det inte hotell och nöjesfält man vill bygga, utan man
            vill försöka att anlägga stora gasfält. Utvinning av olja har
            passerat sitt maximum. Alternativen till olja har hitintills visat
            sig vara dyrare och därför har jakten på nya möjligheter till
            energiutvinning intensifierats. Trycket på odlingsbar mark ökar
            för att tillgodose råvara för biodrivmedelsframställning och kommande
            behov av livsmedel. Det prospekteras efter uran och den borgerliga
            regeringen säger sig vara positiv till uranbrytning i Sverige.
            I Skåne har Shell fått bergmästarens tillstånd att prospektera
            efter naturgas på en yta som motsvarar en femtedel av hela landskapets
            yta. Endast kyrkogårdar, nationalparker och mark för militära
            ändamål är undantagna i det tillstånd Shell har erhållit. Minerallagen
            kräver ingen egentlig prövning mot kriterierna för ekologiskt
            hållbar utveckling innan beslut om prospektering och utvinning
            fattas. Ändliga råvaror förbrukas i en takt som underminerar kommande
            generationers levnadsförhållanden.
          </p>
          <p xml:id="i-dLZQTcxeXwGVdNwEScNje">
            Minerallagen har ändrats vid flera tillfällen de senaste årtiondena.
            Prospektering av mineraler, som tidigare utförts av staten, sköts
            sedan 1993 enbart av företag. Intresset för att prospektera i
            Sverige är stort. Bergmästaren fattar ensam beslut om prospekteringstillstånd.
            De flesta företag i prospekteringsbranschen har någon form av
            blandat svensk-utländskt ägande. Boliden North Atlantic Natural
            Resources, Terra Mining och Shell Exploration AB heter några av
            aktörerna som delvis ägs av amerikanska och kanadensiska intressen.
          </p>
          <head xml:id="i-DYkz4D9XeX7BVYdVA5csAJ" type="h1">
            Opinion mot minerallagen
          </head>
          <p xml:id="i-6tzcSZaDgFD6B1ec7Y5Ax3">
            Prospekteringsverksamheten har gett upphov till en kraftfull
            opinionsbildning. Senast i raden är nätverket Heaven or sHELL
            som består av människor från Hörby, Tomelilla och Sjöbo. Mot bakgrund
            av klimatsituationen och nödvändigheten av att fasa ut de fossila
            energislagen och i stället lyfta fram de förnybara energislagen
            ter sig denna provborrning och eventuella utvinning förankrad
            i ett bakåtsträvande tankesätt.
          </p>
          <p xml:id="i-rKmDWsxwGFDw1TxGUuZCC">
            Även bortsett från ovanstående ter sig provborrningarna som mycket
            tvivelaktiga. Försiktighetsprincipen bör råda eftersom man i dagsläget
            vet ytterst lite om vilka effekter en provborrning kan medföra,
            dels vad gäller förskjutningar i berggrunden, dels vad gäller
            effekterna på grundvattnet med tanke på borrningarna.
          </p>
          <p xml:id="i-CCSRdZdpWdiCUXgsyutNAp">
            Frågan om provborrningarna ställer vidare frågan om vilka möjligheter
            markägare, boende i närheten, kommunerna och länsstyrelsen har
            att stoppa provborrningar och prospektering. Det borde självklart
            vara så att det finns en möjlighet att säga nej ifall, till exempel,
            en kommun inte önskar en provborrning som på sikt kan innebära
            en utvinning av till exempel naturgas i området. Det kan givetvis
            finnas flera anledningar till att det är uppenbart olämpligt att
            den avsedda exploateringen kommer till stånd. I dag finns inte
            denna möjlighet att säga nej.
          </p>
          <p xml:id="i-RETR5K6WNMBkZavFjywz3t">
            När aktionerna för att stoppa gruvbrytning på Österlen i Skåne
            pågick var partierna i Region Skåne eniga om att kräva en lagändring
            så att inte minerallagen överskuggar alla andra lagar. Kritiken
            av minerallagen har lett till en utredning med uppgift att göra
            en översyn av lagen.
          </p>
          <head xml:id="i-7HinNSrWN1BcQtMcKvAZcM" type="h1">
            Maktaspekter på minerallagen
          </head>
          <p xml:id="i-8L3tHUKhnJ8QyYh5ep1RjY">
            Argumenten är av olika slag. Det finns markägare som anser att
            besluten om prospekteringstillstånd kränker deras äganderätt.
            Andra menar att minerallagen är en bananrepubliklag som låter
            det transnationella kapitalet exploatera naturtillgångar i sin
            ständiga jakt på profiter. Bergmästarens makt strider mot de offentligrättsliga
            regler som gäller för annan exploateringsverksamhet. Kommuner
            och länsstyrelser har i princip inget inflytande på besluten.
            Värnandet om kulturlandskapet har tidigare enat partierna i Simrishamn
            och Tomelilla för en ändring av minerallagen. Skyddet av jordbruksnäringen
            gör LRF kritiskt till minerallagens utformning.
          </p>
          <head xml:id="i-MdZR8dfVfA3aWnbCcKEPH2" type="h1">
            Minerallagen och miljön
          </head>
          <p xml:id="i-UrLU4Y4DPYBzQ15njLNQMY">
            Den viktigaste invändningen mot lagstiftningen och om hur den
            utnyttjas är miljökonsekvenserna av densamma. Mark- och vattenförstörelse
            samt avfallsberg och spridning av kemikalier är konsekvenser av
            gruvdrift. Vad som händer när dammar springer läck har erfarits
            i det spanska Coto Doñana samt på många andra ställen i världen.
            Kretsloppsprinciper samt alla rimliga definitioner av kriterierna
            för en hållbar utveckling leder till att produktion och konsumtion
            måste ställas om och baseras på förnybara naturresurser. Besluten
            om prospektering och gruvtäkt måste ställas i relation till den
            i regeringsförklaringar uttalade strävan att Sverige ska vara
            ett föredöme vad gäller ekologisk omställning.
          </p>
          <p xml:id="i-TgTfUkbAi2J3yRSMv7JHCz">
            De praktiska konsekvenserna av minerallagen är att ge företagen
            en gräddfil så att de på undermåligt beslutsmaterial kan bestämma
            hur samhällsutvecklingen ska se ut i 25 år framåt.
          </p>
          <head xml:id="i-6onCK34BwThzgLAXMTPUNj" type="h1">
            Behov av förändringar
          </head>
          <p xml:id="i-VA1j627oEXmoXpQ8TU22wD">
            Miljölagstiftningen har samlats i en miljöbalk som markerar en
            ambitionshöjning. I förhållande till detta ger minerallagen ett
            opassande och ålderdomligt intryck. Prospektering och brytning
            av mineraler borde hanteras enligt 12 kap. miljöbalken där redan
            berg-, grus- och stentäkt regleras. En ny utredning om minerallagen
            motiveras även av behovet av att anpassa olika samhällssektorer
            till de miljömål riksdagen har antagit.
          </p>
          <head xml:id="i-Grv6bvFq4KR8vETQUB9Bt6" type="h1">
            Gruvbrytning
          </head>
          <p xml:id="i-WtBVckSb4rtxQvVKGWXhU9">
            Bryta zink och bly kan man göra i många olika sorters gruvor.
            Men vare sig man väljer öppna dagbrott eller vanliga gruvor är
            utvinningsprincipen densamma. Malmen tas upp och mals sönder till
            fin sand som slammas upp i ett kemikaliebad. Genom kemiska processer,
            flotation, flyter zinken upp till ytan och kan skummas av. Resten
            av sanden, som innehåller en hel del zink och bly, pumpas ut i
            en stor avfallsdamm, som kan vara upp till en kilometer lång.
            Där deponeras sanden under lång tid. Hela gruvområdet kan vara
            upp emot 250 hektar stort, med närmare 20 meter höga och 400 meter
            långa vallar runt om avfallsdammarna.
          </p>
          <p xml:id="i-PpX4RtnJTpo8qveY77sPRS">
            Det var en sådan vägg som brast för Boliden i Spanien för några
            år sedan och 5 miljoner kubikmeter förgiftat vatten vällde ut
            i den närbelägna nationalparken. Världsnaturfonden har redovisat
            att det enbart i Europa finns flera tusen sådana giftupplag.
          </p>
          <head xml:id="i-SgvNB1SPHffLehCJ6EBvcg" type="h1">
            Protester mot prospektering och utvinning
          </head>
          <p xml:id="i-AHofaVwwk5QPkCuK1FayiU">
            Inte bara Skåne har en aktuell konflikt om mineralhantering.
            Till Dingelvik i Dalsland kom 1995 företaget Svenska Koppar AB
            för att söka mineraler. En död hand la sig över bygden, befolkningen
            protesterade. Till Tingsryds och Ronnebys kommuner kom gruvföretaget
            Terra Mining vintern 19971998 för att projektera. Och i Nybyn
            i Alterälvens dalgång, norr om Piteå, har byborna också protesterat
            mot den prospektering som bergmästaren beviljat.
          </p>
          <p xml:id="i-EErqDNHkDe4BniK3D9fZzZ">
            Trots att kommuner säger nej, som exempelvis miljönämnden i Hörby
            kommun, stövlar projekteringsfolket ändå redan i markerna. Enligt
            lagen har ingen rätt att hindra dem. Det vet de och överklagar
            alla beslut. Med stora ekonomiska resurser bakom sig och med ännu
            större vinstmöjligheter i utsikt skyr de inga medel. Mineral-
            och gassökarna har rätt att inte bara ströva, de får borra, anlägga
            vägar och bygga. Undantagna från deras rättigheter är bara kyrkogårdar,
            nationalparker och militärområden. Flera tusen hektar mark och
            hundratals markägare är berörda. Inmutningarna är enorma.
          </p>
          <head xml:id="i-VFomUpjW1pgG9uXMzcTR4" type="h1">
            Bergmästarens roll
          </head>
          <p xml:id="i-C7RkSUiwLZoW9hTrP2Uwr6">
            Behöver gruvbolag fråga andra om lov? Ja, men den enda som behöver
            tillfrågas är bergmästaren i Luleå. Så säger minerallagen. Bergmästaren
            bestämmer helt ensam över inmutningar, provgrävningar m.m. Bergmästaren
            kan till och med ge tillstånd till fullskalig drift. Men då ska
            även andra myndigheter ge sitt godkännande innan gruvbrytningen
            kan börja. Enligt minerallagens nuvarande formulering kan ett
            gruvbolag få tillstånd att hämta upp de fyndigheter som finns
            i Sveriges jord och berika sig på en eventuell vinst. Sverige
            har till och med värvat intresserade exploatörer runt om i världen.
          </p>
          <p xml:id="i-AcQ4XEe8w4YxU9wAEaAXNA">
            Minerallagen måste ändras. Kommunerna måste få makt att förbjuda
            olämplig mineralprospektering och gruvdrift, precis på samma sätt
            som de kan stoppa annan oönskad företagsetablering. Även länsstyrelse
            bör ha vetorätt.
          </p>
          <head xml:id="i-NY7jtebK4nC2nv1gpefaBA" type="h1">
            Försiktighetsprincipen
          </head>
          <p xml:id="i-JpkXw1Z6FLZofT3CVcpg3C">
            Mineralhanteringen måste liksom andra sektorer i samhället ställas
            om, kunna vara en del av en hållbar utveckling. Bevisbördan måste
            ändras. Vad döljer sig bakom det samhällsintresse som kan tvinga
            kommuner att ändra framtidsplaner och tvinga markägare att ge
            upp sina näringar och eventuellt flytta? Starka kapitalplacerare
            som ser en möjlighet att få snabb och god avkastning på en guldfyndighet?
            Förhindra olyckor liknande den som skedde vid Boli dens anläggning
            i Spanien? Äventyrar mineralbrytningen kommande generationers
            möjligheter att få sina behov tillgodosedda? Exploatering av naturtillgångar
            ska grundas på försiktighetsprincipen. Exploatören ska redovisa
            huruvida brytningen står i överensstämmelse med en långsiktigt
            hållbar utveckling och att denna kan ske utan allvarliga miljökonsekvenser.
          </p>
        </div>
        <div xml:id="i-AfSyjKoT5eEMk7eSLjL1mD" type="signatureBlock">
          <list xml:id="i-GKDePDZpMf1GxzM7pUHiXc">
            <item xml:id="i-G5UJWqFvW2vNH64iLxqTbJ" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-QbCkr3E6wkakqxu48wHSXe" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-JTzTaZPtF71c9bgQaNNNcS" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-4Y3bw24nMntitxyNDX2EFi" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
