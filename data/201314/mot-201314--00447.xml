<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00447">
  <teiHeader>
    <fileDesc>
      <titleStmt>
        <title>med anledning av prop. 2013/14:129 Skydd för kännetecken i den internationella humanitära rätten</title>
        <author>av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:129 Skydd för kännetecken i den internationella humanitära rätten</title>
          <idno type="rdwebb">H102XSD447</idno>
          <rs type="number">SD447</rs>
          <ref type="dokument_url_text">http://data.riksdagen.se/dokument/H102XSD447/text</ref>
          <ref type="dokument_url_html">http://data.riksdagen.se/dokument/H102XSD447</ref>
          <ref type="dokumentstatus_url_xml">http://data.riksdagen.se/dokumentstatus/H102XSD447</ref>
          <ref type="doc">http://data.riksdagen.se/fil/069C735D-2E82-4D8E-9EE0-42D3BE580AAF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-D8u4hmCBEZ8P3UQfFXNkWd" type="signed"/>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FxyBVcHcd5YKnrNDRhCRng" type="motHeader"/>
      <div xml:id="i-87h6d1iA4xxka8Px9zGf9t" type="motBody">
        <div xml:id="i-F1WFFGS49GVrQp9WUbcUSU" type="motProposal" subtype="förslag">
          <head xml:id="i-Uj9A9ALYfXphKpeKZ6AdvN">
            Förslag till riksdagsbeslut
          </head>
          <p xml:id="i-P94WRjb2p1tTz62Hm4N6u5">
            Riksdagen avslår proposition 2013/14:129 Skydd för kännetecken
            i den internationella humanitära rätten.
          </p>
        </div>
        <div xml:id="i-LxgrUDo7G7aKWRURSxVMdA" type="motContent">
          <head xml:id="i-3LARbRzWau8fPm5SYnJsm5" type="h1">
            Motivering
          </head>
          <p xml:id="i-HEgb8E3T1363UjT85s1YAS">
            För närvarande existerar ett antal olika internationellt erkända
            kännetecken för sjukvårdspersonal. I Sverige har hitintills det
            röda korset använts som en igenkänningssymbol för den här funktionen,
            vilket brukar anses ha sin historiska grund i en invertering av
            färgerna i den schweiziska flaggan när man skapade organisationen
            Röda Korset 1863 (grundaren Henri Dunant var schweizare och symbolvalet
            har ibland setts som en hedersbetygelse till honom).
          </p>
          <p xml:id="i-Y8w1LYFafGskhiVkT7xbCa">
            Att det idag finns olika symboler som erkända kännetecken har
            sin grund i att olika länder hänvisat till skilda kulturella,
            religiösa eller politiska traditioner. När nu röster har höjts
            för att införa ett neutralt kännetecken den röda kristallen så
            är det i realiteten så att det handlar om att muslimska länders
            företrädare har kritiserat de röda kors som sjukvårdspersonal
            från historiskt kristna länder har burit. Det är heller inte första
            gången som en sådan diskussion uppstår. Osmanska riket och dess
            efterföljare Turkiet kritiserade vid 1900-talets början röda korset
            just för att vara en kristen symbol, vilket utgjorde en del av
            bakgrunden till att man accepterade den röda halvmånen som en
            alternativ symbol för muslimska länder 1929. Någon motsvarande
            kritik från de länder som traditionellt burit det röda korset
            (eller från kristna kyrkor) gentemot den röda halvmånen existerar
            veterligen inte. Det röda korset är i dagsläget en i Sverige och
            många andra länder ett synnerligen väl etablerat varumärke - inte
            bara vid väpnade konflikter utan överlag, som symbol för sjukvård.
            I Sverige är det röda korset sen lång tid tillbaka en okontroversiell
            symbol för sjukvård och vi kan inte se att det skulle kunna finnas
            en politisk och religiös provokation i symbolen. Introduceringen
            av ytterligare en symbol skulle undergräva detta väletablerade
            varumärkes ställning och i onödan kunna orsaka förvirring. Det
            finns ingen anledning till detta.
          </p>
          <p xml:id="i-GJvrhKcPNZJsDcj8UD9d8s">
            Diskussionerna kring detta måste också ses mot bakgrund av den
            konflikt som länge har funnits rörande den israeliska motsvarigheten
            till Röda Korset, Magen David Adom, som länge har använt en röd
            davidsstjärna som sin symbol. För att den israeliska organisationen
            skulle kunna tas upp i Röda Korset så tog man fram den röda kristallen
            som en kompromissymbol som MDA skulle kunna bruka tillsammans
            med davidsstjärnan inom Israels gränser.
          </p>
          <p xml:id="i-G19oCmiQBgGMJZmpoTMnmt">
            Mot ovanstående bakgrund så innebär ett antagande av denna röda
            kristall som ett nytt möjligt kännetecken för svensk militär personals
            sjukvårdsfunktion i realiteten en eftergivenhet mot de krav som
            muslimska företrädare ställer på kristna. Det finns ingen rimlig
            anledning till en sådan eftergivenhet i och med att någon motsvarande
            sådan åtgärd inte är aktuell för länder vars personal bär den
            röda halvmånen. Det är vidare anmärkningsvärt att den formulering
            som återfinns i propositionens lagtext faktiskt också skulle göra
            den röda halvmånen till en möjlig symbol för svenska sjukvårdare
            vilket vi inte ser som rimligt. Argumentet att detta skulle innebära
            en förhöjd säkerhet för svensk sjukvårdspersonal är knappast hållbart,
            med tanke på att den som har beslutat sig för att angripa sjukvårdspersonal
            sannolikt kommer att göra det oavsett vilken uniform som dessa
            bär.
          </p>
          <p xml:id="i-4xJPXwfAxJWqbHDkf5iPZC">
            Det är dags att ta ställning nu och faktiskt hålla fast vid det
            för oss traditionella symbolbruket som är väl förankrat, och med
            anledning av detta så är vårt förslag att den aktuella propositionen
            avslås i sin helhet.
          </p>
        </div>
        <div xml:id="i-LtFtLafWtcUW2R9nN6FA8y" type="signatureBlock">
          <list xml:id="i-GDQya9AERcSEBXbVhL7cbS">
            <item xml:id="i-SYmN93ifPC3NhGnqkhiNNu" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-2WH4WAAFv3ZCTbkNudQ8BJ" who="i-G6h5eGLouuQFhsrn32jgsV" type="signature">
              Johnny Skalin (SD)
            </item>
            <item xml:id="i-EhTD619ZAj6tGpF978DXbJ" who="i-NXkJirA9Eh3xDV8PPU3eVE" type="signature">
              Kent Ekeroth (SD)
            </item>
            <item xml:id="i-KBS3vqiL6m3sVrC8Se5tuS" who="i-TKwDinNn4twnLieK52EXRu" type="signature">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
