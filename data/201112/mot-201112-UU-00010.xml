<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00010">
  <teiHeader>
    <fileDesc>
      <titleStmt>
        <title>med anledning av prop. 2011/12:29 Fortsatt svenskt deltagande i den internationella säkerhetsstyrkan i Afghanistan (ISAF)</title>
        <author corresp="i-Uj8BaU1ExHbpKGVGx2k7Ed i-VFaAexqzCaq9JmKCfc1WJ9">av Mikael Jansson och Julia Kronlid (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:29 Fortsatt svenskt deltagande i den internationella säkerhetsstyrkan i Afghanistan (ISAF)</title>
          <idno type="rdwebb">GZ02U10</idno>
          <rs type="number">U10</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U10/text</ref>
          <ref type="dokument_url_html">http://data.riksdagen.se/dokument/GZ02U10</ref>
          <ref type="dokumentstatus_url_xml">http://data.riksdagen.se/dokumentstatus/GZ02U10</ref>
          <ref type="doc">http://data.riksdagen.se/fil/788AD0B2-FDC7-4B4B-8E04-075643FB3A86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2tRsZU7LZzG6CD8cyvtJ4o" type="basedOn"/>
        <correspContext corresp="i-2tRsZU7LZzG6CD8cyvtJ4o">
          <ref>Proposition 2011/12:29</ref>
        </correspContext>
        <correspAction xml:id="i-FEFK9kyc9yP68HZXFTE86e" type="signed"/>
        <correspContext corresp="i-FEFK9kyc9yP68HZXFTE86e">
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-LT6UEC6aeLVjiuSioKMcqH" type="referral">
          <date when="2011-11-29"/>
        </correspAction>
        <correspAction xml:id="i-MjiH4z8fia5N8zLkHPvL3s" type="referral">
          <date when="2011-11-29"/>
        </correspAction>
        <correspAction xml:id="i-C8sHwWeAQzwgW5akZzZvks" type="dismissal">
          <date when="2011-11-25"/>
        </correspAction>
        <correspAction xml:id="i-LheEh3UebGy5rMDBURApMC" type="dismissal">
          <date when="2011-11-25"/>
        </correspAction>
        <correspAction xml:id="i-BGzudkxMmGbu2XfVtQPHLq" type="submission">
          <date when="2011-11-24"/>
        </correspAction>
        <correspAction xml:id="i-SYWzFFtjpkZuH1uWE4w6dE" type="transfer">
          <date when="2011-11-24"/>
        </correspAction>
        <correspAction xml:id="i-GRX5byT6p6Qjmj6D2D7icm" type="assigned"/>
        <correspContext corresp="i-GRX5byT6p6Qjmj6D2D7icm">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dox9M9W3Sx3Mvm9PSuUBF4" type="motBody">
        <div xml:id="i-M4U52LKJP9AZn4CrExeXWz" type="motProposal" subtype="förslag">
          <head xml:id="i-VZ5xRmxgfVu4jufrRRcnCA">
            Förslag till riksdagsbeslut
          </head>
          <list xml:id="i-7qfmB7B8pc37Xczmu6Tth8" style="ol">
            <item xml:id="i-6EDLUHH5njv3jkdAWAAxuR">
              Riksdagen medger att regeringen ställer en svensk väpnad styrka
              om högst 500 personer inklusive helikopterenheten till förfogande
              för deltagande i den internationella säkerhetsstyrkan (ISAF) till
              utgången av juli månad 2012, varefter styrkan fasas ut så att
              ingen väpnad styrka ställs till förfogande i den internationella
              säkerhetsstyrkan (ISAF) efter utgången av november månad 2012.
            </item>
            <item xml:id="i-QW7fiaEkTaHRJgQDhL1MFX">
              Riksdagen tillkännager för regeringen som sin mening vad som
              anförs i motionen om att svenskt bistånd till Afghanistan inte
              ska kanaliseras genom den afghanska regeringens system utan att
              Sveriges regering i högre grad bör prioritera humanitära insatser
              samt kanalisera bistånd via organisationer i det civila samhället,
              främst Svenska Afghanistankommittén.
            </item>
          </list>
        </div>
        <div xml:id="i-AqYkdi4Yh4yuthJo7HZq3k" type="motContent">
          <head xml:id="i-EhA33nzar74eBKMB3roA8f" type="h1">
            Motivering
          </head>
          <p xml:id="i-84Lz54kURtb1o2YebguZjm">
            Då konflikterna i Afghanistan till stor del har sin grund i det
            koloniala arvet är Afghanistans gränser ämnade att skapa motsättningar.
            När gränserna sattes var det av kolonialmakter som ville beskatta
            området och som inte var noga med folkens egna önskemål. Den s.k.
            Durandlinjen som i dag utgör gräns mellan Afghanistan och Pakistan
            drogs rakt genom pashtunernas områden och klöv därmed det området,
            som traktens största folkslag bebott sedan historisk tid. De problem
            som detta har orsakat påverkar regionens konflikter än i dag.
            Det är svårt att påverka i dag, men om länderna i de forna kolonialområdena
            hade bildats utifrån lokala villkor och förutsättningar hade många
            världskonflikter vi sett kunnat undvikas. Ska Afghanistan förbli
            ett land måste de olika befolkningsgrupperna alla dels få inflytande,
            dels finna samförstånd. Med bästa vilja har ändå den Natoledda
            insatsen inte kunnat bidra till stabil och långvarig fred och
            trygghet i Afghanistan.
          </p>
          <p xml:id="i-Dc42McrBhg73g8Mx7Hcp3x">
            Vi är i Afghanistan med väpnad trupp som en följd av det amerikanska
            anfallet Operation Enduring Freedom (OEF) mot talibanregimen 2001.
            Det amerikanska motivet bakom OEF var ett krig mot terrorismen,
            i detta fall genom ett motanfall mot den grupp som hade ansvaret
            för WTC-attacken och mot talibanregimen i Afghanistan som tillät
            terrornätverk att utbilda sig i läger där islamistiska terrorister
            sökt fristad. Den terrorism som frodades i Afghanistan stärktes
            alltså utifrån med pengar och ideologi.
          </p>
          <p xml:id="i-Nj97vRs7GpK7ZrYQff9ka9">
            International Security Assistance Force (ISAF) är en insats för
            fred och säkerhet i Afghanistan, som bygger på FN-resolution 1386
            som antogs den 1 december 2001. ISAF:s uppdrag var först säkerheten
            i Kabul men vidgades senare till att omsluta hela landet. OEF
            och ISAF är fortfarande två olika insatser. OEF leds av USA medan
            ISAF leds av Nato.
          </p>
          <p xml:id="i-UARgyeeKTttxqB5iysoQV4">
            Det som är Afghanistan i dag har under årtusenden styrts av perser,
            Alexander den Store, turkar, buddhister, hinduer, araber och mongoler
            innan britter och ryssar började konkurrera om inflytande i landet.
            De afghanska folken har en utpräglad misstro mot främmande krigsmakter
            och en särdeles förmåga att uthärda utan underkastelse. Sveriges
            ansvar för Provincial Reconstruction Team (PRT) Mazar-e Sharif
            har fungerat så bra som det kan göra i perspektiv av afghanernas
            inställning till främmande trupp. Att bygga säkerhet och trygghet
            för framtiden under afghanskt ansvar har varit strävan genom filosofin
            hearts and minds. Det svenska ISAF-bidraget, som verkat under
            mycket svåra förhållanden, får beröm av alla betraktare.
          </p>
          <p xml:id="i-3gwjQ6ZmPKVRuEFR8YK7yE">
            Striden mot insurgenterna (upprorsmakarna) har normalt följt
            rutinen att invånare i en by underrättar ISAF om att talibanerna
            gått in. Svenskarna har då tagit striden genom att låta den afghanska
            nationella armén (ANA) gå först, följt av svenska armén och därefter
            den afghanska nationella polisen (ANP). Tanken är att ANP ska
            säkra området efter att talibanerna nedkämpats, kapitulerat eller
            flytt. I ANA har svenska OMLT (rådgivare) medföljt.
          </p>
          <p xml:id="i-CeSJs3AaYBNphCBDwB87xp">
            Den långsiktiga strategin var att ANA och ANP skulle bli mäktiga
            att själva lösa uppgiften och att ISAF skulle fasas ut, först
            till en renodlad utbildande roll och slutligen helt och hållet
            som icke längre nödvändig assistans. Som strategi är detta inte
            dåligt, men det har ändå misslyckats. Eftersom insurgenterna ibland
            har stöd i byarna och andra gånger tvingar sig in i byar där de
            kan gömma sig fungerar inte konventionell strid som taktik. Strategin
            som i stället har antagits för att nå det ovanstående målet är
            den s.k. counterinsurgency-taktiken (COIN) som av Nato har ansetts
            vara vägen till framgång. I allt väsentligt är detta en lätt moderniserad
            version av taktiken för 1800- och 1900-talets koloniala polisinsatser
            för att slå ned uppror. Denna taktik är riskfylld och innebär
            inte på något sätt garanterade framgångar. Historien ger åtskilliga
            exempel på misslyckade COIN-insatser och relativt få framgångsrika.
          </p>
          <p xml:id="i-HvHUNj2NgM5hSVTaToaF4X">
            Samtidigt har den stora expansionen av den afghanska armén brottats
            med svåra problem. Graden av deserteringar har varit från hög
            till mycket hög, och betydande delar av den beväpning som har
            delats ut till armén har i stället hamnat i talibanernas händer.
            Vid de tillfällen där afghanska arméförband har deltagit i operationer
            har det förekommit att soldater har spridit information om detaljer
            i operationerna som sedan hamnat i talibanernas händer. Förbanden
            är etniskt snedrekryterade, korruptionen är stor och bristen på
            läskunniga och pålitliga afghanska soldater gör att det är svårt
            att bygga upp en stabil kår av officerare och underofficerare.
          </p>
          <p xml:id="i-5p2HT29M7j2o8QN2QnpTk3">
            Det är knappast troligt att målet att lämna över säkerhetsuppdraget
            till en väl fungerande afghansk krigsmakt kommer att kunna realiseras.
            Det är inte ens särskilt troligt att Karzairegimen kommer att
            överleva när ISAF nu närmar sig den punkt där man ska lämna Afghanistan.
            Det sannolika alternativet är ett intensifierat inbördeskrig mellan
            olika fraktioner.
          </p>
          <p xml:id="i-RXFXoNtTkUXZZ5Ve2oTdYV">
            För att en internationell insats ska vara meningsfull måste det
            också finnas rimliga utsikter till framgång. Insatsen i Afghanistan
            är inte en sådan. Ju längre vi stannar, desto mer riskerar vi
            att dras in i ett moras av gerillabekämpningsinsatser som kan
            vara i decennier och kosta det svenska försvaret miljarder som
            i stället kunde ha använts till en uppbyggnad av försvarsorganisationen
            i Sverige.
          </p>
          <p xml:id="i-AhFcpeFbMVhpWhnSFQzP66">
            Sverigedemokraternas syn på Afghanistaninsatsen kan inte frikopplas
            från vår syn på den svenska försvarsförmågan generellt. Man bör
            vara medveten om att insatser utomlands ofrånkomligen kommer att
            ske på bekostnad av resurser till det inhemska försvaret.
          </p>
          <p xml:id="i-Q6zfQXSmxX5BfM9WA4jz2N">
            Eftersom det svenska försvaret har reducerats såväl ekonomiskt
            som gällande antalet förband innebär alltför stora internationella
            engagemang att vårt eget territorialförsvar inte kan planeras
            eller övas. Varje självständig nation behöver ett existensförsvar,
            vilket Sverige i dag inte har. Vår primära målsättning bör vara
            att bygga upp ett sådant försvar för att möta framtida hot i vårt
            närområde, inte ett försvar dimensionerat för insatser på fjärran
            slagfält med oklara utsikter till framgång i det aktuella landet
            och till oklart gagn för Sverige.
          </p>
          <p xml:id="i-3mTvfM2eGCehD5B4DWFzdS">
            Ett uttåg ur Afghanistan är enligt vår mening ofrånkomligt. För
            svensk del kan det ofrånkomliga uttåget lika gärna påbörjas under
            den lugna period som väntas inträda under skörden 2012. Den svenska
            insatsen bör successivt avvecklas helt, och inga fler väpnade
            styrkor bör befinna sig i landet efter november 2012.
          </p>
          <head xml:id="i-RdonQVtqPuXm4zuTHZ6g51" type="h2">
            Vår syn på biståndsinsatser i Afghanistan
          </head>
          <p xml:id="i-RZ6vZx9MQbZQ144PXJQWym">
            Även om trupperna kommer att dra sig tillbaka är vår starka förhoppning
            att viktiga biståndsinsatser fortfarande kan vara kvar och göra
            nytta för befolkningen i landet. Till exempel har Svenska Afghankommittén
            verkat i landet i 30 år och klarat av att genomföra insatser innan
            några trupper fanns i landet. På grund av det instabila läget
            i Afghanistan och en oviss framtid är det i dagsläget dock svårt
            att förutse vilka långsikta effekter biståndsinsatser i landet
            de facto kommer att ha. Samtidigt är Afghanistan ett av de fattigaste
            länderna i världen och civilbefolkningen befinner sig i ett mycket
            utsatt läge. Sverigedemokraterna anser därför att en högre prioritering
            bör ligga på humanitära insatser i Afghanistan. Då vi i vår budget
            föreslår ett kraftigt ökat stöd till UNHCR och humanitära insatser
            är vår avsikt att en del av detta stöd vid behov ska kunna riktas
            till att hjälpa de flyktingar som finns i Afghanistan och dess
            närområde. Under förutsättning att säkerhetsläget är sådant att
            organisationer i det civila samhället kan verka utan risker anser
            vi att även långsiktiga insatser riktade till de mest fattiga
            och utsatta i Afghanistan ska kunna fortsätta verka.
          </p>
          <p xml:id="i-7C1kf1n2tXXnVLMrZSLmgZ">
            Däremot ser vi kritiskt på den utveckling som framgår i propositionen
            att det svenska biståndet ska anpassas efter åtaganden i Givarsamfundet
            att senast 2012 kanalisera minst 50 % av biståndet genom den afghanska
            regeringens system. Vi ställer oss frågande till att det i propositionen
            framgår att Sverige är på god väg att uppnå målet att kanalisera
            50 % av biståndet via afghanska myndigheter. Samtidigt framhåller
            regeringen i samarbetsstrategin för bistånd till Afghanistan fram
            till 2013 att budgetstöd för denna period inte är aktuellt. I
            propositionen framgår det att få framsteg har åstadkommits vad
            gäller den afghanska myndighetens kapacitet att hantera ökade
            resursflöden. Det finns också rapporter om omfattande korruptionsproblem
            och pengar som forslas ut ur landet. För att biståndspengar ska
            kunna kanaliseras via den afghanska regeringens system måste bl.a.
            kraven mot korruption skärpas. Vi vill se ett bistånd som når
            fram till de mest fattiga och utsatta i landet. Det tror vi inte
            uppnås genom att biståndet kanaliseras via den afghanska regeringen.
            En av de mest utsatta grupperna i landet är kvinnor och barn.
            Insatser inriktade på hälsa och skydd för kvinnor och barn anser
            vi därför vara av vikt. Vi menar att regeringen inte bör gå vidare
            med att uppfylla målet om att kanalisera minst 50 % av det svenska
            biståndet via afghanska regeringen utan bör i stället prioritera
            humanitärt bistånd samt insatser via organisationer i civila samhället
            och då främst Svenska Afghanistankommittén. Inom ramen för att
            vi i vår biståndsbudget föreslår utökat stöd till organisationer
            i det civila samhället avser vi även att rikta en del av det till
            satsningar i Afghanistan.
          </p>
        </div>
        <div xml:id="i-QTX3ogpm5yfKdwoe5CRVcm" type="signatureBlock">
          <list xml:id="i-UT2ZMz8V76weSbjT9kyvwX">
            <item xml:id="i-KfuLLCHNSsT8YtqBwu9NAM" who="i-Uj8BaU1ExHbpKGVGx2k7Ed" type="signature">
              Mikael Jansson (SD)
            </item>
            <item xml:id="i-RtX1seyb9wkwouBHVwX8SY" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
