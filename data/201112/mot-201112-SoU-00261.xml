<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00261">
  <teiHeader>
    <fileDesc>
      <titleStmt>
        <title>Obligatorisk tbc-undersökning för nyanlända</title>
        <author corresp="i-TKwDinNn4twnLieK52EXRu i-XRXtPdXG8Ahj3n8huVdjCn">av Björn Söder och Per Ramhorn (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Obligatorisk tbc-undersökning för nyanlända</title>
          <idno type="rdwebb">GZ02So261</idno>
          <rs type="number">So261</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So261/text</ref>
          <ref type="dokument_url_html">http://data.riksdagen.se/dokument/GZ02So261</ref>
          <ref type="dokumentstatus_url_xml">http://data.riksdagen.se/dokumentstatus/GZ02So261</ref>
          <ref type="doc">http://data.riksdagen.se/fil/4AF0FBDB-EA42-42E9-87C8-2FA71F1771E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9dfW3vViSzqDbB8Ai7X5Qx" type="signed"/>
        <correspContext corresp="i-9dfW3vViSzqDbB8Ai7X5Qx">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-XRXtPdXG8Ahj3n8huVdjCn"/>
        </correspContext>
        <correspAction xml:id="i-5MXNbHa7Yg6TD8gtxiUucw" type="numbering">
          <date when="2011-10-03"/>
        </correspAction>
        <correspAction xml:id="i-GGbSGT4DfawJTyrsfWS5P3" type="submission">
          <date when="2011-09-29"/>
        </correspAction>
        <correspAction xml:id="i-Hok4sZ6fkZDsFmNMi411mq" type="transfer">
          <date when="2011-09-28"/>
        </correspAction>
        <correspAction xml:id="i-GxfLf4a2euPEx2vZFMhG5t" type="assigned"/>
        <correspContext corresp="i-GxfLf4a2euPEx2vZFMhG5t">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G4Egj6syaNQti8293Ha59R" type="motBody">
        <div xml:id="i-SzozFWX9iaiH5wEHh1m15r" type="motProposal" subtype="förslag">
          <head xml:id="i-WmANncMsihRioG7MfPAiYJ">
            Förslag till riksdagsbeslut
          </head>
          <p xml:id="i-W5Bmtssp8cCaevvWD7XWFm">
            Riksdagen tillkännager för regeringen som sin mening vad som
            anförs i motionen om att införa obligatoriska hälsoundersökningar
            för att upptäcka tuberkulos hos nyanlända från högriskområden.
          </p>
        </div>
        <div xml:id="i-ML1mhNJ97AcopwZ38KmEhW" type="motContent">
          <head xml:id="i-SX2bV24j3ZrkwFJsV91QRE" type="h1">
            Motivering
          </head>
          <p xml:id="i-NqguBQNsWJQCL5SS2CYQnG">
            En tredjedel av jordens befolkning beräknas bära på tuberkulosbakterien
            och vanligast är sjukdomen i Asien och Afrika. I många länder
            i dessa delar av världen har 80 procent av invånarna positiva
            utslag på tuberkulintest. Minst nio miljoner människor insjuknar
            varje år i aktiv tbc och cirka två miljoner dör. Även andra regioner
            betraktas av Världshälsoorganisationen (WHO) som högriskområden
            och bland dessa finns bland andra delar av Syd och Mellanamerika
            och Oceanien. Tuberkulos klassas som en allmänfarlig sjukdom,
            och då en person påträffas vara smittad anses det vara av stor
            vikt att även anhöriga testas och undersöks.
          </p>
          <p xml:id="i-GgssHL5CkMh2DQdTpe1GXd">
            År 1975 upphörde den allmänna vaccineringen av barn i Sverige
            då man bedömde risken för smitta och spridning som låg i förhållande
            till biverkningsriskerna som vaccinet medförde. Dock har tbc åter
            fått en förnyad aktualitet även i Sverige och enligt Smittskyddsinstitutet
            (SMI) har detta flera orsaker. Bland annat ser man allvarligt
            på sjukdomens koppling till hiv och aids, som påtagligt ökar mottagligheten
            hos människor för aktiv tbc och är därmed en känd smittfaktor.
            Även undernärning pekas ut som en bidragande orsak till att fler
            smittas eftersom immunförsvaret starkt påverkas av näringsbrist
            och svält. Dessa faktorer tillsammans med de resistenta bakteriestammarna
            utgör en stor risk för världsbefolkningens hälsa.
          </p>
          <p xml:id="i-22zE4DdC8wK7pVSD4U1Bws">
            Tuberkulos har kontinuerligt ökat i Sverige sedan 2003. Bland
            de tbc-fall som upptäckts har andelen diagnostiserade utlandsfödda
            ökat och majoriteten av dessa var 2010 födda i Somalia, Etiopien
            och Eritrea länder där tbc-spridningen är mycket stor. I Sverige
            diagnostiserades år 2010 18 fall av multiresistent tbc (MDR) och
            samtliga var personer födda i andra länder.
          </p>
          <p xml:id="i-81F58TTAL8yT94xERf6fv6">
            Problematiken med tbc är synnerligen allvarlig och fler än 80
            000 fall rapporteras varje år i Västeuropa. WHO har gått ut med
            en varning till Europa om att inte ta för lätt på riskerna, och
            den nuvarande spridningen av tbc i Europa benämns av WHO som pandemi
            då man menar att tusentals människor kommer att dö om inte hälsovårdsmyndigheterna
            får stopp på sjukdomens spridning. Mer än var tionde tbc-smittad
            person bär på de allvarligaste formerna av sjukdomen och av dessa
            beräknas hälften inte klara sig på grund av att medicinering inte
            hjälper. Tbc är en fråga om folkhälsa, och de varningar som inkommit
            bör tas på största allvar dels av humana skäl, dels med anledning
            av de enorma kostnader och den stora vårdkonsumtion som ett tbc-utbrott
            i realiteten skulle medföra.
          </p>
          <p xml:id="i-SqL4krHXAzaZWkjguHtkkA">
            Mot bakgrund av de fakta som framkommit från riksdagens utredningstjänst
            (RUT) (Dnr 2011:956) och WHO får det anses konstaterat att den
            huvudsakliga anledningen till den ökade smittspridningen är en
            massiv utomeuropeisk invandring från högriskområden (se diagram.)
            Därför är det positivt att hälsoundersökning finns att tillgå
            för dem som kommer till Sverige någonting som även SMI förespråkar.
            Ju förr man kan konstatera sjukdom, desto fortare kan man få till
            en effektiv smittspårning.
          </p>
          <p xml:id="i-Mv1BaqfqM5fvabU9wNhays">
            Tbc-fall i Sverige år 19892010 per region Källa: Smittskyddsinstitutet
            .
          </p>
          <p xml:id="i-Y66aKAb4Mn6qdWerv8W6FQ">
            Det problematiska är dock att det är frivilligt för nyanlända
            att genomgå hälsoundersökning, och om en tbc-smittad nyanländ
            avstår kan det få mycket allvarliga konsekvenser för dennes omgivning.
            Enligt den senaste kartläggningen som gjordes av SKL minskade
            andelen av de asylsökande som hälsoundersöktes från 60% 2008 till
            att endast omfatta 42 % 2010.
          </p>
          <p xml:id="i-7CYcGEkbrhes8sPaiioSAB">
            De flesta som är smittade med tbc bär på en asymtomatisk infektion,
            vilket innebär att man inte har en aktiv sjukdom och därmed också
            helt kan sakna märkbara symptom. Givetvis kan detta leda till
            att smittade individer avböjer undersökning i tron att hälsan
            är god. Ett annat skäl till att avstå hälsoundersökning är att
            tuberkulos i många länder är en skambelagd sjukdom på grund av
            dels kopplingen till hiv/aids, dels religiösa föreställningar
            om sjukdomen. Vem som helst kan vara mottaglig för smitta och
            att upptäcka latent tuberkulos i tid är mycket viktigt för arbetet
            mot tbc-spridning och för att den drabbade i ett så tidigt skede
            som möjligt ska få rätt behandling.
          </p>
          <p xml:id="i-W9PDngQPHWvVqwpbZvtoMz">
            Det är inte av något skäl godtagbart att nyanlända från högriskområden
            har rätt att avstå hälsoundersökning när de kommer till Sverige.
            Viktigast är människoliv, folkhälsa och att förebygga det otroliga
            lidande som sjukdomen för med sig för såväl drabbade som anhöriga.
          </p>
          <p xml:id="i-KH4vR4oWC9814Cur1s1QAP">
            Källor: Riksdagens utredningstjänst Dnr 2011:956, WHO och SMI.
          </p>
        </div>
        <div xml:id="i-NhpCiT63tqUuMqtv5qnxrT" type="signatureBlock">
          <list xml:id="i-A9TgwUa6wjicmFWRRtmsdr">
            <item xml:id="i-CmpPo88126ch48bmLJ3WYy" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-NZ5SV2VHzqk9MLJFN96CuK" who="i-XRXtPdXG8Ahj3n8huVdjCn" type="signature">
              Per Ramhorn (SD)
            </item>
          </list>
        </div>
      </div>
    </body>
  </text>
</TEI>
