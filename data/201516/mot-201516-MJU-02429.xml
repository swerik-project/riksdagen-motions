<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02429">
  <teiHeader>
    <fileDesc>
      <titleStmt>
        <title>Hållbar mat</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2429 av Kristina Yngwe m.fl. (C)</title>
          <idno type="rdwebb">H3022429</idno>
          <rs type="number">2429</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022429/text</ref>
          <ref type="dokument_url_html">http://data.riksdagen.se/dokument/H3022429</ref>
          <ref type="dokumentstatus_url_xml">http://data.riksdagen.se/dokumentstatus/H3022429</ref>
          <ref type="docx">http://data.riksdagen.se/fil/D3E71C45-5A45-41DF-98BD-B6418623EE7A</ref>
          <ref type="pdf">http://data.riksdagen.se/fil/80B7F1B5-1113-48E0-A3A6-71D93E20B17B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2rjz5BXyxPTjQkGKaFjeTh" type="signed"/>
        <correspContext corresp="i-2rjz5BXyxPTjQkGKaFjeTh">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-MwMQ4t2Yw6ypBYvuBp5rVF" type="submitted">
          <date when="2015-10-06"/>
          <time when="13:07:29"/>
        </correspAction>
        <correspAction xml:id="i-E6iMzxfgKv86C2iFqNNghx" type="reviewed">
          <date when="2015-10-06"/>
          <time when="20:03:41"/>
        </correspAction>
        <correspAction xml:id="i-76jpQ8znXf18tysepNthrk" type="referred">
          <date when="2015-10-13"/>
        </correspAction>
        <correspAction xml:id="i-TutwNDGfPxMKjKYWAPJobF" type="assigned">
          <date when="2018-06-05"/>
          <time when="10:33:36"/>
        </correspAction>
        <correspContext corresp="i-TutwNDGfPxMKjKYWAPJobF">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-BQZDFa5tfThS5dSb2VzEkQ" type="behandlas_i"/>
        <correspContext corresp="i-BQZDFa5tfThS5dSb2VzEkQ">
          <ref type="uppgift">2015/16:FiU27</ref>
          <ref type="ref_dok_id">H301FiU27</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU27</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YBCDoPhUtiLa3uYpoMVxgd" type="behandlas_i"/>
        <correspContext corresp="i-YBCDoPhUtiLa3uYpoMVxgd">
          <ref type="uppgift">2015/16:FiU38</ref>
          <ref type="ref_dok_id">H301FiU38</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU38</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8JAQW15VNnbv2qiMZxWMJr" type="behandlas_i"/>
        <correspContext corresp="i-8JAQW15VNnbv2qiMZxWMJr">
          <ref type="uppgift">2015/16:MJU15</ref>
          <ref type="ref_dok_id">H301MJU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU15</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LMtZXP3eb2KjQRM3ZdEiMd" type="behandlas_i"/>
        <correspContext corresp="i-LMtZXP3eb2KjQRM3ZdEiMd">
          <ref type="uppgift">2015/16:MJU9</ref>
          <ref type="ref_dok_id">H301MJU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU9</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WfeUqAMvpZDXf7E2x5FEUu" type="behandlas_i"/>
        <correspContext corresp="i-WfeUqAMvpZDXf7E2x5FEUu">
          <ref type="uppgift">2015/16:SoU8</ref>
          <ref type="ref_dok_id">H301SoU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU8</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5BBoALu51uTArEcNGEGBBJ" type="behandlas_i"/>
        <correspContext corresp="i-5BBoALu51uTArEcNGEGBBJ">
          <ref type="uppgift">2015/16:FiU39</ref>
          <ref type="ref_dok_id">H301FiU39</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU39</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2429 av Kristina Yngwe m.fl. (C)
          Hållbar mat
        </div>
      </div>
      <div type="motBody">
        <div xml:id="i-YVQTShEfzTh933FbaeUvza" type="TOC">
          <head xml:id="i-TPMQdXeVGVfnBMpz6shnQX">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 2">
              Sund och säker mat
            </item>
            <item style="indent-level: 2">
              Svensk livsmedelsstrategi med konsumentfokus
            </item>
            <item style="indent-level: 2">
              Matlandet Sverige och ökat förädlingsvärde
            </item>
            <item style="indent-level: 2">
              Småföretagarens villkor, jordbrukets och fiskets konkurrenskraft
            </item>
            <item style="indent-level: 2">
              Främjad livsmedelsexport – en förutsättning för en livskraftig
              landsbygd
            </item>
            <item style="indent-level: 2">
              Gårdsförsäljning av egenproducerat öl och vin
            </item>
            <item style="indent-level: 2">
              EU bör arbeta för minskad livsmedelsförfalskning
            </item>
            <item style="indent-level: 2">
              Ursprungsmärkning av livsmedel
            </item>
            <item style="indent-level: 2">
              Hantering av matsvinn med etappmål, projekt och ändrad märkning
            </item>
            <item style="indent-level: 2">
              Svenska djurskyddsregler och miljöhänsyn i upphandling
            </item>
          </list>
        </div>
        <div type="motProposal" subtype="förslag">
          <head xml:id="i-8JUpL2mz3UyGWhhypspdue">
            Förslag till riksdagsbeslut
          </head>
          <list style="ol">
            <item xml:id="i-AgMdNLo5fBapus35MHCZgZ">
              Riksdagen ställer sig bakom det som anförs i motionen om vikten
              av sund och säker mat och tillkännager detta för regeringen.
            </item>
            <item xml:id="i-8wUyKBVLP8cd4FrbGJmdHL">
              Riksdagen ställer sig bakom det som anförs i motionen om formandet
              av en livsmedelsstrategi och tillkännager detta för regeringen.
            </item>
            <item xml:id="i-9Umz2ZNFkdKihPA3mokGDL">
              Riksdagen ställer sig bakom det som anförs i motionen om vikten
              av att lyfta konsumentperspektivet vid formandet av en livsmedelsstrategi
              och tillkännager detta för regeringen.
            </item>
            <item xml:id="i-HkcpPb2PAzuBH7bYF8zV2C">
              Riksdagen ställer sig bakom det som anförs i motionen om betydelsen
              av Matlandet Sverige och tillkännager detta för regeringen.
            </item>
            <item xml:id="i-QsL5Wrpux6bB9pByfgA9oG">
              Riksdagen ställer sig bakom det som anförs i motionen om att
              stärka förädlingsvärdet i livsmedelskedjan från jord till bord
              och tillkännager detta för regeringen.
            </item>
            <item xml:id="i-XqqLyt3AcTD1PBCJYJeevz">
              Riksdagen ställer sig bakom det som anförs i motionen om att
              verka för en hållbar matproduktion där småföretagare ges möjlighet
              att konkurrera på lika villkor.
            </item>
            <item xml:id="i-6JSCJieYgLtSh1VpAPGD5A">
              Riksdagen ställer sig bakom det som anförs i motionen om vikten
              av att fortsätta arbetet med att stärka konkurrenskraften i de
              blå och gröna näringarna och tillkännager detta för regeringen.
            </item>
            <item xml:id="i-85vPTgxnx71ym32eJZcrzv">
              Riksdagen ställer sig bakom det som anförs i motionen om ett
              aktivt arbete för att främja livsmedelsexporten och tillkännager
              detta för regeringen.
            </item>
            <item xml:id="i-MZ13sujfBfSX4K3o2jxNCv">
              Riksdagen ställer sig bakom det som anförs i motionen om gårdsförsäljning
              av egenproducerat öl och vin och tillkännager detta för regeringen.
            </item>
            <item xml:id="i-AAHu5Jx19uT2jYMdupLeZE">
              Riksdagen ställer sig bakom det som anförs i motionen om att
              EU bör verka med kraft för att minska livsmedelsförfalskningen
              och tillkännager detta för regeringen.
            </item>
            <item xml:id="i-9iKVgEGb7SxjQrj7vaFTnE">
              Riksdagen ställer sig bakom det som anförs i motionen om att
              utöka ursprungsmärkningen och införa denna på fler livsmedel på
              EU-nivå, i ett första steg mejeriprodukter, och tillkännager detta
              för regeringen.
            </item>
            <item xml:id="i-EASTwTkDxsnJNb1kC3Amch">
              Riksdagen ställer sig bakom det som anförs i motionen om att
              införa ett etappmål för att minska matsvinnet och tillkännager
              detta för regeringen.
            </item>
            <item xml:id="i-49XHQzFh2hiYH9nruzuJx3">
              Riksdagen ställer sig bakom det som anförs i motionen om att
              regeringen bör initiera projekt för att minska matsvinnet och
              tillkännager detta för regeringen.
            </item>
            <item xml:id="i-EPGaRHPgZh2DCEFYSKL123">
              Riksdagen ställer sig bakom det som anförs i motionen om att
              ändra märkningen på livsmedel från ”bäst före” till ”minst hållbar
              till” och tillkännager detta för regeringen.
            </item>
            <item xml:id="i-YQsqhU3V42kaLefNLr9Grt">
              Riksdagen ställer sig bakom det som anförs i motionen om att
              ställa krav på miljöhänsyn och minst svenska djurskyddsregler
              i alla upphandlingar och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-KjYQAiM1EJfy12FxqzXEfC" type="h2">
            Sund och säker mat
          </head>
          <p xml:id="i-4tCGZaq8axoFQcFuwrLDuy">
            Den svenska maten är världsberömd och något vi ska vara stolta
            över. Sverige är bland de länder som har högst djurskydd i hela
            världen och har lägst antibiotikaförbrukning i EU inom djurhållningen.
            God mat som är näringsriktig, sund, säker och hållbar skapas med
            hjälp av investeringar i den svenska landsbygden, proaktiva livsmedelsföretag
            och konsumenter som ställer krav i kombination med god djurvälfärd
            och miljöhänsyn.
          </p>
          <p xml:id="i-FwPat6mdgiibq6ALH6vBKT">
            Centerpartiet och Alliansen har under åren i regeringsställning
            arbetat för att förbättra förutsättningarna för bönderna, stärka
            konsumentmakten, mathantverket och för att hela landet ska leva.
            En sådan satsning är ”Sverige – det nya Matlandet” som har lett
            till drygt 9 000 fler jobb, fler livsmedelsföretag och fler små
            slakterier på landsbygden. Målet har hela tiden varit att all
            matproduktion i Sverige ska hålla en hög klass genom god livsmedelskontroll,
            livsmedelssäkerhet och bra miljö- och djuromsorg.
          </p>
          <p xml:id="i-6kYv62aM1DhEEfhgxx1ksd">
            I upphandlingar är det däremot snarare priset som styr än kvaliteten
            på maten. Vi vill nyttja potentialen vid upphandlingar att verka
            för att stärka livsmedel som producerats med höga djurskydds-
            och miljökrav. Maten som barnen eller de äldre får på tallriken
            ska vara både sund, säker och hållbar utan onödiga tillsatser
            eller kemikalier.
          </p>
          <p xml:id="i-QCfZWEz6SFYBfQAotSUKD9">
            Konsumenternas roll behöver stärkas och det ska vara enkelt att
            handla närproducerat, hållbart och miljövänligt. Med fullständiga
            innehållsförteckningar och märkningar som talar om varifrån maten
            kommer blir det lättare för konsumenten att göra bra val i affären.
          </p>
          <head xml:id="i-JK97XP6frJwaiyxDDd6f8q" type="h2">
            Svensk livsmedelsstrategi med konsumentfokus
          </head>
          <p xml:id="i-4Bsksuem9Ynaog26XmVnVy">
            Den svenska matproduktionen har en stor potential i och med att
            den svenska bonden och de svenska livsmedelsföretagen producerar
            sund och säker mat. Den svenska livsmedelsproduktionen behöver
            öka och få förutsättningar att växa. Därför vill vi ta fram en
            nationell livsmedelsstrategi som en vidareutveckling av satsningen
            på Matlandet Sverige. Den livsmedelsstrategin bör bland annat
            innehålla mål om ökad svensk livsmedelsproduktion totalt sett.
            För att stärka den svenska livsmedelsproduktionens konkurrenskraft
            och lönsamhet vill vi, som en central åtgärd i livsmedelsstrategin,
            tillsätta en matkommission. I matkommissionen vill vi se att representanter
            från bönderna, livsmedelsindustrin, handel och konsumenter ingår,
            men även representanter från riksdagens partier. Syftet är att
            såväl politiken som näringen ska göra verkliga åtaganden för att
            tillsammans vända trenden.
          </p>
          <p xml:id="i-6qgLZ2SkztQVxUx9ixmaBr">
            Vi ser att den svenska livsmedelsproduktionen har problem med
            konkurrenskraften och lönsamheten i en tävlan mot importerad billig
            mat. Importerad billig mat som har producerats med sämre skydd
            och hänsyn till djur och miljö. Det är en negativ utveckling för
            svensk livsmedelsproduktion som Centerpartiet vill ändra på. Centerpartiet
            anser att vi ska producera mer mat i Sverige, framförallt för
            att minska den miljöpåverkan i andra länder som vår livsmedelsimport
            ger. Det kan även finnas skäl att ur ett beredskapsperspektiv
            ha en stor inhemsk livsmedelsproduktion, vilket även Försvarsberedningen
            påtalat.
          </p>
          <p xml:id="i-44mjwpcV48aEFTD6L5BRjD">
            Samtidigt behöver konsumentens roll i livsmedelsstrategin prioriteras.
            Om konsumenterna väljer att köpa importerade livsmedel spelar
            åtgärderna och ambitionsökningen för svensk livsmedelsproduktion
            mindre roll. Därför behöver den svenska livsmedelsstrategin vid
            sidan av producentfokus även ha ett tydligt konsumentperspektiv.
            Konsumenterna har en enorm makt i de val de gör. Trenden pekar
            mot att hälsa och hållbarhet blir allt viktigare val för konsumenten
            varför en ambition om att höja medvetenheten om hållbarhet och
            de mervärden som svensk livsmedelsproduktion erbjuder kan behöva
            lyftas.
          </p>
          <p xml:id="i-RhB17ciJBQTqu3medqwswc">
            I den svenska livsmedelsstrategin som Centerpartiet vill utforma
            är hållbarhet ett nyckelord. Däri är en fossiloberoende produktion
            och distribution av livsmedel en nödvändighet för att klara omställningen.
            Sverige kan göra denna omställning till en affärsmöjlighet för
            vår livsmedelsproduktion. Detta bör ske i kombination med gröna
            skatteväxlingar och styrmedel för att till exempel stimulera teknisk
            utveckling av jordbruksmaskiner som drivs av förnybara bränslen.
            Strategin bör involvera forskning och innovation för en ständig
            utveckling av lantbrukets odlingsmetoder. Även förnybara bränslen,
            logistik, effektiva transporter och mer säsongsvarierad konsumtion
            av livsmedel är viktiga delar för att öka hållbarheten i livsmedelskedjan.
            Detta kan stödjas av en offentlig upphandling som ställer tydliga
            miljö- och djurskyddskrav.
          </p>
          <head xml:id="i-2U3Uxr2SFuNw2U17H3xc5J" type="h2">
            Matlandet Sverige och ökat förädlingsvärde
          </head>
          <p xml:id="i-2BvBXtdjzyLgSkMWjotN4G">
            ”Sverige – det nya Matlandet” är den största satsningen någonsin
            för svensk mat som Alliansregeringen satsade över en miljard kronor
            på. Matlandet Sverige är en samlad satsning för hela matsektorn
            och kan ses som en plattform för att lyfta fram alla de mervärden
            som finns i svensk mat, matproduktion och upplevelser kopplat
            till detta. Matlandet innehöll både åtgärder för att stärka den
            svenska produktionen av mat och förädlingsvärdet men det var också
            ett nytt sätt för att kommunicera den svenska maten och dess mervärden
            både i och utanför Sverige. Matlandet Sverige har varit lyckosamt
            för jobben och spridit glädje och stolthet bland våra matproducenter
            samtidigt som den gjort att svenska konsumenter fått upp ögonen
            för svensk mat.
          </p>
          <p xml:id="i-TUbTjjM6nqeJdH4VSDWK4q">
            Matlandet samlade alla aktörer som jobbar med mat och fick dem
            att jobba åt samma håll. Till visionen om Matlandet Sverige fanns
            en handlingsplan med fem fokusområden. Dessa fokusområden inkluderar
            offentlig mat, primärproduktion, förädlad mat, matturism och restaurang.
            Genom att jobba med alla fem områdena samlat kan de olika delarna
            dra nytta av varandra så att vi därmed kommer längre. Men den
            som är slutlig mottagare av ”Sverige – det nya Matlandet” är trots
            allt konsumenten som står på butiksgolvet och funderar på om det
            är värt att betala en krona mer för svenskt bacon.
          </p>
          <p xml:id="i-JvT7iVw4tAhevmXKCGGmXZ">
            Satsningen på Matlandet Sverige har levererat konkreta resultat
            i form av drygt 9 000 fler jobb, ökad livsmedelsexport från 47
            miljarder kronor 2008 till 63 miljarder kronor 2013. Dessutom
            har det skett en kraftig ökning av livsmedelsföretag, större lokal
            förankring i offentliga upphandlingar och vi har fått fler mindre
            slakterier för att nämna några framgångar. Projektet blev på bara
            några år en etablerad del av Livsmedelssverige vilket medförde
            att det snabbt resulterade i en rad positiva resultat. Därför
            är det mycket beklagligt att regeringen valde att lägga ner Matlandet
            Sverige. Centerpartiet anser att det är mycket viktigt att det
            arbete som genomfördes i Matlandetsatsningen ligger som en grund
            för livsmedelsstrategin så att den kunskap, de erfarenheter och
            det engagemang för svensk mat som Matlandet Sverige bidragit till
            inte tappas bort.
          </p>
          <head xml:id="i-6P68FAhxt4hGH19mLfjXm5" type="h2">
            Småföretagarens villkor, jordbrukets och fiskets konkurrenskraft
          </head>
          <p xml:id="i-QzdHLkRvEBmmHJn1ktH7Ea">
            Det svenska jordbruket handlar om öppna landskap, god omsorg
            om djuren och en säker matproduktion. Svenskt jordbruk är bäst
            i världen när det exempelvis gäller låg antibiotikaresistens och
            liten förekomst av salmonella. Vi behöver den svenska maten i
            hela landet. Vi behöver fler matföretagare, öka den svenska matexporten
            och skapa fler jobb i de gröna näringarna. För att hela landet
            ska växa behövs regelförenklingar för lantbruk och fiske och fortsatta
            satsningar på Sverige som matland och på hållbart fiske, bland
            annat genom att satsa på unga bönder, stärka den biologiska mångfalden
            genom att ha fler betande djur och skydda marina områden liksom
            att tillåta gårdsförsäljning av egenproducerat vin och öl.
          </p>
          <p xml:id="i-6qQg3utm6tndymyUWVuT4d">
            Fortsatta satsningar på Sverige som skogsrike och matland bör
            genomföras för att öka produktionen och exporten av material och
            livsmedel och för att skapa arbetstillfällen. Att fortsätta det
            framgångsrika arbete med regelförenklingar som alliansregeringen
            genomförde för lantbruken är en viktig åtgärd.
          </p>
          <p xml:id="i-DDAr1y1uGUw2qBiepbv6Am">
            Levande hav och vatten är en av våra viktigaste frågor. Därför
            behöver vi en fiskepolitik som är långsiktig och som både bevarar
            och utvecklar fiskbestånden. Att det finns stora och livskraftiga
            fiskbestånd är viktigt för den biologiska mångfalden. Det är också
            viktigt för den som fiskar på fritiden och för den svenska fiskeindustrin.
            Vi behöver också enklare regler så att det blir lättare att köpa
            och ta över fiskeföretag.
          </p>
          <head xml:id="i-RE9WEfUxducJxzCwyXKuQy" type="h1">
            De flesta reglerna för den svenska fiskeripolitiken styrs genom
            EU:s lagstiftning och
          </head>
          <head xml:id="i-Eu8j9WEqLb2wb8BfkM1NC6" type="h1">
            Centerpartiet kommer inom EU fortsatt att vara drivande för ett
            maximalt hållbart uttag
          </head>
          <head xml:id="i-UttoaAFqoWxAttNHPVMsoy" type="h1">
            där fiskbestånden får återhämta sig och tillväxa för att på sikt
            ge hållbara fångster och minskade
          </head>
          <p xml:id="i-68bRxavgsAPyXPayASzki5">
            utkast. Centerpartiet önskar att regeringen har samma ambitioner,
            och med tanke på att torsken var nära att vara utfiskad 2006 bör
            regeringen fortsätta på Alliansens linje. Bestånden kan skyddas
            genom framtagande av selektiva fiskeredskap, mer småskaligt fiske
            och hållbara fiskekvoter vilket också kan bidra till att sysselsättningen
            ökar, den biologiska mångfalden och ekosystemen tryggas.
          </p>
          <p xml:id="i-GnPsCnsoxcpaQTAqiEyMLq">
            Investeringar i våra hav ger god långsiktig lönsamhet och kan
            främja utvecklingen av innovationer samt bidra till svenska arbetstillfällen
            och export av miljöteknologi. Stora miljövinster kan också fås
            genom att långsiktigt planera för hur havet ska nyttjas hållbart.
            En långsiktigt hållbar planering i kombination med ett skydd av
            kust- och havsområden, enligt de internationella Nagoyamålen som
            Sverige ska uppfylla, skapar förutsättningar att säkra de marina
            ekosystemtjänsterna för framtida generationer. Centerpartiet vill
            införa en ekosystembaserad havsförvaltning nationellt för att
            uppnå god miljöstatus och driver även detta internationellt. Centerpartiet
            vill också att Sverige genom regeringen fortsättningsvis verkar
            för att skydda tio procent av sina kust- och havsområden med utgångspunkt
            i deras ekologiska värden.
          </p>
          <head xml:id="i-TThTVfXs9eL4dRzkVkyAYN" type="h2">
            Främjad livsmedelsexport – en förutsättning för en livskraftig
            landsbygd
          </head>
          <p xml:id="i-3QqK8Gc1KHZJd22NvuctM1">
            Förra året uppgick den totala livsmedelsexporten till 63,4 miljarder
            kronor, vilket var en ökning med 9 procent jämfört med 2012. År
            2012 exporterade Sverige mat och dryck för 58 miljarder kronor,
            vilket var mer än exporten av läkemedel samma år. Ett mål bör
            vara att exporten av mat ska öka ytterligare. En viktig del av
            visionen Sverige – det nya Matlandet är ambitionen att fördubbla
            exporten av livsmedel från 50 miljarder år 2008 till 100 miljarder
            år 2020.
          </p>
          <p xml:id="i-BnctzePy2JhsLAnNoBFNKQ">
            Som en liten öppen ekonomi med en högteknologisk industri är
            en växande export särskilt viktig för Sverige. I Sverige är vi
            kända för att ha sunda och säkra livsmedel. Dessa lämpar sig ypperligt
            att exportera. Ett strategiskt arbete med att öka livsmedelsexporten
            startades i och med satsningen på Matlandet. Nu måste också livsmedelsexporten
            bli en naturlig del i den kommande nationella livsmedelsstrategin.
          </p>
          <p xml:id="i-7fXkAxfBcxC7QsCiykHoRg">
            Det är viktigt att regeringen vidtar de åtgärder som krävs för
            att kunna öka livsmedelsexporten även fortsättningsvis. Arbetet
            med att skapa fler landgodkännanden och att strategiskt placera
            ut personal på våra ambassader som har till uppgift att hjälpa
            till att öppna upp fler marknader för svenska produkter.
          </p>
          <head xml:id="i-EcnXtRBJqsrMee7SF616hB" type="h2">
            Gårdsförsäljning av egenproducerat öl och vin
          </head>
          <p xml:id="i-4tb47q34vMAxkZmjPgDuAi">
            Centerpartiets arbete syftar till att hela Sverige ska ha förutsättningar
            för att växa och utvecklas. Med satsningar på svenska livsmedel
            kan fler jobb skapas, turism och upplevelser kan utvecklas och
            vi kan se fler olika former av verksamheter på landsbygden.
          </p>
          <p xml:id="i-L4KxmsJdmJyTmszdWm37XC">
            På grund av förbud mot gårdsförsäljning har svenska vin-, öl-
            och fruktvinsproducenter halkat efter i utvecklingen om man jämför
            med gårdar som säljer exempelvis ost, saft eller sylt. Detta trots
            att det är produkter som i likhet med vin tillverkats på den egna
            gården av egna råvaror – en verksamhet som har gynnat landsbygdsekonomin
            och gårdarna har kunnat nyanställa och utvecklas vidare.
          </p>
          <p xml:id="i-5F2iBo2WHEKCjXN7tMeDp6">
            Allt fler vinodlingar växer fram i det svenska landskapet och
            fler och fler mikrobryggerier startas. Det skapar inte bara nya
            produkter. Vingårdar och små bryggerier kan också bli fantastiska
            besöksmål. Många besökare kommer till Sverige för att uppleva
            de smaker som finns i landets mat och dryck. Att också kunna besöka
            den gård där maten producerats eller där druvan vuxit och köpa
            med sig lite hem är för många en självklarhet. Särskilt när etiketten
            på förpackningen annars är enda kopplingen till produktens ursprung.
          </p>
          <p xml:id="i-L9KRa8isbcufPdobTrEv7w">
            Företrädare för olika tillverkare av alkoholdrycker har samstämmigt
            uppgett att konsumenter i samband med studiebesök och liknande
            arrangemang med anknytning till de tillverkade produkterna genomgående
            efterfrågar möjligheten att få köpa med sig någon flaska vid besökstillfället.
          </p>
          <p xml:id="i-DobUwXCZsjE6BpAikmVaqj">
            Gårdsförsäljning av alkohol skulle därför kunna vara ett sätt
            att skapa såväl arbetstillfällen på landsbygden som att stödja
            besöksnäringen. Idag finns en växande näring som utgörs av små
            bryggerier, destillerier och vinodlare. Dessa entreprenörer är
            viktiga jobbskapare på framförallt mindre orter och landsbygden
            och viktiga företag inom besöksnäringen. Centerpartiet vill därför
            att det ska bli tillåtet med gårdsförsäljning hos de små lokala
            bryggerierna.
          </p>
          <p xml:id="i-3JU1nW1otKXKAEjoiYoLFx">
            För att gårdsförsäljning ska kunna införas får den inte äventyra
            de alkoholpolitiska målen, som till exempel folkhälsa. Därför
            vill Centerpartiet se en utformning så att mängdförsäljning inte
            är möjligt. Detta skulle medföra att besökare på en gård kan köpa
            med sig en begränsad mängd alkohol hem som souvenir vilket vi
            har svårt att se kan inverka på folkhälsa. Därför tror vi att
            det är möjligt att behålla Systembolagets övergripande detaljhandelsmonopol
            och samtidigt tillgodose den stora efterfrågan som vi ser runt
            om i landet efter att få köpa med sig en närodlad produkt hem
            efter ett studiebesök på en gård.
          </p>
          <p xml:id="i-3GjDntS3tnTkynkBMFrzWk">
            För att visa på att gårdsförsäljning fungerar likt goda exempel
            som finns i våra grannländer vill Centerpartiet införa gårdsförsäljning
            i ett antal provlän runt om i landet. De län som skulle kunna
            komma i fråga är Södermanlands, Gotlands och Gävleborgs län.
          </p>
          <head xml:id="i-VM5GBnNF6okLonADW5XpgW" type="h2">
            EU bör arbeta för minskad livsmedelsförfalskning
          </head>
          <p xml:id="i-CarUtsp97EtKLSQnQ2gcSq">
            På senare tid har alltmer matfusk uppmärksammats. I Sverige minns
            vi fallet med hästkött i lasagne och falsk oxfilé. Som konsument
            är det viktigt att kunna lita på att det som står i innehållsförteckningen
            är korrekt. Matfusk är däremot mer utbrett än så.
          </p>
          <p xml:id="i-Txz6dMaJXQnqtiZC9nqH4k">
            2013 tog Europaparlamentets miljöutskott fram en rapport om de
            tio vanligaste livsmedelsförfalskningarna. Förfalskad mat beräknas
            omsätta över 400 miljarder kronor varje år i hela världen och
            bakom matförfalskningen står ofta kriminella nätverk. Grunden
            i den europeiska livsmedelslagstiftningen är att den som producerar
            och säljer livsmedel också ansvarar för att dessa är säkra och
            rätt märkta. Det gäller i alla led i livsmedelskedjan – produktion,
            tillverkning, import, transport, försäljning och servering till
            konsumenten – och det gäller både stora och små företag.
          </p>
          <p xml:id="i-15hHF4U34WSzHEJAjvwaVg">
            Risken att åka fast för livsmedelsbedrägeri är förhållandevis
            liten. Efter de senaste skandalerna har EU fastställt att livsmedelsbedrägerier
            ska vara ett prioriterat område.
          </p>
          <p xml:id="i-7wQW5UWztaXEgbBAtBebfR">
            I Sverige är kommunerna ansvariga för att utföra livsmedelskontroller
            i butik, restauranger, kontroll av huvudkontor med mera. Livsmedelsverket
            är ansvarigt för att kontrollera slakterier, styckningsanläggningar
            och större anläggningar som handhar animaliska livsmedel. I och
            med att grunden för vår lagstiftning vilar på EU:s livsmedelslagstiftning
            behöver vi stärka arbetet på EU-nivå för att minska livsmedelsfusket.
            Centerpartiet vill därför att EU med kraft ska verka för att minska
            livsmedelsförfalskning för att trygga konsumenternas tillit till
            livsmedelsindustrin.
          </p>
          <head xml:id="i-8zdnKtKVhpSrF5AMvBmQDG" type="h2">
            Ursprungsmärkning av livsmedel
          </head>
          <p xml:id="i-R21hRJziU9MH9UUzCfm2gA">
            Intresset för mat är stort i Sverige idag. Allt fler människor
            vill göra aktiva val i affären och söker sund och säker mat som
            är producerad på ett hållbart sätt. Centerpartiet bejakar detta
            och tycker inte att man som konsument ska behöva vara detektiv
            i kyldiskarna för att hitta det man söker.
          </p>
          <p xml:id="i-PFUSCAuoHNwxH4hBkfBKwy">
            En grundprincip för Centerpartiet är att flytta makten så nära
            dem det berör som möjligt. Detta gäller även maten vi konsumerar.
            Därför anser vi att det bör vara en självklarhet att konsumenter
            ska ha kännedom om varifrån maten är producerad för att möjliggöra
            medvetna val. För att kunna välja livsmedel som är producerade
            med god djurhänsyn och höga miljökrav. Därför vill vi att det
            på EU-nivå införs en ursprungsmärkning på fler grupper av livsmedel,
            i första hand på mejeriprodukter, likt den som idag finns för
            bland annat nötkött. På så vis kan konsumenter själva fatta medvetna
            beslut baserade på om man tycker att det är viktigt att kon har
            gått på grönbete eller inte transporterats alltför långt.
          </p>
          <head xml:id="i-LxzoUXy9Bt67UAeX1fkLQu" type="h2">
            Hantering av matsvinn med etappmål, projekt och ändrad märkning
          </head>
          <p xml:id="i-LU7qC4FRJzMFJBy8egiL3i">
            En stor del av all miljöpåverkan sker genom hushållens konsumtion
            – med mat, transporter och boende. Att konsumenterna får information
            och möjlighet att göra aktiva val är avgörande för att minska
            miljöpåverkan. Både miljön och hushållens plånböcker tjänar mycket
            på att minska livsmedelssektorns klimatpåverkan. Inte minst gäller
            detta när det handlar om matsvinn. En barnfamilj slänger fullt
            ätbar mat för ca 6 000 kronor varje år.
          </p>
          <p xml:id="i-KZqY632ZrDj3E87wsDUNLB">
            För att minska mängderna mat som slängs i onödan, behöver medvetenheten
            om matsvinnets betydelse för miljön öka. Den svenska livsmedelsproduktionen
            står för ca 50 procent av vår totala övergödning och 20–25 procent
            av vår totala klimatpåverkan. Var femte matkasse som vi köper
            med oss hem från affären går rakt ner i soporna och således skulle
            matens miljöpåverkan kunna vara lägre om vi minskade matsvinnet.
          </p>
          <p xml:id="i-85UhfegdWGZRwYtN2QKVZd">
            Centerpartiet vill därför införa ett etappmål som komplement
            till miljökvalitetsmålen om att minska matsvinnet likt det förslag
            Naturvårdsverket utformade på uppdrag av den tidigare alliansregeringen.
            Förslaget innebär att matavfallet ska minska till 2020 med 20
            procent jämfört med 2010, sammantaget för hela livsmedelskedjan
            utom primärproduktionen. Utöver detta vill Centerpartiet att regeringen
            ska initiera projekt med syfte att förebygga och minska matsvinn
            likt det treåriga uppdrag som alliansregeringen gemensamt gav
            till Naturvårdsverket, Livsmedelsverket och Jordbruksverket 2013–2015,
            för att fortsätta att arbeta med frågan. Inte minst är detta relevant
            för hushållen som slänger allra mest mat.
          </p>
          <p xml:id="i-KGEWsNGT2yEbwSRf97tdSc">
            En annan bidragande faktor till matsvinnet anser Centerpartiet
            är den missvisande bäst-före-märkningen på produkter. En bäst-före-märkning
            kan uppfattas som att livsmedlet blir oätligt efter det passerade
            datumet trots att så inte är fallet allt som oftast. Medvetenheten
            behöver öka hos konsumenterna, samtidigt kan en förändring i märkningen
            till ”minst hållbar till” öka förståelsen för att livsmedlet håller
            sig ytterligare en tid efter att datumet passerats. På vissa livsmedelsgrupper
            kan det vara befogat att överväga att ta bort märkningen, såsom
            matprodukter med lång hållbarhet som pasta och kaffe. Centerpartiet
            önskar därför ändra ”bäst-före”-märkningen till ”minst hållbar
            till”.
          </p>
          <head xml:id="i-WAGqVE16vC21cAjyT89Jo4" type="h2">
            Svenska djurskyddsregler och miljöhänsyn i upphandling
          </head>
          <p xml:id="i-G8eKmcaSnUpscnTvCMFPC5">
            Sverige tillhör en liten skara länder i världen som har högst
            djurskydd. Vi ligger långt över hur det ser ut i övriga länder
            i EU. Våra kor får gå ute och beta på sommaren. Grisar får röra
            sig fritt, har knorren kvar och smågrisarna får dia hos suggan
            längre än i övriga Europa. Det goda djurskyddet lönar sig. Vi
            har också Europas friskaste djur och använder i särklass minst
            antibiotika till djur i EU.
          </p>
          <p xml:id="i-DFD5oiTyYG24H9cFAjLMDM">
            Djur ska ha det bra, skyddas från lidande och så långt som möjligt
            kunna få utlopp för sina instinkter och kunna utföra sitt naturliga
            beteende. För Centerpartiet är det därför lika självklart som
            att bonden har goda villkor, att också djur som ger oss köttet,
            mjölken och äggen ska ha det bra och tas väl om hand.
          </p>
          <p xml:id="i-BrnNk5yyj9RWDRJkbjf8s2">
            Under vår tid i regeringsställning har vi gjort mycket för att
            förbättra villkoren för bönderna. Bland annat har vi gjort djurskyddskontrollerna
            kostnadsfria för bonden genom att göra den statlig och satsa över
            100 miljoner kronor på att ha kontrollanter som ser till att alla
            djur verkligen har det bra. Vi har infört en ersättning för grisbönder
            på ungefär 1 000 kronor per sugga. Vi vill också införa en liknande
            ersättning för kor och får. Vi har även sänkt skatter och avgifter
            för svenska bönder motsvarande 2,2 miljarder svenska kronor om
            året. Det arbetet bör fortgå.
          </p>
          <p xml:id="i-6oH5xPV3nN2jfVzq74TVhZ">
            Men när vi som lagstiftare ställer krav på våra producenter att
            hålla en hög nivå sett till kvalitet och djurvälfärd med mera,
            så måste även det avspeglas i upphandlingsledet. För att ytterligare
            stärka de svenska producenternas möjligheter att leverera mat
            till det offentliga vill vi att kraven vid offentlig upphandling
            skyndsamt ändras för att främja miljöhänsyn oh djurskyddsregler
            motsvarande svensk nivå i upphandling.
          </p>
          <p xml:id="i-W2WFFJTEjEToCFCKz3mggr">
            Det är lätt att stirra sig blind på kronor och ören i upphandlingar
            och konsekvensen av det blir att våra barn i skolor och äldre
            inom omsorgen och sjuka inom vården får äta billigt kött från
            Cypern där man använder 30 gånger mer antibiotika till sina djur
            än i Sverige. Det är inte bara en fråga om djurskydd utan även
            en fråga om folkhälsa och möjligheten att fortfarande bota sjukdomar
            med antibiotika i framtiden. Eller att man importerar kött från
            Brasilien där regnskog har skövlats för att skapa betesmark, en
            effekt som leder till en stor förlust av biologisk mångfald, och
            rubbningar i ekosystemen när vi samtidigt har goda betesmarker
            i Sverige som bidrar till det rika djur- och växtlivet. Då handlar
            det inte bara om djurskydd utan även om miljö.
          </p>
          <p xml:id="i-NA13d4SUKqQ36ei4s9pmbA">
            Centerpartiet vill att Sverige ska vara ett land där vi producerar
            och kan erbjuda näringsriktig och hållbar mat av god kvalitet.
            Och den visionen gäller såklart också i välfärden – för våra barn
            och gamla. Att äta god och näringsriktig mat är viktigt för både
            vårt välbefinnande och för vår hälsa. Trots det är det ofta priset
            som styr vid upphandlingar av mat till offentlig sektor. Man ska
            kunna lita på att den mat som såväl far- och morföräldrar som
            barnen får ska vara sund, säker och hållbar. Därför är det viktigt
            att upphandlingarna görs med fokus på bra djurskydd, minskad antibiotikaanvändning
            och god miljöhänsyn.
          </p>
          <p xml:id="i-KgybaLi7ykFvk8eAepcGVv">
            Den svenska mjölken är dubbelt så klimatsmart som genomsnittet
            i världen. När du köper en liter svensk mjölk ger den bara hälften
            så mycket utsläpp av växthusgaser som en liter utländsk. Djur
            som betar håller markerna öppna och bidrar till biologisk mångfald.
            Vissa av de hagar och ängar där våra djur betar är mer artrika
            än Amazonas regnskog. Svenska djur använder lägst antibiotika
            i hela EU. Det finns all anledning att värna om svenska mervärden.
          </p>
          <p xml:id="i-VXz6b3fVkGPdgKpsHyJWMe">
            Centerpartiet vill använda kraften i den offentliga upphandlingen
            för en bättre miljö och fler innovationer. Varje år upphandlar
            myndigheter, landsting och kommuner varor och tjänster för minst
            500 miljarder kronor. Om dessa pengar används smartare kan de
            aktivt bidra till ett konkurrenskraftigare näringsliv och en bättre
            miljö. Centerpartiet vill därför att kraven vid offentlig upphandling
            skyndsamt ändras inom ramen för den översyn av LoU som pågår för
            att främja miljöhänsyn och djurskyddsregler motsvarande svensk
            nivå i upphandling. Det är också viktigt att det arbete som sjösattes
            under alliansregeringens tid som exempelvis Nationellt centrum
            för måltiden, som är ett utbildningscentrum som riktar sig till
            alla som arbetar med människor och måltider inom skola, vård och
            omsorg, får fortsätta.
          </p>
        </div>
        <div type="motSignatures">
          <list>
            <item xml:id="i-RKH5AxcuRHtCsakAAKSyB9" who="i-NaB2cvgwB4zVi98HPFcvof">
              Kristina Yngwe (C)
            </item>
            <item xml:id="i-UEeg4LbSspcEER7EXWPU8a" who="i-B471TcSCwHNHrNRk1EdJek">
              Eskil Erlandsson (C)
            </item>
            <item xml:id="i-6C168Ve1KiyiNbgFe9xc8S" who="i-Qqu9byP8zwudzHA8ErxkRe">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
