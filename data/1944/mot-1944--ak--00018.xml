<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__18/mot_1944__ak__18-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 18. 1
          </p>
          <p>
            Nr 18.
          </p>
          <p>
            Av herr Nilsson i Stockholm m. fl., angående utredning av vissa
            frågor rörande undervisningsväsendet.
          </p>
          <p>
            Den högre skolutbildningens tillgänglighet är i vårt land alltjämt
            på det hela taget en fråga om föräldrarnas ekonomi. Våra högre
            skolor må i och för sig stå öppna för alla, och vårt skolväsen
            må vara organisatoriskt så anordnat, att en övergång från de lägre
            skolformerna till de högre är möjlig och obehindrad. Som den för
            utbildningsmöjligheternas tillgäng- lighet avgörande frågan kvarstå
            ändå de rent ekonomiska utbildnings- hindren. Skolutbildningen
            ovanför folkskolan är i realiteten icke ”öppen” för andra barn
            än dem, vilkas föräldrar ha råd att utnyttja den. Detta gäller
            överallt, blott med den väsentliga skillnaden, att det kräver
            mycket mindre av skolorternas föräldrar att ha råd med dessa utgifter
            än för de föräldrar, som äro bosatta på orter, där inga högre
            skolor finnas. För de stora befolkningsgrupperna på vår landsbygd
            — åtminstone på den landsbygd, som är belägen utanför de snäva
            rayoner omkring skolorterna, inom vilka buss- och tågkommunikationerna
            medge dagliga resor till och från skolorna — ställer en fortsatt
            skolgång för barnen så stora krav på föräldrarnas ekonomi, att
            de äro överkomliga endast för ett mycket litet skikt av befolkningen.
            I en landsortskommun av genomsnittlig typ, be- lägen utanför reserayonen,
            blir det oftast endast prästen, provinsialläka- ren och apotekaren,
            som ha råd att sända barnen till en högre skola. För den övriga
            befolkningen, för arbetaren och bonden, är fortsatt skolgång för
            barnen i de flesta fall otänkbar. Kostnaden för inackordering
            av ett barn på en skolort uppgår till ett belopp, som många gånger
            skulle lägga beslag på hela eller större delen av den kontanta
            familjeinkomsten. Efter- som mer än 70 procent av vårt lands befolkning
            är bosatt på orter, som sakna läroverk med gymnasium, och omkring
            60 procent av befolk- ningen på orter, som inte ens ha realskola,
            inses lätt med vilken styrka de ekonomiska utbildningshindren
            måste göra sig gällande för större delen av vår befolkning. Rekryteringen
            till den högre skolutbildningen måste här i mycket hög grad bli
            bestämd av enbart ekonomiskt urval: Även för stadsbefolkningen
            och befolkningen på de övriga orter, där tillgången till högre
            skolor finnes, göra sig emellertid samma förhållan- den gällande,
            om ock med mindre styrka. Om det också förhåller sig så, att en
            familj i en läroverksstad utan alltför stora direkta kostnader
            kan låta sina barn gå i läroverket, är det tydligt, att detta
            indirekt kräver uppoffringar, som för mindre inkomsttagare långt
            ifrån alltid äro möjliga.
          </p>
          <p>
            Bihang till riksdagens protokoll 1944, 4 saml. Nr 18. 1
          </p>
          <pb facs="riksdagen-motions-pdf/data/1944/mot_1944__ak__18/mot_1944__ak__18-002.pdf"/>
          <p>
            2 Motioner i Andra kammaren, nr 18.
          </p>
          <p>
            Framför allt kräver fortsatt skolgång för barnen, att föräldrarna
            ha för- måga att bära bördan för barnens försörjning längre än
            till den ålder, då de slutat folkskolan. De måste också ha råd
            att avstå från den arbets- inkomst, som barnen eljest kunnat tillföra
            familjen. Det är alltjämt, även i städerna, förhållandevis få
            arbetarfamiljer, som ha denna möjlighet. I regel måste arbetarklassens
            barn börja sin förvärvsverksamhet omedel- bart efter folkskolans
            slut, och endast i undantagsfall, om också numera icke så sällsynta
            sådana som på landsbygden, kunna städernas arbetar- barn få fortsätta
            sin skolgång i högre skolor. För många föräldrar i städerna, många
            ensamstående mödrar och fäder, de ogifta mödrarna, änkorna efter
            arbetare och andra små inkomsttagare, föräldrarna i famil- jer,
            där den ena av försörjarna är sjuk och arbetsoförmögen, 0. s.
            v. äro de ekonomiska utbildningshindren lika absoluta och lika
            oöverstigliga som landsbygden. Det förhållandet, att rekryteringen
            till den högre skolutbildningen allt- jämt i så hög grad är bestämd
            av föräldrarnas ekonomiska förutsättningar och icke av andra urvalsprinciper,
            är förkastligt icke blott ur allmänna rättvise- och demokratiska
            synpunkter, ehuru enbart sådana väl motive- rade långtgående ingripanden
            och reformer från samhällets sida på detta område. Det ekonomiska
            urvalet till den högre utbildningen står på en avgörande punkt
            i vägen för den utveckling mot en ökad klassutjämning, som på
            andra områden gjort tydliga framsteg och vars betydelse och önskvärdhet
            alltjämt må kunna värderas olika men av ingen dock helt förnekas.
            Så länge som den utbildning, som leder fram till de viktigaste
            posterna i samhället, i stort sett är förbehållen deras barn,
            som redan inneha dessa poster, upprätthåller vårt samhälle en
            spärr mot denna klass- utjämning, som i längden inte kan försvaras.
            Därtill kommer, att en demokratisering av rekryteringen till den
            högre skolutbildningen även ur en annan synpunkt måste betecknas
            som ett viktigt samhällsinstresse. Att de ekonomiska utbildningshindren
            avlägsnas, att begåvning och lämplighet i stället för som nu föräldrarnas
            ekonomi få bli avgörande för tillträdet till denna utbildning
            och därmed till de poster i sam- hället, vartill den förbereder,
            är ett samhällsintresse också ur den sam- hälleliga effektivitetens
            och prestationsförmågans synpunkt. Det förhål- landet, att kanske
            två tredjedelar — i fråga om vissa utbildningsbanor snarast en
            ännu större del—av vår befolkning äro utestängda från utbild-
            ningsanstalterna, innebär ju ingenting annat än att kanske också
            två tredjedelar eller flera av begåvningarna inte bli utnyttjade
            för arbets- uppgifter i samhället, som svara mot deras krafter
            och förmåga. Det innebär ett slöseri med begåvning och duglighet,
            och det innebär måhända, att det på mången viktig post i samhället
            för närvarande sitter icke den allra lämpligaste man eller kvinna,
            som skulle ha kunnat sitta där. Sam- tidigt innebär denna ordning,
            att det i våra skolor förbrukas mycket
          </p>
          <pb facs="riksdagen-motions-pdf/data/1944/mot_1944__ak__18/mot_1944__ak__18-003.pdf"/>
          <p>
            Motioner i Andra kammaren, nr 18. 3
          </p>
          <p>
            pengar och många goda och dyrbara lärares energi på att meddela
            under- visning till elever, som äro mindre ägnade för sådana ansträngningar.
            Åtskilliga elever drivas säkerligen fram till examina och uppgifter
            i sam- hället, med vilka varken de själva eller samhället äro
            betjänta. Man kan inte med siffror och kalkyler angiva, vad detta
            begåvningsslöseri och dess effektivitetsförluster betyda för samhället
            och för hela folkets samlade prestationsförmåga. Så mycket står
            dock klart, att de inte äro betydelse- lösa och att deras verkan
            snarare under- än överskattas. Yrkesvalets och yrkesinriktningens
            problem ha på sistone blivit föremål för en stigande och behövlig
            uppmärksamhet, särskilt vad gäller de manuella yrkena. Vikten
            av att sätta rätt man på rätt plats inses mer och mer. Det borde
            icke behöva särskilt betonas, att den frågan inte är eller borde
            vara av mindre betydelse, när det gäller de yrken, som räknas
            till samhällets ledande och tillika kräva en långvarig och påkostande
            utbildning, i vilken samhället årligen investerar väldiga belopp.
            Och lika litet borde det behöva sägas, att här allt tal om ”rätt
            man på rätt plats” liksom alla i och för sig vällovliga ansträngningar
            att åstadkomma ett rationellt yrkesval, yrkesrådgivning o. s.
            v. bli illusoriska, om inte de grundläggande hindren för ett sådant
            yrkesval, de ekonomiska utbildningsskrankorna, avlägsnas. De resurser
            i fråga om stipendier och understöd, som för närvarande stå till
            förfogande för att underlätta fortsatta studier för barn från
            ekonomiskt svagt ställda familjer, äro helt otillräckliga. För
            undervis- ningen på läroverksstadiet finnas förutom ett stipendieanslag
            på drygt ett tiotusental kronor för de tekniska läroverken och
            för specialgymnasiet för lantbruks-, mejeri- och skogsstuderande
            inga andra statliga stipendie- och understödsmedel tillgängliga
            än de medel för ändamålet, som utdelas rån allmänna arvsfonden.
            Utslagna på hela antalet elever vid berörda skolor ha de under
            de senaste åren uppgått till omkring 1 krona per elev och år.
            Inte ens om därtill läggas de stipendiemedel, som årligen utdelas
            från de privata stipendiefonderna vid vissa allmänna läroverk
            och jäm- förliga läroanstalter, kommer man upp till ett stipendiebelopp,
            räknat per elev och år, som är högre än knappt 5 kronor. Denna
            siffra ger med all önskvärd tydlighet vid handen, hur otillräckliga
            stipendieresurserna för läroverksstadiets undervisning äro. Samma
            sak framgår lika tydligt, om man jämför siffran med de motsvarande
            stipendiebelopp, som stå till förfogande för en del annan undervisning.
            Man kan beräkna, att stipendierna vid den lägre yrkesundervisningen
            och vid folkhögskolorna - utan att de kunna sägas vara särskilt
            rikliga och tåla någon prutning - per elev och år räknat äro 10
            respektive 20 gånger så stora som för elever vid läroverk och
            jämförliga skolor. Ur en viss synpunkt betraktad kan denna stora
            olikhet i fråga om stipendieresurserna sägas vara ett uttryck
            för den socialt sett skiljaktiga rekryteringen till dessa olika
            slag av skolor. I och för sig kan det givetvis sägas vara riktigt,
            att den
          </p>
          <pb facs="riksdagen-motions-pdf/data/1944/mot_1944__ak__18/mot_1944__ak__18-004.pdf"/>
          <p>
            4 Motioner i Andra kammaren, nr 18.
          </p>
          <p>
            undervisning förses med relativt större stipendieresurser, som
            främst och mest frekventeras av elever från de ekonomiskt svagare
            skikten av vår befolkning. Men den ojämna fördelningen av stipendieresurserna
            kan och måste onekligen också ses på ett annat sätt. Så länge
            denna ojämna fördelning upprätthålles, kan ingen ändring av den.
            socialt ensidiga rekryteringen till läroverken äga rum. Så länge
            denna ordning bibehålles, kan dess innebörd sägas vara, att samhället
            accepterar en ensidig rekry- tering och direkt hänvisar de ekonomiskt
            svagare folkskikten till att nöja sig med den lägre utbildningen
            eller med ingen utbildning alls. Den nu arbetande skolutredningen
            är enligt uppgift sysselsatt även med frågan om den högre skolutbildningens
            tillgänglighet i de avseenden, som här berörts, och med behovet
            av särskilda åtgärder till förmån för nu skolmissgynnade grupper.
            Så långt kunde det synas, som om anledning saknades att nu påkalla
            riksdagens uppmärksamhet i ärendet. Av upp- gifter, åt vilka skolutredningens
            ordförande givit off entlighet, har emel- lertid framgått, att
            de förslag, utredningen i detta sammanhang har för avsikt att
            framlägga, i ett väsentligt avseende måste bli föremål för kritik
            och även böra föranleda riksdagen att hos Kungl. Maj:t begära
            utvidgade direktiv för utredningen. | I likhet med de förslag,
            som lämnades i en 1939 framlagd, av skol- överstyrelsen utförd
            utredning av här påtalade frågor, komma den nu arbetande skolutredningens
            förslag till olika stödåtgärder för att över- bygga och minska
            de ekonomiska utbildningshindren att till sin avsedda tillämpning
            vara begränsade enbart till landsbygdens behov. Även om det är
            alldeles riktigt, att ”landsbygden” — här definierad som de orter,
            vilka icke ha tillgång till egna, högre skolor — allmänt sett
            är mycket sämre ställd i fråga om den högre skolutbildningens
            tillgänglighet och framför allt dess ekonomiska överkomlighet
            än övriga delar av vårt land, så förhåller det sig, som redan
            här ovan påpekats, dock så, att en stor del av befolkningen på
            även de egentliga skolorterna likaså är ekono- miskt utestängd
            från möjligheten att låta sina barn fortsätta sin skol- gång i
            högre skolor. Om det också kan sägas vara givet, att huvudparten
            av de medel, som statsmakterna i en framtid kunna komma att anvisa
            för det ändamål, varom här är fråga, bör disponeras för landsbygdens
            räkning, så måste det te sig som minst sagt omotiverat att helt
            utestänga de föräldrar på skolorterna från varje möjlighet till
            hjälp, vilkas behov icke äro mindre än landsbygdsföräldrarnas.
            Förutsatt att stödåtgärderna för de senares vidkommande verkligen
            komma att utformas så, att möjligheter till skolutbildning för
            därför lämpade barn öppnas även för landsbygdens allra lägsta
            inkomsttagare, måste det ju också komma att framstå som en uppenbar
            orättvisa att utesluta de motsvarande lägsta inkomstskikten i
            städerna från hjälpmöjligheterna. Och omvänt, om det icke är meningen
            att ens för landsbygdens vidkommande giva de kom-
          </p>
          <pb facs="riksdagen-motions-pdf/data/1944/mot_1944__ak__18/mot_1944__ak__18-005.pdf"/>
          <p>
            Motioner i Andra kammaren, nr 18. D
          </p>
          <p>
            mande stödåtgärderna denna räckvidd utan måhända blott det begränsade
            syftet att lyfta fram enbart ett övre skikt av landsbygdsbefolkningen,
            för vilket den högre skolutbildningen skall komma inom räckhåll,
            så måste förslagen av den anledningen redan på förhand dömas som
            otillräckliga. De här anlagda synpunkterna kunna åskådliggöras
            med en hänvisning till skolöverstyrelsens nyssnämnda utredning
            från 1939. Denna utred- nings förslag voro utformade utifrån den
            klart angivna utgångspunkten, att landsbygdsbefolkningen genom
            de föreslagna stödåtgärderna skulle kompenseras för den ”merkostnad”,
            som ett landsbygdsbarns skolgång vid ett läroverk krävde, jämförd
            med den motsvarande kostnaden för ett stadsbarns skolgång. Utredningen
            föreslog sålunda inackorderingsbidrag, resekostnadsbidrag och
            bidrag till frukostmål, vilka skulle utmätas så, att de maximalt
            täckte den nyssnämnda merkostnaden för mat och bostad för inackorderade
            elever respektive för resor och frukostmål för dagligen resande
            elever. Konsekvent genomförda skulle förslagen m.a.o. ha inneburit,
            att utbildningsmöjligheter skulle ha beretts de från högre skolgång
            förut utestängda landsbygdsbarn, vilka redan utan bidrag skulle
            ha haft sådana möjligheter, om blott deras föräldrar hade varit
            bosatta på en skolort! Dessa men också endast dessa landsbygdsbarn
            hade varit hjälpta med på detta sätt utformade stödåtgärder. Femtusenkronors-
            familjen på landet skulle ha fått samma möjligheter till läroverks-
            utbildning för sina barn som femtusenkronorsfamiljen i läroverks-
            staden. Men den tvåtusenkronorsfamilj på landet, som svårligen
            kun- nat bestrida ens den kostnad, som merkostnadsbidragen inte
            täckt, hade fortfarande varit lika utestängd från läroverksutbildning
            för sina barn som tvåtusenkronorsfamiljen i staden, vilken enligt
            utredningen icke alls skulle komma i åtnjutande av några bidrag.
            Landsbygdens skol- orättvisor skulle ha reducerats till stadens,
            och dessa skulle ha lämnats helt oangripna. Åtgärder med syfte
            att komma de ekonomiska utbildningshindren till livs få icke utformas
            på detta sätt. Riktpunkten för sådana åtgärder måste i stället
            vara att skapa möjlighet för varje barn att, oberoende av föräldrarnas
            ekonomi och bostadsort, få högre skolutbildning, om dess begåvning
            och förutsättningar att tillgodogöra sig utbildningen lämpa sig
            därför. För att en sådan politik skall kunna realiseras, måste
            stödåtgärderna ställas inom räckhåll även för de ekonomiskt allra
            svagaste skikten. En schematisk gränsdragning mellan land och
            stad bör inte göras. Skolutredningens anmälda förslag måste på
            den punkten vidareutbyggas och kompletteras. Även i ett annat
            avscende synes skolutredningen böra erhålla i upp- drag att utreda
            en komplettering av de förslag, som utredningen enligt dess ordförande
            kommer att framlägga och vilka skola omfatta stipendier till inackorderade
            eller dagligen resande elever samt till
          </p>
          <pb facs="riksdagen-motions-pdf/data/1944/mot_1944__ak__18/mot_1944__ak__18-006.pdf"/>
          <p>
            6 Molioner i Andra kammaren, nr 18.
          </p>
          <p>
            elever, som bedriva antingen enskild korrespondensundervisning
            eller kombinerad korrespondens- eller muntlig undervisning, statsbidrag
            till inrättande och drift av skolhem, terminsavgiftsbefrielse
            för inackorde- rade och resande elever samt särskild språkundervisning
            i radio för per korrespondens studerande elever. Vårt skolväsen
            ger för närvarande knappast några möjligheter alls till regelrätta
            studier och utbildning för den kategori av studieintresse- rad
            ungdom, vars studiehåg väckts och blivit medveten först vid senare
            år, än då den egentliga skolåldern börjar. Vi sakna likaledes
            i vårt skolsystem en kanal från det fria och frivilliga folkbildningsarbetets
            studier till det reguljära utbildningsväsendets skolor och utbildnings-
            vägar. Det studieintresse, som de senväckta begåvningarna och
            en elit av de inom det fria folkbildningsarbetet fostrade ungdomarna
            repre- sentera, utgör ur samhällets synpunkt otvivelaktigt en
            värdefull tillgång att tillvarataga. Det är här fråga om en ungdom,
            hos vilken, trots hårt förvärvsarbete och en föga stimulerande
            miljö, ett studieintresse spon- tant och självständigt brutit
            fram. Dessa unga människor bära på en ambition, som är deras egen,
            inte föräldrarnas, och som för den skull har en bärkraft, som
            inte alltid återfinnes på andra håll. Sådana för reguljära studier
            —- och för den efterföljande yrkesverksamhet, vartill dessa förbereda
            -— betydelsefulla egenskaper som arbetsvilja och arbets- förmåga,
            ansvarskänsla och karaktärsstabilitet låta sig vid deras ålder
            säkrare än hos skolbarn bedömas och ha ofta till fyllest hunnit
            prövas. Som studerande och senare som utövare av intellektuella
            yrken skulle de till skillnad från de flesta av sina jämlikar
            ha den oskattbara för- månen av erfarenheter från en annan värld
            än skolans av att inte bara ha suttit på skolbänken hela sitt
            liv. Med tillfällen till reguljära studier skulle dessa ungdomar,
            av vilka många i kraft av begåvning, praktisk duglighet och ledaregenskaper
            redan oavsett sådana möjligheter äro predisponerade till betydelsefulla
            uppgifter och samhällsinflytande, få utvecklingsmöjligheter, vilka
            eljest icke stode dem till buds och av vilka icke blott de själva
            utan även samhället i hög grad skulle draga nytta. Bortsett från
            några privata s.k. ”studentfabriker”, vilka knappast kunna sägas
            fylla behovet men vilkas existens åtminstone visar, att detta
            behov är så stort, att det t.o.m. har kunnat utnyttjas ekonomiskt,
            finns det för närvarande knappast någon skola för denna ungdom.
            Korrespondensundervisningen ger, säkerligen också efter det eventuella
            genomförandet av de stipendiemöjligheter, skolutredningen väntas
            föreslå, i varje fall inte en så framkomlig väg, som denna grupp
            vore förtjänt av och borde erbjudas. Detta bl.a. därför att den
            inte kan verkställa de kunskapsprov och meddela de examina, som
            äro viktiga formella förutsättningar för utbildningens utnyttjande
            för fortsatta
          </p>
          <pb facs="riksdagen-motions-pdf/data/1944/mot_1944__ak__18/mot_1944__ak__18-007.pdf"/>
          <p>
            Molioner i Andra kammaren, nr 18. 7
          </p>
          <p>
            studier och i förvärvslivet. Inte heller folkhögskolan, som dock
            fyller en viss uppgift här, ger tillräckliga studiemöjligheter
            för denna kategori. Mer eller mindre vid sidan av sitt program
            förbereder folkhögskolan många av dessa senväckta studiebegåvningar
            för fortsatta studier. Den hjälper dem dock inte över de bildnings-
            och examensspärrar, som t. ex. universitets- och högskoleutbildningen
            kringgärdar sig med. För att tillgodose de utbildningsbehov, som
            anmäla sig här, behövdes en ny skolform. Med hänsyn till den roll,
            som folkhögskolan redan spelar som skola för denna ungdomsgrupp,
            synes en sådan erforderlig ny skolform lämpligen böra bygga på
            och knytas till denna. Den skulle därvid kunna utformas som en
            ”specialkurs” eller ett ”specialgymna- sium”, anordnad som en
            överbyggnad på folkhögskolans nuvarande kurser och förlagd till
            någon eller några av våra nu existerande folk- högskolor. Den
            skulle i viss mån kunna upprättas efter direkt mönster av det
            specialgymnasium för lantbruks-, mejeri- och skogsstuderande,
            som redan finns inrättat vid en folkhögskola, Hvilans folkhögskola
            i Skåne, och som under de år det existerat uppnått mycket goda
            resultat. Den nya skolformen kunde och borde få arbeta med ett
            i fråga om begåvning strängare urval samt villigare och effektivare
            arbetande elevmaterial än någon annan högre skolundervisning.
            Undervisningen skulle därför kunna bedrivas i en hårdare takt
            än eljest i våra skolor. Kurserna skulle avse att giva ett kunskapsmått
            i stort sett motsvarande studentexamens och en kompetens med avseende
            på tillträde till uni- versitet och högskolor jämställd med dennas.
            De borde, utan att för den skull slutresultatet äventyrades, dels
            kunna utelämna en del sådant kunskaps- och uppfostringsstoff,
            som elevernas ålder och mognad över- flödiggjorde, och dels kunna
            utformas med möjligheter till en annan specialisering med hänsyn
            till elevernas framtida studieavsikter och arbetsverksamhet, än
            som vore tillrådlig för yngre elever. Förlagd till en folkhögskola
            och utnyttjande dennas internat skulle undervisningen, även vad
            gäller de rent yttre betingelserna, få arbeta under de bästa möjliga
            förutsättningar och tillika kunna meddelas till för såväl det
            allmänna som för eleverna rimliga kostnader. För de senare borde
            där- till stipendiemöjligheter, avpassade med hänsyn till att
            undervisningen i stor utsträckning komme att rekryteras från ekonomiskt
            svagt ställda folkgrupper, stå till förfogande. — Resultatet borde
            kunna bli en starkt tidsbesparande, effektiv och ändamålsenlig
            undervisning. Dess elever borde kunna taga igen en väsentlig del
            av den tidsförlust, deras sena start åsamkat dem, och bli i stånd
            inte bara att tävla med den normala studievägens studenter utan
            även att, både på grund av urval och erfarenheter, på kommande
            verksamhetsfält göra insatser, som rättfärdigade de speciella
            anstalterna för deras utbildning. Och som ett led i strävandena
            att häva de ekonomiska utbildningshindren och
          </p>
          <pb facs="riksdagen-motions-pdf/data/1944/mot_1944__ak__18/mot_1944__ak__18-008.pdf"/>
          <p>
            S
          </p>
          <p>
            Motioner i Andra kammaren, nr 18.
          </p>
          <p>
            demokratisera rekryteringen till den högre undervisningen skulle
            slut- ligen den nya skolformen väl försvara sin plats. Under hänvisning
            till vad ovan anförts föreslås,
          </p>
          <p>
            att riksdagen i skrivelse till Kungl. Maj:t ville begära utvidgade
            direktiv till 1940 års nu arbetande skolutred- ning, varigenom
            denna dels erhölle i uppdrag att med ändring av nu före- bådade
            förslag, avseende att komma företrädesvis lands- bygdens befolkning
            till godo, utarbeta och framlägga för- slag till stödåtgärder
            för att underlätta tillträdet till högre skolundervisning för
            därtill lämpade barn från ekonomiskt svagt ställda familjer i
            hela riket, landsbyg- den såväl som städer och skolorter, samt
            dels erhölle i uppdrag att utreda frågan om möjlig- heterna att
            vid en eller flera av landets folkhögskolor in- rätta ett ”specialgymnasium”
            med sikte på att tillgodose de senväckta studiebegåvningarnas
            utbildningsbehov och skapa en kanal mellan det fria och frivilliga
            folkbild- nings- och studiearbetet och den reguljära, högre skol-
            undervisningen.
          </p>
          <p>
            Stockholm i januari 1944.
          </p>
          <p>
            Torsten Nilsson.
          </p>
          <p>
            Sven Andersson, «Ivar Jansson, Hildur Nygren. Göteborg. Kalix.
            Erik Severin, Rolf Edberg. Fritz Persson. Gävle. Gustaf Nilsson,
            Walter Sundström. Sigrid Ekendahl. Kristinehamn.
          </p>
          <p>
            Stockholm, Oskar Eklunds Boktryckeri, 1944
          </p>
        </div>
      </div>
    </body>
  </text>
</TEI>
