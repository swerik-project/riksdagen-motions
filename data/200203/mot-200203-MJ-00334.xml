<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0334/mot_200203_MJ_0334-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ334 pnr: v745
          </p>
          <p>
            Motion till riksdagen 2002/03:MJ334
          </p>
          <p>
            av Gunilla Wahlén och Sven-Erik Sjöstrand (v)
          </p>
          <p>
            Ersättningsmedel för miljöstörande produkter
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om direktiv till Kemikalieinspektionen att utröna vilken
            inverkan ersättningsmedel för miljöstörande produkter kan ha från
            såväl arbetsmiljösynpunkt som för befolkningens hälsa.
          </p>
          <p>
            Motivering
          </p>
          <p>
            Enligt en undersökning som Yrkes- och miljömedicin vid Sahlgrenska
            universitetssjukhuset gjort kan oskyddat arbete med mineraloljor,
            kylmedel i frysar och andra kylanläggningar orsaka svullnad och
            inflammerade leder hos kylmontörer. Tidigare har även misstanken
            funnits att de nya köldmedlen även ökar risken för astma- och
            bronkitbesvär. Dessa nya kylmedel har ersatt gamla kylmedel som
            innehåller klor som har en farlig inverkan på miljön. Utbytet
            har skett under de senaste tio åren. Det här visar att nya problem
            uppstår när gamla skall lösas om man inte är tillräckligt uppmärksam
            på konsekvenserna. I detta fall blir det bättre för miljön men
            det kan bli arbetsmiljöproblem för kylmontörerna. Frågan blir
            osökt då i dess vidare bemärkelse — inom vilka andra sektorer
            i arbetslivet det finns risk för att hamna i liknande situationer?
            Hur ser det ut inom jordbruket? Vad händer inom måleribranschen
            med de nya färgemulsionerna? Hur ser det ut inom industrin som
            helhet? Vi menar att inom detta område måste krafttag tas för
            att utröna inte i huvudsak bara effekterna på miljön av att miljöstörande
            produkter tas bort, utan även vilken inverkan de nya ersättningsmedlen
            får för framför allt de människor som i sin arbetsmiljö kommer
            i beröring med dessa. I vidare bemärkelse måste även effekterna
            på befolkningens hälsa i stort utrönas. Motionärerna vill hävda
            att det är positivt med den utveckling som sker i form av ny teknik
            och nya ämnen men att försiktighetsprincipen måste vara
          </p>
          <p>
            21
          </p>
          <pb facs="riksdagen-motions-pdf/data/200203/mot_200203_MJ_0334/mot_200203_MJ_0334-0002.pdf"/>
          <p>
            2002/03:MJ334
          </p>
          <p>
            12
          </p>
          <p>
            styrande. - Människorshälsa måste ha företräde framför = ensidiga
            marknadsintressen. Argument som brist på forskning som stöd för
            att inte tillämpa försiktighet är inte godtagbara. Ofta fattas
            beslut om ny teknik eller användande av farliga ämnen inom olika
            områden utan samordning varför frågan oftast inte blir tillräckligt
            utredd. Vilken prioritet frågan har för Kemikalieinspektionen
            kan vi motionärer inte bedöma, men vi menar att regeringen bör
            utfärda direktiv till Kemikalieinspektionen om högsta prioritet
            i frågan utifrån vad som i motionen anförs. Detta bör riksdagen
            som sin mening ge regeringen till känna.
          </p>
          <p>
            Stockholm den 19 oktober 2002 Gunilla Wahlén (v) Sven-Erik Sjöstrand
            (v)
          </p>
        </div>
      </div>
    </body>
  </text>
</TEI>
