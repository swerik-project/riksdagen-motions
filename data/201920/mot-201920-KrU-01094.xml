<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-01094">
  <teiHeader>
    <fileDesc>
      <titleStmt>
        <title>Spel- och lotteripolitik</title>
        <author corresp="i-JP8NeL17uoQgDiTaxrGnVM">av Jonas Andersson i Linköping m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1094 av Jonas Andersson i Linköping m.fl. (SD)</title>
          <idno type="rdwebb">H7021094</idno>
          <rs type="number">1094</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H7021094/text</ref>
          <ref type="dokument_url_html">http://data.riksdagen.se/dokument/H7021094</ref>
          <ref type="dokumentstatus_url_xml">http://data.riksdagen.se/dokumentstatus/H7021094</ref>
          <ref type="docx">http://data.riksdagen.se/fil/A702CC5B-7AF3-41A7-9617-3A8CF4BD9228</ref>
          <ref type="pdf">http://data.riksdagen.se/fil/6025C44E-4646-4742-93BF-3D60BA6D9A10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GTqzKBq89DfoCxksJY9tTW" type="signed"/>
        <correspContext corresp="i-GTqzKBq89DfoCxksJY9tTW">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-AdDmGe8YzoqFi314xhoZbG" type="submitted">
          <date when="2019-10-01"/>
          <time when="15:00:42"/>
        </correspAction>
        <correspAction xml:id="i-R5kSrgL6ApuwqQ2NwxBkw3" type="reviewed">
          <date when="2019-10-01"/>
          <time when="15:40:20"/>
        </correspAction>
        <correspAction xml:id="i-XSQdxDQpUgRYFEFdBqpbSd" type="referred">
          <date when="2019-10-11"/>
        </correspAction>
        <correspAction xml:id="i-5iZjwaLkxS9N2SBbeqTWBT" type="assigned">
          <date when="2020-04-07"/>
          <time when="08:19:59"/>
        </correspAction>
        <correspContext corresp="i-5iZjwaLkxS9N2SBbeqTWBT">
          <ref type="assignedTo">Kulturutskottet</ref>
        </correspContext>
        <correspAction xml:id="i-YEC9asEQe9V4sgCQCnW3Qd" type="behandlas_i"/>
        <correspContext corresp="i-YEC9asEQe9V4sgCQCnW3Qd">
          <ref type="uppgift">2019/20:KrU6</ref>
          <ref type="ref_dok_id">H701KrU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU6</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MAncXjqnxRKX5srpibv5nu" type="motHeader">
        <div xml:id="i-9AcJL7KF1XAsDYzxRZt86F" type="motTitle">
          Motion till riksdagen 2019/20:1094 av Jonas Andersson i Linköping
          m.fl. (SD) Spel- och lotteripolitik
        </div>
      </div>
      <div xml:id="i-7eK2f3Az1v8w2rerGxP5Bj" type="motBody">
        <div xml:id="i-NzqQ7zPiX5kVMgvLoEHbTd" type="motProposal" subtype="förslag">
          <head xml:id="i-WkgitTaZAwJv6evNeR1riF">
            Förslag till riksdagsbeslut
          </head>
          <list xml:id="i-UPA1DLrkoR4uBsEK3joMiN" style="ol">
            <item xml:id="i-g36ZdmteuXUhqU9yqEjUt">
              Riksdagen ställer sig bakom det som anförs i motionen om att
              en utvärdering av licenssystemet bör genomföras fem år efter införandet
              och tillkännager detta för regeringen.
            </item>
            <item xml:id="i-Kb5iGBcdhSScHk3a5kYETx">
              Riksdagen ställer sig bakom det som anförs i motionen om att
              det oavsett skäl inte ska vara möjligt med undantag från förbudet
              mot att bedriva spel- och lotteriverksamhet på kredit och tillkännager
              detta för regeringen.
            </item>
            <item xml:id="i-3nb4DC6vHvm6AJvEFSGsXz">
              Riksdagen ställer sig bakom det som anförs i motionen om påträngande
              och aggressiv marknadsföring och tillkännager detta för regeringen.
            </item>
            <item xml:id="i-DtwKCX8gMNcHEKcTw53Q6u">
              Riksdagen ställer sig bakom det som anförs i motionen om att
              utreda möjligheten att riskklassificera olika spel- och lotterityper
              och tillkännager detta för regeringen.
            </item>
            <item xml:id="i-M4FCXwACrgdq3sVNAp5jNw">
              Riksdagen ställer sig bakom det som anförs i motionen om lootlådor
              och tillkännager detta för regeringen.
            </item>
            <item xml:id="i-FK4wSN1ur1rCMXE6yL4NFz">
              Riksdagen ställer sig bakom det som anförs i motionen om medel
              till allmännyttiga ändamål och tillkännager detta för regeringen.
            </item>
            <item xml:id="i-EmgmdufxJ7hxagP1dMrruj">
              Riksdagen ställer sig bakom det som anförs i motionen om att
              det bör förtydligas att spelbolagens kundtjänster ska kunna erbjuda
              bemötande på svenska, och detta tillkännager riksdagen för regeringen.
            </item>
          </list>
        </div>
        <div xml:id="i-KcthrAQVb3x8hPnbpYkgUL" type="motContent">
          <head xml:id="i-U6AbC5CymFcvY1QrMXEoc3" type="h1">
            Folkhälsa i fokus
          </head>
          <p xml:id="i-5dgffuuxxv9feA23i7DSSB">
            Folkhälsoaspekten är central i sverigedemokratisk spel- och lotteripolitik
            på grund av önskan att minimera risken för att personer som spelar
            ska utveckla spelberoende och fastna i en spelproblematik. För
            att försäkra sig om bästa möjliga politik för ändamålet har Sverigedemokraterna
            under föregående mandatperiod förordat att ett förstärkt spel­monopol
            skulle utredas samtidigt som man utredde förutsättningarna för
            införandet av ett licenssystem för spel. I dagsläget står vi dock
            bakom licenssystemet som nu finns på plats. Sverigedemokraterna
            vill att en uppföljning av licenssystemet planeras in så snart
            som möjligt – en utvärdering bör påbörjas fem år efter att den
            nya lagstiftning som följde av 2018 års proposition rörande en
            omreglerad spelmarknad trädde i kraft.
          </p>
          <p xml:id="i-7dDcMnAAvxGRFPD4roMHp3">
            Situationen som har varit på spelmarknaden innan den nya lagstiftningen
            kom på plats, där delar av marknaden var i händerna på oreglerade
            aktörer, var ohållbar. Oavsett om ett licenssystem eller ett förstärkt
            spelmonopol hade införts så var det brådskande att nå en lösning.
            Därför ställde Sverigedemokraterna sig bakom regeringens förslag
            att införa ett licenssystem för spel enligt propositionen En omreglerad
            spelmarknad (2017/18:220). På så sätt kan en svart marknad kanaliseras
            in till reglerad och laglig spelverksamhet. Det bidrar till att
            staten kan ta sitt ansvar i strävan om att förhindra att medborgare
            hamnar i spelproblematik.
          </p>
          <head xml:id="i-7Y8VRWbRH3i2jF2qTqdFFT" type="h1">
            Undantagslöst förbud för spelverksamhet på kredit
          </head>
          <p xml:id="i-8srL6hboAJm8WuR1mUSMDZ">
            Sverigedemokraterna har i tidigare kommitté- och följdmotioner
            på spel- och lotteri­området framhållit att vi inte vill se några
            undantag rörande förbudet att bedriva spel­verksamhet på kredit,
            vilket är en inställning vi vidhåller. Skälet till att en person
            gör ett kreditköp beror ofta på avsaknad av egna ekonomiska resurser
            för att kunna köpa det personen vill ha eller har behov av för
            tillfället. Att köpa en lott eller att spela om pengar innebär
            att man försöker vinna stora summor pengar, men sannolikheten
            att vinna är dock statistiskt sett mycket liten. En person som
            väljer att låna till ett sådant köp är sannolikt antingen desperat
            eller spelberoende, eller båda delarna. Sverigedemo­kraterna anser
            att det inte bör vara tillåtet att försöka göra vinst på människor
            som vänt sig till en sådan förenklad väg ut ur ekonomiska problem.
            Således bör det inte vara till­åtet för någon, oavsett om det
            är staten, en förening eller ett företag, att bedriva lotteri­verksamhet
            på kredit i Sverige. Inga undantag ska ges från denna regel. Av
            det följer vidare att den som ansvarar för prenumerationstjänster
            på området bör ta betalt för de lotter som denne säljer innan
            dessa avsänds till kunden. Via antagandet av spelmark­nadspropositionen
            stramades reglerna upp för att spela på kredit, men fortfarande
            finns möjlighet till undantag från lagen om än mer begränsat än
            tidigare.
          </p>
          <p xml:id="i-E78zA4m6vbbKuXttJoUhxj">
            Ett exempel i närtid med problemet med att bedriva spelverksamhet
            på kredit går att finna hos Kombispel, ett spelbolag ägt av Socialdemokraterna
            och SSU. Bolaget har utnyttjat sitt undantag från spellagen (2018:1138)
            för att bedriva spelverksamhet på kredit, en verksamhet som enligt
            Dagens Nyheter den 4 september 2017 ska ha drivit många tusentals
            personer till Kronofogdemyndigheten för att de inte kunnat betala
            sina lotter.
          </p>
          <head xml:id="i-3U7WdsfgAZpk336Z9ZfCTJ" type="h1">
            Påträngande och aggressiv marknadsföring
          </head>
          <p xml:id="i-6NKXHJuXVrn14GV5PwFEpg">
            Sverigedemokraterna vill motverka alla former av påträngande
            och aggressiv marknads­föring för spel och lotteri. Med det menar
            vi hur marknadsföringen sker i både omfatt­ning och innehåll.
            Blir omfattningen av spelreklam för stor kommer den inte att upp­levas
            som måttlig av medborgarna utan som aggressiv och påträngande.
            Innehålls­mässigt bör det bland annat vara otillåtet med marknadsföring
            av spel om det framstår som att chansen att vinna är större än
            vad den är, exempelvis genom att framhäva att betydande vinstchanser
            går förlorade om man inte deltar i spelet. Sverigedemokraterna
            anser även att lockerbjudanden, såsom bonuserbjudanden, bör vara
            helt otillåtna även vid första speltillfället hos ett spelbolag.
            Telefonförsäljning av spel och lotter är att betrakta som en påträngande
            och aggressiv försäljningsmetod. Således ställer vi oss inte till
            fullo bakom att kriterierna för vad som avses med måttfull marknadsföring
            på området bör utvecklas genom praxis i domstol som var tänkt
            via propositionen från 2018 om en omreglerad spelmarknad. I viss
            mån borde det ha gått att identifiera otillåtna förfaranden vid
            marknadsföring av spel redan från start.
          </p>
          <p xml:id="i-8HhkLdcRX5T42J56CnBC1a">
            Sverigedemokraterna menar också att vi har fått rätt om att det
            inte var hållbart att tro på att måttfull marknadsföring skulle
            utvecklas genom praxis och att spelbolagen skulle självreglera
            sig gällande aggressiv och påträngande spelreklam. Den nya spel­lagen
            som gäller sedan den 1 januari 2019 har inte medfört måttfull
            reklam på spel- och lotteriområdet, utan debatten och kritiken
            mot spelreklamen har varit kraftig sedan den nya regleringen trädde
            i kraft. Under våren 2019 gick regeringen ut med att man avser
            att agera ytterligare mot den aggressiva spelreklamen genom att
            låta Spelmarknads­utredningen få i uppdrag att ta fram åtgärder
            för att begränsa marknadsföringen av spel. Sverigedemokraterna
            hoppas att tydliga resultat ska nås via utredningen vad gäller
            begränsning av den aggressiva och påträngande spelreklamen, och
            vi hoppas vara en konstruktiv part i detta.
          </p>
          <head xml:id="i-4Xz4QAabqa1SsCo7h84U1c" type="h1">
            Riskklassificera olika spel- och lotterityper
          </head>
          <p xml:id="i-HLfqRsosJYJmp2GhGzkKkz">
            Som en del i att hantera problematiken med aggressiv och påträngande
            spelreklam kan det vara en idé att riskklassificera olika spel-
            och lotterityper. Att köpa en skraplott på den lokala tobaksaffären
            då och då är naturligtvis i flera avseenden en annorlunda typ
            av spelande än vad det är att spela på nätkasinon som är ständigt
            tillgängliga hemma. Det finns skäl att anta att vissa typer av
            spel och lotterier innebär större risker för spelaren än andra
            vad gäller att framkalla ett osunt spelande som utvecklas till
            ett beroende eller annat ohälsosamt tillstånd. Om vi tar antagandet
            för riktigt bör det påverka hur mark­nadsföringen av olika typer
            av spel ska ses på från lagstiftarens sida. Då är det inte självklart
            att alla typer av spelreklam bör behandlas lika. Även för att
            värna intäkter till föreningsliv, hästnäring med flera positiva
            krafter i det svenska civilsamhället så är det klokt att göra
            skillnad på spel och spel. Möjligheten att riskklassificera olika
            typer av spel och lotterier bör därför utredas.
          </p>
          <head xml:id="i-JZ6eV7Ab6yEYhdaFiUvw9U" type="h1">
            Lootlådor
          </head>
          <p xml:id="i-ETqMzdnLuja8yzmcQjDe9d">
            I spel på olika digitala plattformar såsom pc, mobiltelefoner
            med flera förekommer i flera fall lotteriliknande moment, som
            kommit att gå under namnet lootlådor (”loot boxes”). Det handlar
            om upplägg i spel där användare för verkliga pengar slumpmässigt
            erhåller virtuella föremål, vilket i vissa fall kan vara att betrakta
            som lotteri, inte minst om de virtuella föremålen i ett senare
            skede i någon form kan växlas tillbaka till verk­liga pengar.
            Fenomenet har ökat i spelvärlden de senaste åren, och har blivit
            ett populärt sätt för spelföretagen att öka sina intäkter. Det
            vore på sin plats om det i Sverige tydli­gare fastslås i vilka
            fall detta rör sig om lotteri, och när det inte gör det. Att minderåriga
            personer inte dras in i lotteri via lootlådor på spel på exempelvis
            pc eller olika slags telefoner bör särskilt tillses.
          </p>
          <p xml:id="i-VcKftHMSut8yQSvnd3X1CN">
            Under våren 2019 gav regeringen Konsumentverket i uppdrag att
            kartlägga och bedöma eventuella brister vid lotteri- och kasinoliknande
            inslag i dataspel, såsom nämnda lootlådor. Detta är bra och förhoppningsvis
            är det ett steg i riktning mot att nå en gränsdragning för när
            det rör sig om lotteri och kasino i de aktuella fallen.
          </p>
          <head xml:id="i-Ctum1nxt9zFS3pubnEzbNQ" type="h1">
            Allmännyttiga ändamål
          </head>
          <p xml:id="i-5CB6fVMpUbdUkByHFFkcHr">
            Stora delar av föreningslivet och andra allmännyttiga ändamål
            får betydande delar av sina intäkter från lotteriförsäljning.
            Sverigedemokraterna anser att det är viktigt att föreningslivet
            även i fortsättningen får de medel de behöver. Relationen mellan
            lotteri­försäljning och allmännyttiga ändamål är något gott och
            bör upprätthållas. Skulle kommersiella spelaktörers marknadsandel
            bli avsevärt större än i dag utan att mark­naden i sig blir större
            lär det innebära att en mindre andel av försäljningsvinsterna
            kommer allmännyttiga ändamål till del. Därför vill Sverigedemokraterna
            att denna utveckling övervakas noga, och att en plan läggs fram
            för att säkra resurser till allmännyttiga ändamål som delvis finansieras
            genom lotteriförsäljning.
          </p>
          <head xml:id="i-VWAoSkvLJNMKvxa8xyKSn4" type="h1">
            Kundtjänst på svenska språket
          </head>
          <p xml:id="i-41quQNtwt8RegtKi2coXRJ">
            Sverigedemokraterna ser positivt på att licenshavare ska tillhandahålla
            all väsentlig information om sin spelverksamhet på svenska och
            att denna information ska vara lättillgänglig för spelare och
            myndigheter, så som framgår av spelmarknadspro­positionen från
            2018. Det bör förtydligas att kravet även ska gälla spelbolagens
            kund­tjänster. Kundtjänst på svenska språket är viktigt bland
            annat för att undvika att spelare missförstår eller inte kan kommunicera
            på ett fullgott sätt med spelbolagen.
          </p>
        </div>
        <div xml:id="i-ESbx8oHNeaGrvHDNWGr6Sn" type="signatureBlock">
          <list xml:id="i-SmxoTxAczhdpzqRMFTXeQ9">
            <item xml:id="i-MyTR3AcFdQNaR1mYCt55Rg" who="i-JP8NeL17uoQgDiTaxrGnVM" type="signature">
              Jonas Andersson i Linköping (SD)
            </item>
            <item xml:id="i-NE99AuSBSeEF397gjo6FUK" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-5ifa6cpfgqeg1J1hXHKsLu" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-QXoDeDLkHtC1MNJ5UJwv9a" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
