<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00489">
  <teiHeader>
    <fileDesc>
      <titleStmt>
        <title>Långvården</title>
        <author corresp="i-3fAnC8TbAVjy9BhJnxfPUh">Blenda Littmarck (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Långvården</title>
          <idno type="rdwebb">GA02So489</idno>
          <rs type="number">So489</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So489/text</ref>
          <ref type="dokument_url_html">http://data.riksdagen.se/dokument/GA02So489</ref>
          <ref type="dokumentstatus_url_xml">http://data.riksdagen.se/dokumentstatus/GA02So489</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>Blenda Littmarck</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9SB9cg1PLWdfnWYEWLYi19" type="signed"/>
        <correspContext corresp="i-9SB9cg1PLWdfnWYEWLYi19">
          <note type="signatory" corresp="i-3fAnC8TbAVjy9BhJnxfPUh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_489/mot_198687_so_489-001.pdf"/>
      <div xml:id="i-3qL3vTbdWGkUgeQrcicN4V" type="motHeader">
        <div xml:id="i-XnwLb1TgELsWhKmLjPwhmL" type="motTitle"/>
        <div xml:id="i-EZijyz2Rps9ay5zgqosfcM" type="motSubmissionInfo"/>
      </div>
      <div xml:id="i-GsPETUhKGBjHffzs5ppW8M" type="motBody">
        <div xml:id="i-TM3G7VYYuY93z5RCmwrw3H">
          <p xml:id="i-PdhE81QZTGp1j9g9icZfzN">
            Motion till riksdagen 1986/87:S0489
          </p>
          <p xml:id="i-AC6wukrcFo697eqj6ifgmM">
            Blenda Littmarck (m) Långvården
          </p>
          <p xml:id="i-YELU44Vz6Hs1CDDjctMnv6">
            Nedanstående brev kom till mig under den allmänna motionstiden
            från en god vän, en erfaren sjuksköterska. Brevet till en patient
            var inte avsett att nå adressaten, det skrevs i nattens timmar,
            då det inre trycket blev för starkt. Brevet återges här som det
            kom.
          </p>
          <p xml:id="i-5rRkvPcXFfVXctQaztjkAQ">
            Käre Johan! 1986-01-18 Blev långvården en stor besvikelse för
            Dig! Ett helvete som Du inte kunde ta Dig ur. Du som var välutbildad
            hur kunde Du vara så dum att tro att detta skulle bli Din trygga
            vrå efter ett långt och strävsamt liv. I morgon fyller Du 84 år!
            Du kommer sannolikt ej att leva i morgon. Du är för sjuk. Må Gud
            bestämma sig snart när Du får komma för Du har och har haft det
            jobbigt. Du var orolig för dagen. Du var orolig för natten. ”Vem
            skulle arbeta?” ”Kommer den eller den?” Vad blev Du utsatt för?
            För rädd var Du! Som så många andra. Du klagade över smärtor.
            Du fick mer och mer gaser. Det spände mer och mer. De sa: avvakta!
            Ingen undersökning käre vän, Du är för gammal! Har han ont? Ge
            morfin. Ingen skall numera ha ont. Du fick besvär med din andning.
            Du är för envis — lägg av, det är det dom väntar sig. Kämpa inte
            emot. Dagarna har gått. En vecka har gått. 24 timmar om dygnet.
            Du kämpar på. Det har blivit en ny tisdag. Personalen har frågat
            undrande. Är han inte dö än? Har han inte lämnat in än? De känner
            Dig dåligt. Du ger Dig inte i första taget! Tarmarna fylls med
            gaser. Lungorna vill inte fungera. Tungan är torr som en gammal
            torr skosula. Gommen och halsen täckt med torra flagor. När var
            de os Dig senast. Det kanske var ett bra TV-program eller något
            annat som var av större intresse. Nåja. Det gamla vanliga. Du
            har hamnat på en av våra slutstationer där passiv dödshjälp hör
            till rutinerna, dolt bakom vackra ord, personlig vård, omvårdnad,
            naturlig död. Det är personalen som bestämmer när Du skall dö,
            förstår Du inte det? Får Du ingen vätska så dör Du snart — men
            vilken död går Du tillmötes. Du har legat en vecka nu. Det hade
            dom inte tänkt sig. Tar en tuss på en peang. Blöter den i vatten.
            Badda försiktigt i Din mun. Du kan ju inte svälja längre med den
            torra strupen. Du hostar så Du blir blå. Det går över. Försökte
            än en gång då Du klart och tydligt säger. Fy fan! Jag slänger
            tussen. Tar glaset och Du dricker sakta men det går. Är det Du
            Anna? Ja det är det. Kommer jag att dö nu? Vill du inte dö Johan?
            Du har ju sagt många gånger att Du inte trivs här och är trött
            på livet. För ögonblicket kommer Du inte att dö. Du är stark Johan.
            Efter en lång paus. Jag vill inte inte än. Du andas lugnare. Du
            somnar. Jag tittar på Dina händer och Dina fingrar, krokiga av
            värk. Dina ben är böjda. Du skakar som om Du haft Parkinson. Det
            är biverkningar av läkemedel. Neuroleptikans förbannelse. Du kom
            hit av egen vilja — men Du vantrivdes. Din kropp tog stryk men
            inte Din vilja. Ibland tror jag nästan att sjukvårdspersonalen
            är sadister.
          </p>
          <p xml:id="i-ULBq7hjxt52Ak93RXBQSSi">
            27
          </p>
          <pb facs="riksdagen-motions-pdf/data/198687/mot_198687_so_489/mot_198687_so_489-002.pdf"/>
          <p xml:id="i-HCUaJGmpH8bFJPeFvQRDfB">
            Långvården är tung och inte blir det bättre med konstant personalbrist.
            Personalen blir utsliten. Till slut orkar man inte bry sig om.
            Jag skall störa doktorn. Jag vill att Du skall ha dropp inklusive
            näring (socker och vätska via en venkanyl). Du ville ju att jag
            skulle hjälpa Dig. Personalen kommer inte att gilla det. De har
            fått för sig att Du dör fortare om Du inte får vätska! (Dessa
            förbannade omvårdnadsexperter.) Fick en ordination av vår doktor.
            Det är märkligt hon har aldrig sagt nej till något jag föreslagit.
            Du såg ju uttorkad ut sa hon. Hon blev förvånad att det gick att
            prata med mig!!! Du har fått 11 glukos nu. Du är inte så torr.
            Du kissar om än så lite. Du har lättare att andas. Träffade en
            annan doktor på en annan avd. där jag var för att låna en ny flaska
            åt Dig. ”Sätter Ni dropp på 5:an?” ”Ja, om de inte orkar dricka
            själva gör jag naturligtvis det. Är det inte enligt vetenskap
            och beprövad erfarenhet eller är det så att långvårdspatienter
            skall behandlas annorlunda än andra i samma situation? Jag är
            sjuksköterska och det är min skyldighet att se till att patienten
            får vätska.” ”Jo, jo man möter ofta motstånd bland personalen
            när jag vill ge vätska i ven!!! Johan, Dr Z bekräftar det jag
            trodde: om du får lite vätska kommer Du att få dö naturligt. Ej
            kämpa. Vilken apa till dotter du har. Hur många gånger har jag
            inte växlat kronor för att Du skall få möjlighet att ringa henne.
            Var var hon julafton, nyårsafton. Du var ensam hela helgen. Hela
            den vackra sommaren också när jag tänker efter. Jag ringde förra
            veckan för att tala om att Du var sjuk. Hon skulle komma på söndag.
            Hon kom en kort stund i måndags. Hon kom en stund i dag (tisdag).
            Du ville så gärna presentera Din dotter för mig. På något vis
            var Du stolt över henne. Hur många gånger ringde Du till henne
            per dag? Oftast fick Du inte tag i henne. När telefonen är trasig
            — vilket var mer vanligt än att den fungerar — hade Du svårt att
            hålla tårarna borta av besvikelse; tandprotesen glappade — den
            har ju alltid varit för stor. Skakningarna tilltog och hela Du
            blev ännu spädare. Många gånger har jag nedkallat himlens vrede
            över televerkets nonchalans. Tunga, klumpiga lurar — ålderdomliga
            apparater där mynten fastnar. Jag har nu träffat Din dotter, så
            olik hon är Dig. Hon ville åka hem. Hon kunde ju ändå inte göra
            något. Jag fick henne att besinna sig några timmar! När hon kom
            och fick klart för sig att Du inte var död, ville hon ändå plocka
            ur Din garderob!! Hyggligt av Din dotter att köpa varma sockor.
            Hoppas hon inte blev ruinerad. Dina iskalla fötter hade behövt
            dem långt tidigare. Landstingets syntetiska strumpor med resår
            kan landstingsgubbarna behålla. I dag är det onsdag. Inte trodde
            väl jag att Du var så seg. Du fyller 84 år. Tar in flaggan som
            vi gör åt alla som fyller år. Du är vid medvetande. Vet inte riktigt
            om jag skall gratulera Dig eller inte. Men så tänker jag på att
            Du sett fram emot denna dag. Var det födelsedagen Du skulle vänta
            på?? Du är mycket dålig — andas oregelbundet — Dina iskalla vita
            fötter har blivit mörkblåa, lika blåa som strumporna Du fick.
            Ingen värme i världen kan värma upp dem igen. Vilever i en märklig
            värld — flera av Dina gamla vänner har hört av sig för att gratulera
            Dig. Jag har alltid trott att de var döda, att Du var den siste.
            Än märkligare är det att nu så har Du haft flera besök. Människor
            med två friska ben! Några bor här bredvid. De säger att de är
            chockade över att Du är dålig. Jag förstår ingenting. Jag borde
            inte reagera längre. De börjar prata om sina egna krämpor. Det
            är därför de inte kommit tidigare, osv. osv. Då jag ber dem prata
            med Dig, för Du hör dem, rusar de in och ut som om Du var pestsmittad.
            I Ditt tillstånd påminner Du dem om döden. De skall själva en
            gång dö. Jag hinner inte ta hand om ängsliga — oroliga vänner.
            Jag måste prioritera. Jag väljer Dig, för Du är ensam. I morgon
            är jag ledig, då finns Du sannolikt inte kvar på avdelningen.
            Du
          </p>
          <p xml:id="i-BvxeYXCw1t6a1eagGRh6Ar">
            Mot. 1986/87 S0489
          </p>
          <p xml:id="i-4EwjiKSHaaBVXtDFbZVGmz">
            28
          </p>
          <pb facs="riksdagen-motions-pdf/data/198687/mot_198687_so_489/mot_198687_so_489-003.pdf"/>
          <p xml:id="i-TFnCBcG1nTy7HMzRqcv3TB">
            kommer att få en pappersskjorta av landstinget. De är generösa
            här. På somliga slutstationer finge Du ligga naken. Du är inte
            intressant, så dom sprättar nog inte upp Dig. Du är heller inte
            intressant för organdonation. Du är för gammal. Vet Du vad, Johan,
            det enda positiva med att vara gammal är att man får dö i fred.
            Ingen kommer att sprätta i Dig när Ditt hjärta slutat slå. Din
            själ kommer att få lämna Din lekamen i stillhet och Du finner
            ro. Din Syster —-— -—.
          </p>
          <p xml:id="i-8CaAPCpYhw7QTE41sDnC2R">
            Riksdagen har stiftat lagar: Socialtjänstlagen och hälso- och
            sjukvårdslagen, som, om de efterlevdes, skulle skydda och stödja
            de människor som i dag har det som Johan när han dog. I ett samhälle
            där rätt och medkänsla rådde, skulle egentligen portalpragraferna
            vara onödiga; den enskilda människans värde och värdighet vara
            självklar. Som det nu är måste tillsynen från den ansvariga myndigheten
            ökas och fördjupas.
          </p>
          <p xml:id="i-LmTDB9z2fWBgNXBYXhGyGG">
            Hemställan
          </p>
          <p xml:id="i-Uy919U2w25HF1SWt5JeAws">
            Med stöd av ovanstående hemställer jag att riksdagen som sin
            mening ger regeringen till känna vad i motionen anförts om behovet
            av ökad och fördjupad tillsyn av långtidsvården.
          </p>
          <p xml:id="i-KPrJ6vmM2oJx8fKA5PzAHN" type="date">
            Stockholm den 27 januari 1987
          </p>
          <div xml:id="i-Jk1n9QXYspNXuzsVtt9KQg" type="signatureBlock">
            <p who="i-3fAnC8TbAVjy9BhJnxfPUh" type="signature">
              Blenda Littmarck (m)
            </p>
          </div>
          <p xml:id="i-NdwpGQgV2RpezAvCq9b2bH">
            Mot. 1986/87 S0489
          </p>
          <p xml:id="i-XnYT4mBfDamnNe4zo3R2ao">
            29
          </p>
        </div>
      </div>
    </body>
  </text>
</TEI>
