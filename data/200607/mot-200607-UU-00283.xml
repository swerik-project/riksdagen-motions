<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00283">
  <teiHeader>
    <fileDesc>
      <titleStmt>
        <title>Kristnas situation i Turkiet</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kristnas situation i Turkiet</title>
          <idno type="rdwebb">GU02U283</idno>
          <rs type="number">U283</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U283/text</ref>
          <ref type="dokument_url_html">http://data.riksdagen.se/dokument/GU02U283</ref>
          <ref type="dokumentstatus_url_xml">http://data.riksdagen.se/dokumentstatus/GU02U283</ref>
          <ref type="doc">http://data.riksdagen.se/fil/55EE3580-5935-43D6-9D22-91361832AF8E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6pogYRA8H1GgjjsM2iJvFK" type="signed"/>
        <correspContext corresp="i-6pogYRA8H1GgjjsM2iJvFK">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="referral" xml:id="i-RsDHNy9f72Bf5citzQ71rn">
          <date when="2006-11-07"/>
        </correspAction>
        <correspAction type="dismissal" xml:id="i-2V1GTE4gcNZmgcntWGh1wn">
          <date when="2006-11-07"/>
        </correspAction>
        <correspAction type="numbering" xml:id="i-A2yxSmCJ7MMbRoZtxFK3aS">
          <date when="2006-11-02"/>
        </correspAction>
        <correspAction type="submission" xml:id="i-5365Whoeiiici7qiJKDbWp">
          <date when="2006-10-31"/>
        </correspAction>
        <correspAction type="transfer" xml:id="i-FwhApGRqtneZbzWURk9mq1">
          <date when="2006-10-31"/>
        </correspAction>
        <correspAction type="assigned" xml:id="i-EWpe8JByBsx3WBtiZ5BpMJ"/>
        <correspContext corresp="i-EWpe8JByBsx3WBtiZ5BpMJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-K1Sm6ke18benN7bA3qmEP8">
            Förslag till riksdagsbeslut
          </head>
          <list style="ol">
            <item xml:id="i-S9LrVS585ULobeMePNBPkP">
              Riksdagen tillkännager för regeringen som sin mening vad i motionen
              anförs om att regeringen i internationella sammanhang bör verka
              för att assyrier-syrianer-kaldéer och armenier ska accepteras
              i Turkiet som landets ursprungsfolk och att dess nationella identitet
              erkänns samt att frågan förs upp på EU:s dagordning.
            </item>
            <item xml:id="i-HrG5axwzdVrxH3ktCTZXzY">
              Riksdagen tillkännager för regeringen som sin mening vad i motionen
              anförs om att regeringen bör arbeta för att EU ställer krav på
              Turkiet att behandla assyrier-syrianer-kaldéer och armenier lika
              inför lagen som andra medborgare utan att göra någon religiös,
              språklig, etnisk eller geografisk skillnad.
            </item>
            <item xml:id="i-9rGssmSSU8YFdWLF7oyeMy">
              Riksdagen tillkännager för regeringen som sin mening vad i motionen
              anförs om att regeringen bör arbeta för att EU ställer krav på
              Turkiet att acceptera det arameisk-syriska språket som ett av
              landets officiella språk.
            </item>
            <item xml:id="i-X3dJ8mbKdLsUXMsjDGjXQD">
              Riksdagen tillkännager för regeringen som sin mening vad i motionen
              anförs om att regeringen bör verka för att EU ställer krav på
              att Turkiet ger assyrierna-syrianerna-kaldéerna och armenierna
              rätt att fritt utöva och utveckla kultur, seder och bruk.
            </item>
            <item xml:id="i-TqiiefgivVmBrRMBGUp6ws">
              Riksdagen tillkännager för regeringen som sin mening vad i motionen
              anförs om att regeringen bör verka för att EU ställer krav på
              att Turkiet ger assyrier-syrianer-kaldéer och armenier deras demokratiska
              och medborgerliga fri- och rättigheter.
            </item>
            <item xml:id="i-CavpZv64DWfXiMzZ4qLZuV">
              Riksdagen tillkännager för regeringen som sin mening vad i motionen
              anförs om att regeringen bör verka för att EU ställer krav på
              att Turkiet bör ge assyrier-syrianer-kaldéer och armenier deras
              religionsfrihet.
            </item>
            <item xml:id="i-6DMcwKXnoV9w7m7mJQ4LJ7">
              Riksdagen tillkännager för regeringen som sin mening vad i motionen
              anförs om att regeringen bör arbeta för att EU ställer krav på
              att Turkiet återlämnar assyrier-syrianer-kaldéers bosättningsområden
              som tömts sedan början av 1900-talet.
            </item>
            <item xml:id="i-FRCm1eT9Mvi4Ei2ousPzpV">
              Riksdagen tillkännager för regeringen som sin mening vad i motionen
              anförs om att regeringen bör verka för att EU ställer krav på
              att Turkiet accepterar och legaliserar assyrier-syrianer-kaldéer
              och armeniers alla politiska, sociala och kulturella institutioner.
            </item>
          </list>
        </div>
        <div type="motContent">
          <head type="h1" xml:id="i-SkPDQgnJX4XMsajMKx69b3">
            Kristnas situation i Turkiet
          </head>
          <head type="h1" xml:id="i-K76K42rG7naFotvvGmYoBf">
            Turkiet och Europa
          </head>
          <p xml:id="i-BsfAq6xzkGqNbmZ5Za5igv">
            Turkiets ansträngningar att närma sig Europa började redan vid
            republikens bildande 1923. Under hela Ataturks tid vid makten
            gjordes omfattande reformer i syfte att göra Turkiet till ett
            europeiskt land. Arbetet att anpassa sig efter Europas mönster
            fortsätter än idag. Turkiet är medlem i FN, IMF, Nato, OECD, OSSE
            och Världsbanken samt har skrivit under de flesta internationella
            konventioner om mänskliga rättigheter.
          </p>
          <p xml:id="i-9FeJKn3TbBDbMWcyd71NRu">
            Ansträngningarna för att komma med i dåvarande EG och nuvarande
            EU började redan 1963. Det första associationsavtalet (Ankaraavtalet)
            undertecknades i september 1963 mellan EEG och Turkiet. Avtalet
            trädde i kraft 1964 och kompletterades med tilläggsprotokoll 1970
            och 1988. Enligt avtalet skulle samarbetet inledas med en femårig
            förberedande fas, sedan skulle detta följas av en tolvårig övergångsfas.
            Under denna tid skulle en tullunion bildas. I slutfasen skulle
            tullunionen vara etablerad och verksamheten inriktas på en närmare
            samordning av den ekonomiska politiken mellan parterna.
          </p>
          <p xml:id="i-drmw42LQZYqMvRvipmpsz">
            Associeringsavtalet inrymmer regler för ett samarbete för att
            skapa fri rörlighet för turkiska arbetare inom gemenskapen. Enligt
            avtalet skulle fri rörlighet för arbetskraft ha gällt mellan Turkiet
            och EG från 1986. Att detta inte förverkligades beror emellertid
            förmodligen på oljekrisen i mitten av 1970-talet. Krisen innebar
            att behovet av arbetskraft minskade drastiskt i Europa. Från att
            ha haft ett stort behov av arbetskraft från Turkiet och andra
            länder blev nu fri rörlighet av arbetskraft snarast ett hot.
          </p>
          <p xml:id="i-MLbp357HBVA65iwf7EdrdY">
            Relationerna mellan EU och Turkiet påverkades även av militärkupperna.
            Under hela 1970-talet var turkisk inrikespolitik instabil och
            närmast kaotisk. Dessa problem gick även ut över Europapolitiken
            som blev motsägelsefull och osäker. Delar av den turkiska vänstern
            var emot EU-medlemskap, som de ansåg bara skulle leda till att
            europeiska företag exploaterade Turkiet. Under det kaotiska regeringsskiftet
            i Turkiet hade det muslimska partiet som var EU-fientligt vågmästarrollen
            i parlamentet. I slutet av 1970-talet upphörde Ecevit, dåvarande
            premiärminister, tillfälligt samarbetet med EU.
          </p>
          <p xml:id="i-8kjdYHV7HfkovQyYL4urXN">
            Efter militärkuppen 1980 frös relationerna mellan Turkiet och
            EU. Det parlamentariska samarbetet mellan EU:s och Turkiets parlament
            upphörde under några år. Associationsrådet som har uppgiften att
            övervaka associationsavtalet lade ner sitt arbete fram till 1986,
            då samarbetet återupptogs. 1987 sökte Turkiet EG- medlemskap,
            trots Tysklands och andra medlemsländers råd att inte göra det.
            Ansökan avslogs den 19 december 1989. Som orsaker angavs dels
            att Turkiet skulle få stora svårigheter att anpassa sig till EG
            ekonomiskt och socialt, dels att det fanns politiska betänkligheter
            i fråga om Turkiets bristande respekt för de mänskliga rättigheterna,
            en otillräcklig politisk pluralism och problemet med det delade
            Cypern. Trots EU:s negativa svar blev utgången inte så som för
            Marocko, utan EU behöll dörrarna öppna för Turkiet. För Turkiets
            del blev detta en bekräftelse att landet är ett europeiskt land,
            jämfört med Marocko som inte tillhör Europa. Islamisterna tolkade
            detta som att Turkiet borde ta lärdomar av resultatet och vända
            sig till den islamiska världen för djupare samarbete.
          </p>
          <p xml:id="i-MLSMv5BQQVBLHYK1fEnYKh">
            I mars 1995 enades EU:s utrikesministrar om att upprätta en tullunion
            med Turkiet. Europaparlamentet godkände avtalet i december 1995
            som påbörjades redan 1964. Beslutet skapade en livlig debatt i
            EU-länderna, eftersom meningarna var delade i frågan. Många ville
            säga nej till tullunionen och hänvisade till den bristande respekten
            för de mänskliga rättigheterna i Turkiet. Efter parlamentets godkännande
            trädde dock tullunionen i kraft den 1 januari 1996. Tullunionen
            innebär, förutom att tullar och andra handelshinder slopas, att
            Turkiet och EU ska föra en gemensam handelspolitik gentemot omvärlden
            och ha samma regler vad gäller standardisering, miljökrav och
            annat.
          </p>
          <p xml:id="i-ViziBze1yf2meEnxQ1bFB7">
            Vid toppmötet i Luxemburg den 1213 december 1997 bekräftade EU-länderna
            att Turkiet har en principiell rätt att ansluta sig till EU men
            att de politiska och ekonomiska förhållandena i landet är sådana
            att anslutningsförhandlingarna inte kan inledas. Turkiet inbjöds
            i stället att delta i ett nyskapat forum kallat den europeiska
            konferensen. Att Turkiet inte fick vara med i den grupp länder
            som erhöll kandidatstatus vid toppmötet i Luxemburg ledde till
            försämrade relationer mellan Turkiet och EU. Turkiet ansåg sig
            diskriminerat i förhållande till Cypern och kandidatländerna i
            Central- och Östeuropa. Därför uteblev Turkiet från Londonkonferensen
            i mars 1998 som anordnades av Storbritannien. Denna konferens
            var den första med EU:s kandidatländer. Trots att Turkiet var
            inbjudet, accepterades inte inbjudan och landets representanter
            åkte aldrig till konferensen. Ståndpunkten var en protest från
            Turkiets sida mot att landet anser sig ha blivit orättfärdigt
            behandlat och föremål för en annorlunda bedömning än andra kandidatländer.
          </p>
          <p xml:id="i-2ueDvqXENfKqcJzJmPmtcp">
            Vid Europeiska rådets toppmöte i Helsingfors den 1011 december
            1999 beslutades, i enighet med kommissionens förslag, att Turkiet
            ska betraktas som kandidatland men att landet ännu inte är redo
            att inleda förhandlingar. Detta beslut blev historiskt för Turkiets
            del.
          </p>
          <p xml:id="i-QDdo8uouGDcs72wXbh7im4">
            Erkännandet av Turkiet som kandidatland är en milstolpe inte
            bara för Europa utan för hela världen, sa Turkiets premiärminister
            Bulent Ecevit. Han lovade också att de mänskliga rättigheterna
            i Turkiet ska garanteras på samma sätt som i EU. Reformeringen
            har gått trögt i Turkiet och därför har förhandlingarna skjutits
            på framtiden.
          </p>
          <p xml:id="i-WwVUL1GxTT1DJxFvtYVavV">
            EU:s erkännande av Turkiet som kandidatland är kopplat till EU:s
            krav på Köpenhamnskriterierna. Den sittande regeringen har tagit
            många positiva och historiska beslut bl.a. avskaffandet av dödstraff,
            förbud mot tortyr och språkliga friheter. Reformpaket har avlöst
            varandra och lagförändringar fortsätter än idag. Turkiet har sedan
            den 3 oktober 2005 blivit antaget som kandidatland för ett EU-medlemskap.
            Medlemskap lär dock inte bli aktuellt inom ramen för nästa finansiella
            perspektiv, vilket skulle innebära att Turkiet kan bli EU-medlem
            tidigast 2015. Det är dock en del som Turkiet måste göra för att
            klara målen om Köpenhamnskriterierna om de mänskliga rättigheterna,
            och det gäller speciellt rättigheterna för landets minoriteter.
          </p>
          <head type="h1" xml:id="i-QwCx23zYbevTt71JHX1fzx">
            Turkiets historia av minoritetsförtryck
          </head>
          <p xml:id="i-84MWuzfZsYnqskcK8X4uuA">
            Turkiet har ett mörkt förflutet vad gäller sin behandling av
            kristna minoriteter som i tusentals år bott i landet. Exempel
            på förtryckta kristna minoriteter är assyrier, syrianer, kaldéer
            och armenier. Mellan 1914 och 1927 minskade det kristna antalet
            med ca 3 000 000 människor, alltså med ca 94 %. Under dessa år
            dödades mellan 1 och 2 miljoner armenier, ca 1,5 miljoner greker
            tvångsdeporterades till Grekland och resterande dödade var övriga
            kristna grupper som exempelvis assyrier-syrianer-kaldéer. Efter
            folkmordet fanns det en spillra av assyrier-syrianer-kaldéer kvar
            i Turkiet, medan armenierna i princip utrotades, endast 50 000
            lever idag i Istanbul. Det finns även en beräkning som menar att
            det finns ca 2 miljoner människor med armeniskt påbrå som idag
            döljer sin armeniska identitet eller som förlorat den då de konverterat
            till Islam. En armenisk journalist i Turkiet uppmanade nyligen
            dessa att komma ut som armenier vilket han för övrigt riskerar
            fängelse för.
          </p>
          <p xml:id="i-KVjdLhVbeQv7d6DyGstSKb">
            Kristna minoriteter förtrycks systematiskt idag i Turkiet. Ett
            problem idag är att det militära Nationella säkerhetsrådet måste
            erkänna varje enskild språkkurs, och man har inte rätt att läsa
            främmande språk i statliga skolan. Minoriteterna kan således inte
            bedriva undervisning på sitt eget språk.
          </p>
          <p xml:id="i-6hEdFS8Kcn3eHFJTxpvZGc">
            Sedan den 5 juni 1935 har minoriteter varit förbjudna att äga
            fastigheter, vilket försvårar renovering m.m. Turkiet har gjort
            en modifiering av lagen där man måste styrka rätten att äga inför
            ministerrådet, vilket bara är ett spel för gallerierna. Man behöver
            stärka äganderätten och möjlighet till renovering.
          </p>
          <p xml:id="i-PRDCTGpTs1nkeivtd1KN4d">
            I Turkiet hyllas även de som deltog i folkmordet, i Istanbul
            finns bl.a. en staty på Topal Osman med inskriptionen: förintade
            pontusarerna, armenierna och kastade i Sakarjaslaget grekerna
            i havet. Detta är bara ett exempel på saker i Turkiet som gör
            att det skapas underlag för en missaktning mot kristna.
          </p>
          <p xml:id="i-HM3LK9ZsX5XXto1Lw944HD">
            Armenierna har idag fått minoritetsstatus i Turkiet, men lider
            ändå av samma problematik som andra kristna grupper. Viktigt för
            dessa skulle ett religiöst och kulturellt utbyte med Armenien
            vara, vilket skulle stärka de histo­riska banden och kunna fungera
            som en stabiliserande faktor för det övriga kristna som finns
            i landet. De kristna länderna Armenien och Georgien som båda gränsar
            till Turkiet kan bidra till ett starkt stöd för de kristna i Turkiet.
            Turkiet har idag en ekonomisk och politisk blockad mot Armenien
            som underminerar integrationen i regionen. Detta är ett allvarligt
            brott mot folkrätten då den inte har stöd hos FN och bidrar till
            en fortsatt osämja och polarisering mellan religioner och folkslag.
          </p>
          <p xml:id="i-LPCMTmcFqCetnbALeZhAaQ">
            Man behöver även påvisa Turkiets behov av lagar som motverkar
            de som uttrycker missaktning mot minoriteter hets mot folkgrupp.
            I historieböcker förnekas inte bara folkmordet utan en misskrediterande
            retorik används mot kristna som konsekvent benämns som landsförrädare.
          </p>
          <p xml:id="i-2ixryfRd27FkH6Fm57GcUd">
            En annan förtryckt minoritet i Turkiet är assyrier-syrianer-kaldéer,
            vilka är arvtagare till civilisationens vagga Mesopotamien och
            har bott i Turkiet långt innan det Ottomanska riket bildades Trots
            att Turkiet i Lausannefredsfördraget från 1924 garanterar icke-muslimska
            minoriteters rättigheter har assyrier-syrianer-kaldéer officiellt
            inte fått något av den turkiska staten. Tvärtom, på grund av förföljelserna
            har assyrier-syrianer-kaldéer lämnat Turkiet och flytt till olika
            Europeiska länder, USA och Australien. Idag finns det fler assyrier-syrianer-kaldéer
            utomlands än i hemlandet. Om detta fortsätter så kommer hela nationen
            och den kristna kulturen att till stora delar försvinna från Mellanösterns
            karta.
          </p>
          <p xml:id="i-WT5fRwfBhYkWBM9MwixLPY">
            I och med Turkiets EU-kandidatur har hoppet vuxit för assyrier-syrianer-kaldéer
            att återvända. Turkiets dåvarande premiärminister Bulent Ecevit
            förklarade i en kommuniké att assyrier-syrianer-kaldéer kan återvända
            till sina byar under den turkiska statens garantier. Efter sådana
            offentliga uttalanden har många assyrier-syrianer-kaldéer återvänt
            till Turkiet för att undersöka möjligheterna för permanent återkomst.
            Vissa byar har påbörjat återuppbyggandet, och vissa individer
            har försiktigt börjat med investeringar i området. För att Turkiet
            skall kunna bli fullvärdig EU-medlem krävs att landet uppfyller
            Köpenhamnskriterierna i praktiken och inte bara i teorin. För
            att assyrier-syrianer-kaldéer skall kunna återvända till Turkiet
            och för att de som är kvar där ska kunna stanna krävs av Turkiet
            att assyrier-syrianer-kaldéer erkänns som ett av landets ursprungsfolk
            och att deras medborgerliga fri- och rättigheter respekteras.
          </p>
        </div>
        <div type="motSignatures">
          <list>
            <item xml:id="i-3mMMEqKisnD3UWCBBJFoki" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
