<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-NU-00015">
  <teiHeader>
    <fileDesc>
      <titleStmt>
        <title>med anledning av prop. 2002/03:86 Åtgärder för att stärka den finansiella ställningen i SJ AB</title>
        <author corresp="i-AvtuWmW4WHMDrctQKwDQuR">av Eva Flyborg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2002/03:86 Åtgärder för att stärka den finansiella ställningen i SJ AB</title>
          <idno type="rdwebb">GQ02N15</idno>
          <rs type="number">N15</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GQ02N15/text</ref>
          <ref type="dokument_url_html">http://data.riksdagen.se/dokument/GQ02N15</ref>
          <ref type="dokumentstatus_url_xml">http://data.riksdagen.se/dokumentstatus/GQ02N15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-4tAUyrL5FDqt2q3oYkcH9W</idno>
            <name>Yvonne Ångström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <name>Nyamko Sabuni</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ga4FaAaNvVxH6nfoR7FVAe</idno>
            <name>Gunnar Nordmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XP3nrTvANSxpdp4HRucpUg" type="basedOn"/>
        <correspContext corresp="i-XP3nrTvANSxpdp4HRucpUg">
          <ref>Proposition 2002/03:86</ref>
        </correspContext>
        <correspAction xml:id="i-5eJvEzSBqm4nNKSkyuohG8" type="signed"/>
        <correspContext corresp="i-5eJvEzSBqm4nNKSkyuohG8">
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-4tAUyrL5FDqt2q3oYkcH9W"/>
          <note type="signatory" corresp="i-Rtt4vV6Vr1WnfJAi2Dn9hN"/>
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-Ga4FaAaNvVxH6nfoR7FVAe"/>
        </correspContext>
        <correspAction xml:id="i-Nbed8DYqZtwU5kRZAALQag" type="referral">
          <date when="2003-05-13"/>
        </correspAction>
        <correspAction xml:id="i-5p1FT7hYaBeYmpHSAH4ACB" type="dismissal">
          <date when="2003-05-12"/>
        </correspAction>
        <correspAction xml:id="i-9FKH6zqNysLo5HQ7WWAf67" type="submission">
          <date when="2003-05-09"/>
        </correspAction>
        <correspAction xml:id="i-NgXL6eFqTbHzsNpuz7iFzw" type="assigned"/>
        <correspContext corresp="i-NgXL6eFqTbHzsNpuz7iFzw">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_N_0015/mot_200203_N_0015-0001.pdf"/>
      <div xml:id="i-DHRurX3mqbZvsoYQTzZwqd" type="motHeader">
        <div xml:id="i-4mwPz7YBnYu4wou8oh5xmN" type="motTitle"/>
        <div xml:id="i-Ab4BvF77CHB2qg5Vpgkk5H" type="motSubmissionInfo"/>
      </div>
      <div xml:id="i-3UtgAPnAzdevdJyTqWBL7h" type="motBody">
        <div xml:id="i-6Bmq3RVzyJ7Ci6SiTTmknT">
          <p xml:id="i-A5U6BQRTMELzBnfov7L8yR">
            22
          </p>
          <p xml:id="i-JnHAe9eE3AF8XyiysFV1va">
            2002/03 mnr: N15 pnr: fp1153
          </p>
          <p xml:id="i-X7JG7rA7XSWLK8bmSJWDcJ">
            Motion till riksdagen 2002/03:N15
          </p>
          <p xml:id="i-XK1tSSwuEggdfXCZDJz32M">
            av Eva Flyborg m.fl. (fp) med anledning av prop. 2002/03:86
          </p>
          <p xml:id="i-62YQr8Pn9fJtubPBM1ZFod">
            Åtgärder för att stärka den finansiella ställningen i SJ AB
          </p>
          <p xml:id="i-JmyAvWADpnDCwHnXHzmtin">
            Förslag till riksdagsbeslut
          </p>
          <p xml:id="i-7iCHXBNUhny3PPz4YEuhLg">
            1. Riksdagen avslår regeringens proposition 2002/03:86. Riksdagen
            tillkännager för regeringen som sin mening vad som i motionen
            anförs om felaktigheter i den modell för hantering av kapitaltillskottet
            regeringen föreslår. 3. Riksdagen tillkännager för regeringen
            som sin mening vad som i motionen anförs om vikten av att inte
            etablera normen att statliga bolag som beter sig oansvarigt kan
            få hjälp att frånträda ingångna avtal. 4. Riksdagen beslutar att
            SJ AB skall träda i likvidation när respittiden löper ut. 5. Riksdagen
            tillkännager för regeringen som sin mening vad som i motionen
            anförs om avreglering av tågtrafiken. 6. Riksdagen begär att regeringen
            återkommer med en strategi för rekonstruktion och försäljning
            av SJ AB. 7. Riksdagen begär att regeringen återkommer med förslag
            om att se över Rikstrafikens uppdrag och överflyttning av uppgifter
            från SJ AB till Rikstrafiken i enlighet med vad som i motionen
            anförs.
          </p>
          <p xml:id="i-MUjVXmKJobqDnNKApaXJHC">
            Bakgrund
          </p>
          <p xml:id="i-KtB6YVb1eJ3pJLu5YVydUS">
            I propositionen föreslår regeringen att riksdagen ger regeringen
            bemyndigande att tilldela SJ AB ett ägartillskott samt vidta andra
            åtgärder för att hindra att bolaget försätts i likvidation. Folkpartiet
            anförde i samband med omvandlingen av Statens Järnvägar till aktiebolag
            (motion 1999/2000:T11) en rad principskäl mot statliga bolag.
            Det staten äger skall styras demokratiskt och med full öppenhet
            och insyn för medborgarna. Det finns dessutom mycket som staten
            över huvud taget inte skall ägna sig åt och som i dag sker i statliga
            bolag. Staten skall sätta upp spelreglerna, men inte spela själv.
          </p>
          <pb facs="riksdagen-motions-pdf/data/200203/mot_200203_N_0015/mot_200203_N_0015-0002.pdf"/>
          <p xml:id="i-AJTbYVnHP5Wq72dzwoakGZ">
            2002/03:N15
          </p>
          <p xml:id="i-UzyxeCNmNwFJeHeR9W5pfc">
            23
          </p>
          <p xml:id="i-DrwPXdYpYbuZiwGLTTfvNm">
            Folkpartiet kunde då godta en bolagisering av SJ endast under
            vissa villkor. För det första att riksdagen beslöt om en avreglering
            av all järnvägstrafik i Sverige. För det andra om det tydligt
            uttalades att en bolagisering av SJ skulle ses som ett första
            steg mot en försäljning. För det tredje att SJ:s verksamhet koncentrerades
            till kärnområdena och verksamhet som inte direkt handlar om järnvägstrafiken
            skulle säljas av. I fall dessa villkor ej uppfylldes, ansåg Folkpartiet
            att förslaget om bolagisering av SJ borde avstyrkas. Riksdagen
            beslöt att avstyrka de av Folkpartiet i motionen framlagda förslagen
            och genomföra bolagiseringen.
          </p>
          <p xml:id="i-B457vUa2HAPFfifxRBRD27">
            SJ:s finansiella problem
          </p>
          <p xml:id="i-3hS9SD2ZET5xaZyFywJgB2">
            Som framgår av regeringens proposition, avsnitt 4, är de problem
            som SJ AB nu står inför vållade dels av en överskattning av de
            till bolaget överförda värdena, rörande såväl kapitalvärden som
            värdet av trafikverksamheten, dels av flera ingångna trafikavtal
            som inte är lönsamma. Kostnaderna för underhåll av rullande materiel
            har underskattats och materielen därför förblivit bristfällig.
            Driften har varit ineffektiv och inte kunnat anpassas till den
            nya affärssituationen. Utvecklingen som lett fram till dagens
            situation föranleder inte Folkpartiet liberalerna att ändra sin
            principiella kritik av bolagiseringen. Riskerna och svårigheterna
            med att genomföra processen underskattades och verksamheten lyckades
            inte anpassa sig till den nya verklighet i vilken den skulle bedrivas.
          </p>
          <p xml:id="i-MNohweuRp3FRfYMm31J7uH">
            Synen på statliga bolag
          </p>
          <p xml:id="i-52knNoz6kShA8yiGzHHGL6">
            Statens främsta näringspolitiska uppgift är att ange ramar och
            regelsystem för näringslivets verksamhet och bidra till att skapa
            förutsättningar för långsiktig tillväxt. Om staten samtidigt uppträder
            som ägare, utförare och som utformare av de regler som gäller
            för näringslivets verksamhet uppstår en rad problem, bland vilka
            följande kan nämnas: risk för konkurrenssnedvridning, risk för
            inoptimala investeringsbeslut samt svårigheter att tillföra kapital
            till företag som behöver kapital för expansion. Grundprincipen
            måste, enligt vår mening, vara att konkurrensutsatt verksamhet
            skall bedrivas i privat regi. Aktiebolagsformen lämpar sig dåligt
            för offentlig verksamhet. Organisationsformen är avsedd för privat
            verksamhet i en affärsmässig miljö som bedrivs i vinstsyfte. Därför
            uppstår konflikter mellan behovet av att kunna agera på en marknad
            utan att konkurrenterna får kännedom om affärsstrategi och överväganden
            i förväg och kravet på att tillgodose demokratisk öppenhet och
            insyn. Denna konflikt är ofrånkomlig. Men den är inte heller acceptabel
            i en situation som denna. Folkpartiets åsikt är att statliga bolag
            bör privatiseras. Försäljningen av de statliga företagen skall
            ske på ett ansvarsfullt sätt. Det berörda företaget skall
          </p>
          <pb facs="riksdagen-motions-pdf/data/200203/mot_200203_N_0015/mot_200203_N_0015-0003.pdf"/>
          <p xml:id="i-GFTs1PSA7wyRybPD9YAs5k">
            bli starkare och mer konkurrenskraftigt efter slutförd privatisering.
            En omprövning av det statliga ägandet kan förväntas medföra effektivitetsvinster
            såväl på det samhällsekonomiska planet som för de enskilda företagen.
          </p>
          <p xml:id="i-H3a4gpDg2ca6MTiFuBx9fJ">
            Regeringens proposition
          </p>
          <p xml:id="i-QQZKnahZNWbMcL4o5fKLkE">
            Information som kan vara avgörande för riksdagens bedömning av
            SJ:s finansiella ställning på längre sikt bedöms vara affärshemligheter
            inom bolaget och kan därför inte ingå i det offentliga beslutsunderlaget.
            Detta trots att staten är ensam ägare samt att SJ AB har en skyddad
            ställning på marknaden som gör bolaget mindre utsatt för konkurrenstryck.
            Propositionens beslutsunderlag ger inte stöd för slutsatsen att
            de föreslagna åtgärderna är tillräckliga för att lösa SJ AB:s
            strukturella och finansiella problem. Regeringens metod att hantera
            kapitaltillskottet, genom att be om ett bemyndigande att skjuta
            till kapital från ett konto i Riksgäldskontoret, vilket föreslås
            inrättas i och med den ekonomiska vårpropositionen 2003 och till
            vilket statliga bolag ska skjuta till sammanlagt tre miljarder
            kronor, har flera svagheter. För det första minskar riksdagens
            inflytande över de statsägda bolagen när regeringen ges frihet
            att agera utan riksdagens uppdrag. För det andra är Folkpartiet
            helt avvisande till konstruktionen som innebär att medlen fonderas
            utanför statsbudgeten, vilket öppnar för att kringgå utgiftstaket
            och budgetlagen. Det är inte acceptabelt att skapa nya öppningar
            för att kringgå budgetlagen. Syftet med budgetlagen är att främja
            ett långsiktigt sunt ekonomiskt handlande. Att regeringen nu vill
            inrätta och använda sig av fasta sätt att kringgå dessa regler
            kan bara leda till försvagad ekonomisk ansvarsfullhet. Denna kritik
            av hanteringen av kapitaltillskottet bör riksdagen ge regeringen
            till känna.
          </p>
          <p xml:id="i-5q2Q6eoFDhAdf17Uk2fWPi">
            Förslagets förenlighet med EG-rätten
          </p>
          <p xml:id="i-2h9EsobB9qKSmwkFyNnhQN">
            Regeringens resonemang om att kapitaltillskottet är förenligt
            med EG- fördragets regler om statligt stöd är inte heller övertygande.
            Regeringen lyckas inte övertyga om att situationen är den som
            beskrivs i propositionen: ”Det är troligt att en sådan investerare
            (som har en mer långsiktig syn på lönsamhet, vår anmärkning) skulle
            satsa kapital för att säkra överlevnaden för ett företag som drabbas
            av tillfälliga svårigheter men som beräknas bli lönsamt igen”.
            Som framgår av denna motion är vår bedömning av de ekonomiska
            svårigheterna och de strukturella problemen allvarligare än regeringens,
            och det föranleder en annan slutsats. En slutsats som EG- domstolen
            mycket väl kan tänkas komma fram till.
          </p>
          <p xml:id="i-EbgLRCRhkMmghxk7kzw4Px">
            2002/03:N15
          </p>
          <p xml:id="i-SVLWxM7bYkdFiZWsZExRS2">
            24
          </p>
          <pb facs="riksdagen-motions-pdf/data/200203/mot_200203_N_0015/mot_200203_N_0015-0004.pdf"/>
          <p xml:id="i-WAPp19xMiDhoQo82okus7P">
            2002/03:N15
          </p>
          <p xml:id="i-Wtn7AMLwKdkBgwvwJfzg5e">
            25
          </p>
          <p xml:id="i-3FAXi8F4dZSsuHSA2HT6NL">
            Låt SJ löpa linan ut
          </p>
          <p xml:id="i-C1QjpRpwk1bnhFnjMJYpsT">
            På längre sikt kan kanske de strukturåtgärder som SJ:s ledning
            beslutat om komma att förbättra trafikverksamhetens lönsamhet.
            Men Folkpartiet gör bedömningen att dessa åtgärder inte kommer
            att lyckas vända de grundläggande problem som SJ AB har utan ytterligare
            insatser. SJ:s strukturproblem beror på den oklara situation som
            ett statligt ägt före detta monopolföretag har på en bara delvis
            avreglerad marknad. Tilltron till att ledningen kan öka affärsmässigheten
            utan att företaget helt och hållet är utsatt för konkurrens är
            överdriven. Som framgår av propositionen är bedömningen av kapitaltillskottets
            storlek avhängigt av att de åtgärder som beslutats och att den
            affärsplan som antagits för perioden 2003-2007 kan genomföras
            utan att nya finansiella risker tillkommer under affärsplaneperioden.
            Med andra ord är bedömningen att SJ från och med nu har förmåga
            att uppträda strikt affärsmässigt där man förut inte hade det.
            En stor riskfaktor i bolaget enligt propositionen är värderingen
            av rullande materiel som leasas till SJ AB. Den har hittills varit
            bristfällig: ”SJ AB bär restvärdesrisken för materielen och har
            inte förrän nu gjort en riktig värdering av denna restvärdesrisk.”
            Att en korrekt värdering behövt extern hjälp för att genomföras
            och kommit till stånd först flera år efter bolagiseringen talar
            emot att SJ AB:s ledning i framtiden kommer att kunna hantera
            situationen utan att behöva hjälp med ytterligare kapitaltillskott
            eller andra åtgärder. Det är inte enstaka olycksfall i arbetet
            som lett till att SJ AB skrivit olönsamma trafikavtal. Flera gånger
            har SJ:s hantering ifrågasatts. Attityden mot andra aktörer har
            varit kallsinnig och SJ har tyckts präglas av en vilja att slå
            ut konkurrenter, kosta vad det kosta vill. Nu visar det sig att
            kostnaden överstiger om inte viljan så kapitalet. Det vore illa
            om det skapas en bild av att ett statligt bolag, till på köpet
            en före detta monopolverksamhet, som beter sig oansvarigt kan
            få hjälp att lösa kriser och frånträda ingångna avtal. Det skulle
            kunna etablera en norm som säger att man kan manövrera ut andra
            aktörer genom underbudspolitik och sedan få påfyllning i kassan
            när konkurrenterna har försvagats eller helt dragit sig ur spelet.
            Sammanfattningsvis finns alltså flera omständigheter som föranleder
            Folkpartiet att ifrågasätta de föreslagna åtgärdernas tillräcklighet
            och deras lämplighet. Folkpartiets mening är därför att regeringens
            proposition bör avslås. SJ AB får löpa linan ut. SJ AB träder
            då i likvidation senast den 15 september 2003 och en likvidator
            förordnas med uppdrag att omstrukturera och sälja verksamheten
            under ordnade förhållanden. Det kommer att finnas gott om tid
            att förbereda omstruktureringen, och denna process får ta sin
            tid att genomföra. Ingen ska behöva oroa sig för att tågen skulle
            sluta att gå den 16:e september 2003.
          </p>
          <pb facs="riksdagen-motions-pdf/data/200203/mot_200203_N_0015/mot_200203_N_0015-0005.pdf"/>
          <p xml:id="i-8xnYgTpm4B2tZ7zxYMinJD">
            Avreglering av all tågtrafik
          </p>
          <p xml:id="i-HNcDw82w2bqg99jtrACWSR">
            Folkpartiet liberalerna anser att en fortsatt avreglering av
            järnvägstrafiken medför stora fördelar. Konkurrens gynnar kunder
            och på sikt sektorns modernisering och attraktionskraft. Erfarenheterna
            hittills av konkurrensen vid länstrafikhuvudmännens upphandling
            är att trafikkostnaderna kunnat sänkas avsevärt till nytta för
            såväl skattebetalarna som resenärerna. Nya operatörer har också
            kunnat etablera sig, och ett stelt monopolsystem har kunnat ersättas
            med flexibilitet och modernare företagsformer. Vi anser att samtliga
            järnvägssträckor måste konkurrensutsättas. Riksdagen bör därför
            besluta om en omedelbar avreglering av all gods- och persontrafik
            på järnväg. Banverket bör i sin policy sträva efter att främja
            konkurrens på järnvägarna genom att se till att fördelning av
            tåglägen genomförs på ett neutralt sätt.
          </p>
          <p xml:id="i-VzB1ocYdsdmb4HJP9qEdxZ">
            En strategi för att rekonstruera och sälja SJ AB
          </p>
          <p xml:id="i-JqqbPFj7m4kUS47ZU3NQbk">
            Regeringen bör återkomma till riksdagen med ett förslag till
            en strategi för rekonstruktion och försäljning av SJ AB. Verksamheten
            bör gås igenom och en plan upprättas där utförsäljningen ges en
            tydlig tidtabell. Utförsäljningen bör genomföras så att konkurrensen
            inom järnvägstrafiken gynnas på bästa sätt med hänsyn till statens
            intäkter. Ett flertal av de åtgärder som berörs i propositionen,
            t.ex. att kvitta fordringar och skulder mellan SJ AB och affärsverket
            Statens Järnvägar samt lösa åtagandet att förse Rikstrafiken med
            fordon i upphandlad trafik, kan behöva genomföras i samband med
            rekonstruktionen. Personalens övergång till andra arbetsgivare
            måste underlättas. Frågor om hur ägandet av fordon och underhållsverksamheten
            med mera ska hanteras i samband med försäljningen av SJ AB:s delar
            måste lösas för att ge goda förutsättningar för en långsiktigt
            hållbar konkurrenssituation mellan olika trafikutövare.
          </p>
          <p xml:id="i-3UByXL5XMG3ZmHC2XJHxGc">
            Se över Rikstrafikens uppdrag
          </p>
          <p xml:id="i-VeTHmmbBW5UesPRNYRYdkQ">
            Funktioner inom SJ AB som kan anses hänga samman med det nationella
            trafikförsörjningsansvaret för järnvägstrafiken bör överföras
            till Rikstrafiken, som i framtiden bör ges ett utsträckt ansvar
            för att upphandla tågtrafik och ansvara för trafikförsörjningen
            på det interregionala spårnätet. All tågtrafik bör upphandlas
            i konkurrens. Särskilda åtgärder för att genomföra detta kan bli
            aktuella varför regeringen i så fall bör återkomma med sådana
            förslag till lagändringar som är erforderliga för en avreglering
            av all tågtrafik. I konsekvens av att Rikstrafiken enligt vår
            bedömning bör överta de uppgifter inom SJ AB som privata operatörer
            inte bör sköta, bör Rikstrafikens
          </p>
          <p xml:id="i-RhHYwRYh17GyDgMYeCcuLG">
            2002/03:N15
          </p>
          <p xml:id="i-QbXFj7CCazuCo1wwH1CXSC">
            26
          </p>
          <pb facs="riksdagen-motions-pdf/data/200203/mot_200203_N_0015/mot_200203_N_0015-0006.pdf"/>
          <p xml:id="i-6vNfZW3JCFY27wZwEXzHTV">
            2002/03:N15
          </p>
          <p xml:id="i-CBD3Ris5RRAL82fGbdDiGR">
            27
          </p>
          <p xml:id="i-FtPvEbYJcPx6fxujt24j35">
            uppdrag ses över och riktlinjerna förtydligas så att konkurrensneutralitet
            och affärsmässighet förstärks i upphandlingen av trafiktjänster
            i samtliga trafikslag under Rikstrafikens ansvar.
          </p>
          <p xml:id="i-CRVLguDPXMMqSWSiFJyBXh" type="date">
            Stockholm den 9 maj 2003
          </p>
          <p xml:id="i-L2ZMPPhQ435Rminws8fG9v" type="signatureBlock">
            Eva Flyborg (fp) Yvonne Ångström (fp) Nyamko Sabuni (fp) Jan
            Ertsborn (fp) Karin Pilsäter (fp) Christer Nylander (fp) Gunnar
            Nordmark (fp)
          </p>
        </div>
      </div>
    </body>
  </text>
</TEI>
