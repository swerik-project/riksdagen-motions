<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-02722">
  <teiHeader>
    <fileDesc>
      <titleStmt>
        <title>Utgiftsområde 13 Integration och jämställdhet</title>
        <author corresp="i-546v5KE6tdv62FjUQAxwTc">av Christofer Bergenblock m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2722 av Christofer Bergenblock m.fl. (C)</title>
          <idno type="rdwebb">HB022722</idno>
          <rs type="number">2722</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB022722/text</ref>
          <ref type="dokument_url_html">https://data.riksdagen.se/dokument/HB022722</ref>
          <ref type="dokumentstatus_url_xml">https://data.riksdagen.se/dokumentstatus/HB022722</ref>
          <ref type="pdf">https://data.riksdagen.se/fil/C28ABAF1-93B4-4DB4-8880-1D375453F6FF</ref>
          <ref type="docx">https://data.riksdagen.se/fil/2950EB1D-059D-45DB-8EA4-E4FB699191A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9YvPRShqkqMvVvpuqGvdzg" type="signed"/>
        <correspContext corresp="i-9YvPRShqkqMvVvpuqGvdzg">
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-TqkCALix3mzcE3yNqV7Nee"/>
        </correspContext>
        <correspAction xml:id="i-JQ6YkzVpmCmn5UKDQUPo8w" type="submitted">
          <date when="2023-10-05"/>
          <time when="18:31:12"/>
        </correspAction>
        <correspAction xml:id="i-LuUA2hGSC4RfjHW44nhFjg" type="reviewed">
          <date when="2023-10-06"/>
          <time when="01:02:59"/>
        </correspAction>
        <correspAction xml:id="i-7qQXhsEf3XzR2CNiokmBmj" type="referred">
          <date when="2023-10-17"/>
        </correspAction>
        <correspAction xml:id="i-YPZJpskW9HW2B8ixHYPzc1" type="assigned">
          <date when="2024-02-08"/>
          <time when="10:01:11"/>
        </correspAction>
        <correspContext corresp="i-YPZJpskW9HW2B8ixHYPzc1">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-4MACEYkAKjfTeFeRtyPUSK" type="behandlas_i"/>
        <correspContext corresp="i-4MACEYkAKjfTeFeRtyPUSK">
          <ref type="uppgift">2023/24:AU1</ref>
          <ref type="ref_dok_id">HB01AU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Integration och jämställdhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PY9bf9y6cJbacFbZCr4GWd" type="motHeader">
        <div xml:id="i-V1hKds5MLAGcRqJuJNgoRp" type="motTitle">
          Motion till riksdagen 2023/24:2722 av Christofer Bergenblock
          m.fl. (C) Utgiftsområde 13 Integration och jämställdhet
        </div>
      </div>
      <div xml:id="i-9BYej7uTmSg6cmCdgFgGk1" type="motBody">
        <div xml:id="i-9VTjSKmbmnndrrTcvziZUr" type="motProposal" subtype="förslag">
          <head xml:id="i-QZxKvY6fgghP871AcBovNZ">
            Förslag till riksdagsbeslut
          </head>
          <list xml:id="i-P5x6cjjkjd5wnSBLdc7NZq">
            <item xml:id="i-34QAY3Ae8CiButm1sDiL3T" sortKey="Yrkande 1">
              Riksdagen anvisar anslagen för 2024 inom utgiftsområde 13 Integration
              och jämställdhet enligt förslaget i tabellen i motionen.
            </item>
          </list>
        </div>
        <div xml:id="i-6N8DxYURkWyXw3yoBxnunV" type="motContent">
          <head xml:id="i-U5pqtmF4gZYg8afcBZUmL9" type="h1">
            Utgiftsområde 13 Jämställdhet och nyanlända invandrares etablering
          </head>
          <head xml:id="i-4oEPma88CrQveAEopAmi7X" type="h2">
            Jämställdhet
          </head>
          <p xml:id="i-QyTwcskbQinMPqX2uNsPLz">
            Jämställdhet är ett av FN:s globala mål för hållbar utveckling
            i Agenda 2030. En jämställd fördelning av resurser, makt och inflytande
            samt den mänskliga rättigheten att leva ett liv fritt från diskriminering
            och våld är en förutsättning för en hållbar utveckling. Det handlar
            om att riva de hinder som begränsar såväl flickors och pojkars
            som kvinnors och mäns frihet. För att det ska bli verklighet måste
            vi både som individ och gemensamt som samhälle, arbeta för en
            jämställd och hållbar utveckling. Center­partiets mål för jämställdhetspolitiken
            är övergripande att:
          </p>
          <list xml:id="i-8cfi9nkJZuxebvVkHFHLpn" style="ul">
            <item xml:id="i-7zbT8qAKed9Mf3RDD3aaQF">
              Stoppa mäns våld mot kvinnor och hedersrelaterat våld och förtryck
            </item>
            <item xml:id="i-LqT8SAQZWJrxxeTFjTEo2s">
              Stärka kvinnors ekonomiska egenmakt
            </item>
            <item xml:id="i-K983tfniW1hw3ky1w1JvKP">
              Säkra en jämställd och jämlik vård
            </item>
          </list>
          <head xml:id="i-Asz57AgyRqNKYfAEgvaxef" type="h2">
            Mäns våld mot kvinnor och hedersrelaterat våld och förtryck
          </head>
          <p xml:id="i-4cxAFyGBtgQAkjHeFAZKxc">
            Mäns våld mot kvinnor är ett stort samhällsproblem. Våldet förekommer
            i hela landet, inom alla åldrar och i olika typer av relationer,
            men drabbar på ett helt överskuggande sätt flickor och kvinnor.
            År 2022 anmäldes över 20 000 fall av misshandel på en kvinna över
            18 år där den utsatta var bekant med gärningspersonen. Mörkertalet
            är stort. Det behövs krafttag som stoppar den akuta våldsspiralen
            och långsiktigt skyddar vålds­utsatta kvinnor. Mäns våld mot kvinnor
            börjar med killars våld mot tjejer. Våld i ungas partnerrelationer
            måste motverkas. Det finns ett behov att utveckla det preventiva
            våldsförebyggande arbetet. Centerpartiet bedömer att det behövs
            särskilda resurser till aktörer som riktar sig till unga som utövar
            våld och kontroll i sina partnerrelationer och/eller utsätts för
            våld i sin partnerrelation. Det är av största betydelse att personer
            som utsatts för våld i nära relationer får stöd av samhället genom
            ökad tillgång till kvinnojourer, skyddat boende och andra livsviktiga
            verksamheter. De ideella jourerna har en unik erfarenhet och stor
            kompetens och är en viktig resurs i kampen mot våldet, men det
            är det offentligas skyldighet att trygga en långsiktig och mer
            stabil finansiering. För Centerpartiet är det centralt att verka
            för en mer långsiktig och stabil finansiering av kvinnojourernas
            verksamhet.
          </p>
          <head xml:id="i-UxLNd6DwfuoqV3EyZgPg9s" type="h2">
            Kvinnors ekonomiska egenmakt
          </head>
          <p xml:id="i-SrfwaJPA7FcX9teER3NwS2">
            Centerpartiet vill uppnå ett samhälle där kvinnor och män har
            lika möjligheter till makt och inflytande över sin egen situation.
            Ett samhälle som bidrar till att kvinnor och män ska kunna försörja
            sig själva och inte vara ekonomiskt beroende av en partner. Vi
            måste därför komma åt löneskillnader, den ojämlika fördelningen
            av föräldraledighet, deltids­arbete och de strukturer som begränsar
            kvinnor från att starta och driva företag. Det får långtgående
            negativa ekonomiska effekter för kvinnor. Att föda barn ska inte
            stå i vägen för karriären och föräldraskap ska inte vara en ekonomisk
            fälla för kvinnor. Därför vill vi reformera föräldraförsäkringen
            för en mer jämställd, enkel och tydlig föräldraförsäkring anpassad
            till vårt moderna samhälle och arbetsliv. Vi vill också höja statusen
            på kvinno­dominerade yrken och förbättra arbetsvillkoren inom
            offentlig sektor. Även kvinnors företagande behöver främjas, med
            trygghetssystem anpassade till företagares villkor och en mer
            jämställd fördelning av det offentliga riskkapitalet.
          </p>
          <head xml:id="i-MKyawuSC6es2bj4bYmxjSo" type="h2">
            En jämställd och jämlik vård
          </head>
          <p xml:id="i-JQnsR1h1jgGYVp4eJMhYwq">
            Den ojämställda vården är ett av våra stora samhällsproblem.
            Din hälsa, din möjlighet att överleva svår sjukdom eller få behandling
            ska inte bero på vilket kön du har. Studier visar att det finns
            skillnader mellan den vård som kvinnor och män får. Kvinnor under­behandlas
            jämfört med män vid hjärtsjukdom, stroke, diabetes och benskörhet
            och det saknas kunskap om sjukdomar som främst drabbar kvinnor.
            För en jämställd vård och omsorg vill vi stärka vårdutbildningarna,
            satsa på forskning och följa upp könsskillnad­erna i vården årligen.
            Vi vill också inrätta ett nationellt forskningsprogram som ska
            förbättra kunskapsläget om sjukdomstillstånd som drabbar kvinnor.
          </p>
          <head xml:id="i-GthU7yYP2sY693Jg3nQ1H2" type="h2">
            Jämställdhetsmyndigheten
          </head>
          <p xml:id="i-JMk4UUBZiYHkrktbJvePSV">
            Jämställdhetsmyndigheten har en central roll i att leda jämställdhetsarbetet
            och synlig­göra ojämställda strukturer i vårt samhälle. Det är
            därför av vikt att myndighetens uppdrag är tydligt formulerat
            och avgränsat, och att myndigheten ges förutsättningar för att
            aktivt arbeta för att samhället i stort ska nå de jämställdhetspolitiska
            målen. Sverige har under lång tid genomfört flera reformer som
            stärkt kvinnors ekonomiska egenmakt, men den ekonomiska jämställdheten
            har stagnerat den senaste tiden, där utrikesfödda kvinnor drar
            det kortaste strået. Kommissionen för jämställda livsinkomster
            konstaterar att myndigheterna inte redovisar könsuppdelad statistik
            i den grad de ska och att analyser därmed uteblir. Det är viktigt
            att myndigheterna, utifrån det uppdrag de har, själva prioriterar
            och driver sitt eget jämställdhetsarbete, men den ekonomiska jämställdheten
            behöver följas upp än mer noggrant på övergripande nivå.
          </p>
          <p xml:id="i-SwYLhR5MvxXvmRcktQrShb">
            Centerpartiet vill särskilt poängtera vikten av Jämställdhetsmyndighetens
            nationella uppdrag rörande prostitution och människohandel. Som
            nationellt samordningsansvarig har Jämställdhetsmyndigheten möjlighet
            att driva på samverkan inom arbetet mot prostitution och människohandel,
            där regionkoordinatorerna har en nyckelroll i det före­byggande
            arbetet. I arbetet mot prostitution och människohandel spelar
            landets region­koordinatorer en viktig funktion. Centerpartiet
            bedömer att särskilda insatser behövs för att förhindra att barn
            och unga utnyttjas i prostitution och människohandel. Arbetet
            mot att barn och unga utnyttjas genom sexuell exploatering och
            människo­handel behöver förstärkas. Centerpartiet bedömer att
            det behövs en generell kompetensutveckling bland yrkesverksamma
            som möter barn som har blivit utsatta eller riskerar att bli utsatta
            för kommersiell sexuell exploatering, till exempel inom elevhälsan,
            socialtjänsten, bup och Sis.
          </p>
          <head xml:id="i-TjJZEMPcbXhXANsue55sQQ" type="h2">
            Nationellt centrum för kvinnofrid
          </head>
          <p xml:id="i-NEZjZ44gQVfUCaVfvRWSxm">
            Nationellt centrum för kvinnofrid, NCK, är ett kunskaps- och
            resurscentrum vid Uppsala universitet som arbetar för att höja
            kunskapen på nationell nivå om mäns våld mot kvinnor samt för
            att utveckla metoder för omhändertagande av våldsutsatta kvinnor.
            NCK bör få långsiktiga förutsättningar och ett nytt utvecklat
            nationellt kunskapsuppdrag. Det är en viktig del i att säkerställa
            att alla yrkesgrupper som kommer i kontakt med våldsutsatta personer
            får en grundläggande förståelse för bland annat normaliserings­processen
            och våldsutsatthet. NCK driver även Kvinnofridslinjen, en nationell
            stöd­telefon för våldsutsatta kvinnor för de som är utsatta för
            hot eller fysiskt, psykiskt och sexuellt våld. Antalet samtal
            har ökat stort de senaste åren och det är viktigt att NCK får
            långsiktiga och erforderliga ekonomiska förutsättningar så att
            de kan möta det stora behovet av stöd. Det ska aldrig vara upptaget
            när en våldsutsatt kvinna tar modet att ringa.
          </p>
          <head xml:id="i-UJPVDuTNv1ApDkspMkXkBW" type="h2">
            Myndigheternas arbete för jämställdhet
          </head>
          <p xml:id="i-RiaRXijHTUC5MAjQfhdtx8">
            För att de jämställdhetspolitiska målen ska nås behöver vi arbeta
            strukturerat med jämställdhetsintegrering, så kallad gender budgeting
            och könsuppdelad statistik. Om vi inte synliggör skillnader, kan
            vi heller inte åtgärda dem. Jämställdhetsintegrering säkrar att
            resursfördelning, beslut och bemötande utgår från individen, utan
            att snedvridas av förutbestämda stereotyper, fördomar och okunskap.
            Gender budgeting handlar om att synliggöra människorna bakom siffrorna
            i en budget. Det synliggör hur de offentliga resurserna fördelas
            mellan könen, hur det möter kvinnors och mäns, flickors och pojkars
            behov och vilka effekter det ger. Budgetprocesser inom stat, regioner
            och kommuner kan lämpligen utformas så att metoder för gender
            budgeting tillämpas. Jämställdhets­integrering i myndigheter bidrar
            till uppfyllelsen av de jämställdhetspolitiska målen och behöver
            stärkas. Därför vill Centerpartiet att det arbetet ska fortlöpa.
          </p>
          <head xml:id="i-K4CBtedS2gLm3ou2gkuXrN" type="h2">
            Integration
          </head>
          <p xml:id="i-GRBTi4yet37zYWwhtvqXXQ">
            För att Sverige ska stå starkt, nu och i framtiden, behövs effektiva
            reformer som förbättrar vår mottagning av nyanlända, med ett tydligt
            jobbfokus. I dag kommer många människor som fått asyl i Sverige
            inte in i samhället, utan hamnar i stället i ett perma­nent utanförskap.
            Vi måste se till att de som hamnat i utanförskap integreras och
            får ett arbete, på samma gång behöver vi få till en fungerande
            integration för dem som kommer som nya till Sverige. Segregationen
            bland nyanlända måste minska genom att begränsa möjligheterna
            att bo i eget boende under asyltiden. På så sätt kommer fler nyanlända
            bosätta sig över hela landet efter beviljat uppehållstillstånd.
            Det finns också ett stort värde i att nyanlända tidigt får ta
            del av det svenska samhället och kunskap om hur det fungerar.
            Därför har Centerpartiet bidragit till att alla som söker asyl
            ska genomgå samhällsintroduktion för att tidigt lära sig om hur
            det svenska samhället fungerar.
          </p>
          <p xml:id="i-FjnxKQGAQfFEiDdLPGCxBB">
            Vi behöver också genomföra strukturreformer för att skapa förutsättningar
            för minskad tudelning på svensk arbetsmarknad. En arbetsmarknad
            som samtidigt har ett stort kompetensförsörjningsbehov med demografiska
            utmaningar och med snabbare utvecklingstakt och omställningsbehov.
          </p>
          <head xml:id="i-L9mkVR4QsFTMfN8ebgUgh3" type="h3">
            Förbättra sfi och utökad språkundervisning för de som flytt från
            Ukraina
          </head>
          <p xml:id="i-N7NMXsCSa3ef67PvhQEpS2">
            En viktig nyckel för integrationen är språket. Kvaliteten i svenska
            för invandrare (sfi) är otillräcklig, samtidigt som vissa privata
            och ideella utbildningsanordnare visat sig framgångsrika i att
            lära ut språk. Därför har Centerpartiet varit drivande för att
            förbättra sfi-undervisningen och att utreda en sfi-peng. Sfi-pengen
            innebär att utbildnings­anordnaren får betalt genom en typ av
            skolpeng som baserar sig på uppnådda resultat i form av språkutveckling.
            Vi anser att det förslag som utredningen presenterat bör tas vidare
            och att en sfi-peng bör införas.
          </p>
          <p xml:id="i-Lb4x4cHEah84qw7RZLWJLM">
            Personer som har flytt från Ukraina och beviljas uppehållstillstånd
            enligt massflykts­direktivet omfattas inte av de integrationsinsatser
            som nyanlända som beviljats asyl. De ukrainska flyktingarna som
            kommer hit bör dock snabbt få möjligheter att komma in i samhället.
            En viktig del är språket och flera olika åtgärder behöver vidtas
            för att kunna skala upp språkinlärningen så snabbt som det krävs.
            Även ersättningen till denna grupp behöver höjas.
          </p>
          <head xml:id="i-5G2utUFnt7S96MdckoYmzF" type="h2">
            Etablering
          </head>
          <p xml:id="i-LF7PFJKD19QE9Gs7qGU1yR">
            Etableringsreformen, som flyttade ansvaret för nyanländas etablering
            i Sverige från kommunerna till Arbetsförmedlingen, har inte lett
            till de förbättringar som var syftet. Därför vill Centerpartiet
            att kommunerna åter ska ansvara för etableringen. Vi behöver även
            se över hur nyanlända i högre grad kan bidra till den långsiktiga
            finansieringen av sin försörjning, exempelvis genom att göra om
            etableringsbidraget till ett etableringslån. På samma sätt som
            studenter försörjer sig med hjälp av studielån bör nyanlända kunna
            försörja sig med hjälp av lån under sin första tid i Sverige.
          </p>
          <p xml:id="i-3W4aZAbWdbVD3ns6DwUhxf">
            Införandet av intensivåret, som kombinerar insatser för språk
            och praktik med riktiga jobb och mentorskap, var en viktig reform
            för att förstärka integrationen och möjliggöra för fler nyanlända
            att snabbare komma i arbete. Reformen måste dock förvaltas och
            utvecklas. Ytterligare insatser behövs för att göra intensivåret
            till det effektiva verktyget för integration som det ska vara.
            Uppföljningar behöver göras, och ambitionsnivån höjas.
          </p>
          <head xml:id="i-2rXJ25ZgmRhbW52MAbt6No" type="h2">
            Jobb och företagande
          </head>
          <p xml:id="i-7jxFtLe4ZXuGv4SRQdcyBR">
            Det finns ett stort behov av att förbättra förutsättningarna
            för jobb och företagande för att integrationen ska förbättras.
            Bland utrikesfödda är andelen som vill starta företag hög, men
            andelen företagare i exempelvis utanförskapsområden är lägre än
            i andra delar av landet.
          </p>
          <p xml:id="i-T6o1useb1HB8YD1eurUqLg">
            Det behöver bli enklare att starta företag, billigare att anställa
            och löna sig mer att arbeta än att gå på bidrag. Nationella regler
            och skatter behöver reformeras för att skapa en bättre, mindre
            tudelad och en mer välfungerande arbetsmarknad. Vi behöver också
            bredda etableringsjobben som möjliggör för företag att anställa
            nyanlända.
          </p>
          <head xml:id="i-2W5keWU49SJxjb2Fd1rnfa" type="h2">
            Fokus på jobb för utrikesfödda kvinnor
          </head>
          <p xml:id="i-YXtGHABgGMpsKt6EgA1q5y">
            Samtidigt som det finns ett gap i sysselsättning mellan utrikes
            och inrikes födda, finns också ett gap mellan utrikes födda män
            och kvinnor. Integration är därmed också en fråga om jämställdhet.
          </p>
          <p xml:id="i-GMjnLU8MgzDVBTas87627f">
            Särskilt kvinnor som är utrikesfödda och som har flytt från sitt
            hemland har haft svårt att komma snabbt i arbete. Den inledande
            tiden i Sverige domineras alltför ofta av att kvinnan arbetar
            i hemmet, vilket kraftigt minskar chansen att komma ut på arbets­marknaden.
            Tiden i föräldraförsäkring bör därför begränsas och språkutbildning
            påbörjas parallellt med eventuell föräldraledighet, till exempel
            med hjälp av Centerpartiets förslag om införande av integrationsförskolor.
          </p>
          <p xml:id="i-9Z1W3srGVQKtp5pM9v5QVJ">
            Det är viktigt med en tydlighet från samhällets sida när det
            gäller grundläggande värderingar om människors lika rätt och värde.
            Ekonomiska ersättningar till hushåll, som till exempel ekonomiskt
            bistånd, bör som regel betalas ut jämnt mellan makar. Rätten till
            tolk måste också upprätthållas bättre än den gör i dag. Barns
            möjligheter att agera tolk till sina föräldrar bör kraftigt begränsas.
            Bemötandet från myndigheter måste också i högre grad spegla att
            samhället har samma förväntningar på kvinnor och män att integreras
            och komma i arbete.
          </p>
          <head xml:id="i-6BiejacqWz4hiGKSAGqtrE" type="h2">
            Civilsamhällets roll för integrationen
          </head>
          <p xml:id="i-Uz7vBDi2nXSquGHP1xvkkW">
            En viktig och underskattad roll i mottagandet av nyanlända spelas
            av civilsamhället. I civilsamhället finns nätverk som förmår koppla
            de nyanlända till arbetsliv och jobb­möjligheter, och erbjuder
            kunskaper om det svenska samhället. Centerpartiet anser att man
            måste se över hur man kan stärka civilsamhällets roll i integrationsprocessen.
            I detta arbete bör vi utreda hur statens tilldelning av resurser
            till civilsamhället kan allokeras för att skapa långsiktiga partnerskap
            och därmed frångå dagens projekt­finansieringsmodell. Genom att
            öka långsiktigheten i detta arbete, och låta föreningar och organisationer
            en tydligare roll kan en större del av integrationsprocessen ske
            i samverkan med civilsamhället.
          </p>
          <head xml:id="i-BGpEfp5UVym4ggMZ5HV3Bo" type="h2">
            Centerpartiets överväganden
          </head>
          <p xml:id="i-7czyt62fgXpNQ6REvvKDxS">
            Anslagsförslag 2024 för utgiftsområde 13 Integration och jämställdhet
          </p>
          <p xml:id="i-BD4cKkeMkjqcEzqnoBhZix">
            Tusental kronor
          </p>
          <table xml:id="i-4Bu9YB5VXumHBToA2Wuvwf">
            <row xml:id="i-AmpH6mPVWiVnQ7FycT6jWi" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-Vsa6eypLVU4LgVDBSQ4Poc">
              <cell>
                1:1
              </cell>
              <cell>
                Integrationsåtgärder
              </cell>
              <cell>
                103 125
              </cell>
              <cell>
                18 905
              </cell>
            </row>
            <row xml:id="i-5G235tjiY51e98VaxAh818">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                2 776 226
              </cell>
              <cell>
                402 130
              </cell>
            </row>
            <row xml:id="i-HpGjNjtbrTUjiuZUP4sG3W">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                138 507
              </cell>
              <cell>
                −600
              </cell>
            </row>
            <row xml:id="i-MEGYqaJVtZCW2mHt8kTHWE">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                110 919
              </cell>
              <cell>
                ±0
              </cell>
            </row>
            <row xml:id="i-WQGAEDFLBeTyermMCSxoBK">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                675 039
              </cell>
              <cell>
                35 000
              </cell>
            </row>
            <row xml:id="i-5LVZSU3Pr55iyaXVvspVEj">
              <cell>
                3:2
              </cell>
              <cell>
                Jämställdhetsmyndigheten
              </cell>
              <cell>
                73 409
              </cell>
              <cell>
                −400
              </cell>
            </row>
            <row xml:id="i-BSn1hFXwGdwDdGuyLZiXY7">
              <cell>
                3:3
              </cell>
              <cell>
                Bidrag för kvinnors organisering
              </cell>
              <cell>
                48 163
              </cell>
              <cell>
                ±0
              </cell>
            </row>
            <row xml:id="i-LewYTSzDC1Qp5Dz3UDJAsD">
              <cell>
                4:1
              </cell>
              <cell>
                Åtgärder mot utanförskap
              </cell>
              <cell>
                93 000
              </cell>
              <cell>
                ±0
              </cell>
            </row>
            <row xml:id="i-M2WKGj5vmHSspUTDDpoKaV">
              <cell>
                Summa
              </cell>
              <cell>
                4 018 388
              </cell>
              <cell>
                455 035
              </cell>
            </row>
            <row xml:id="i-cKnZyxWK5RgDac3EbCRbf"/>
          </table>
          <p xml:id="i-HsEMs5YJzFin6yBC2QWAnk">
            Anslag 1:1 är 19 miljoner större än i regeringens budget till
            följd av avvisad avveckling av statsbidrag. Anslag 1:2 föreslås
            öka med 402 miljoner kronor år 2024 till följd av att Centerpartiet
            avvisar regeringens förslag om att Sverige ska ta emot färre kvotflyktingar.
            Av samma anledning beräknas anslaget öka med 1 093 miljoner kronor
            år 2025 och med 1 438 miljoner kronor år 2026.
          </p>
          <p xml:id="i-AZs8s8aJYHB5PmxMAurPsJ">
            Kvinno- och tjejjourerna gör ett ovärderligt arbete för att hjälpa
            flickor och kvinnor i utsatta situationer. De måste ges starka
            och långsiktiga ekonomiska förutsättningar för att bedriva sitt
            viktiga arbete. Centerpartiet föreslår därför att anslagen till
            dessa jourer förstärks. Anslag 3:1 föreslås därför öka med 25
            miljoner kronor år 2024. Av samma anledning beräknas anslaget
            öka med 25 miljoner kronor per år från och med år 2025. Vidare
            föreslås anslaget ökas med 10 miljoner årligen från 2024 för att
            stärka stödlinje för ungas relationer.
          </p>
          <p xml:id="i-MuMWyp71vwLu2JvUJ8Mq2k">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
        </div>
        <div xml:id="i-RhvECKhpiNuMA7cBizGeYv" type="motSignatures">
          <list xml:id="i-AUYCnYeUntFQfAHYVPsdBt">
            <item xml:id="i-4ys4TmVA5g3NfmEPkSbuvR" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-PTbw81W8ZbrHDPbawN42Bm" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-8o8vytsbxFxu2QdiMS5GX7" who="i-TqkCALix3mzcE3yNqV7Nee">
              Martina Johansson (C)
            </item>
          </list>
        </div>
      </div>
    </body>
  </text>
</TEI>
