<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-01701">
  <teiHeader>
    <fileDesc>
      <titleStmt>
        <title>Konsumtionshets</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1701 av Jan Lindholm (MP)</title>
          <idno type="rdwebb">H5021701</idno>
          <rs type="number">1701</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5021701/text</ref>
          <ref type="dokument_url_html">http://data.riksdagen.se/dokument/H5021701</ref>
          <ref type="dokumentstatus_url_xml">http://data.riksdagen.se/dokumentstatus/H5021701</ref>
          <ref type="docx">http://data.riksdagen.se/fil/B54C2526-C344-4A6B-9D66-D590930144A4</ref>
          <ref type="pdf">http://data.riksdagen.se/fil/CBE39B0D-B6EB-4B4A-958F-153E1B04E2D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9KSfqEULxdjLnVXLHJX2b3" type="signed"/>
        <correspContext corresp="i-9KSfqEULxdjLnVXLHJX2b3">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-7sMN8qFfWVyM38JDHwSgL8" type="submitted">
          <date when="2017-10-03"/>
          <time when="12:52:52"/>
        </correspAction>
        <correspAction xml:id="i-TBxj9acPteYDxjUCuVUbYF" type="reviewed">
          <date when="2017-10-03"/>
          <time when="14:28:23"/>
        </correspAction>
        <correspAction xml:id="i-BBiPutugkheSJTNh7TwrEH" type="referred">
          <date when="2017-10-13"/>
        </correspAction>
        <correspAction xml:id="i-TrqPWfAJK3xv1rQMmhAZ33" type="assigned">
          <date when="2018-08-22"/>
          <time when="12:41:53"/>
        </correspAction>
        <correspContext corresp="i-TrqPWfAJK3xv1rQMmhAZ33">
          <ref type="assignedTo">Civilutskottet</ref>
        </correspContext>
        <correspAction xml:id="i-2JpxLHwkZJJ6EnR91uC58r" type="behandlas_i"/>
        <correspContext corresp="i-2JpxLHwkZJJ6EnR91uC58r">
          <ref type="uppgift">2017/18:CU10</ref>
          <ref type="ref_dok_id">H501CU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU10</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Av5maG43yCvybbwnFqoU1L" type="behandlas_i"/>
        <correspContext corresp="i-Av5maG43yCvybbwnFqoU1L">
          <ref type="uppgift">2017/18:CU16</ref>
          <ref type="ref_dok_id">H501CU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU16</ref>
          <ref type="ref_dok_titel">Planering och byggande m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Gs6z6Jo5PRj2SxpLNLF9UC" type="motHeader">
        <div xml:id="i-HJv8Yjhs9HcEJ6oYSDA6dk" type="motTitle">
          Motion till riksdagen 2017/18:1701 av Jan Lindholm (MP) Konsumtionshets
        </div>
      </div>
      <div xml:id="i-H26XLHpsAJfHZzmnAqZXVC" type="motBody">
        <div xml:id="i-5XQykVPsDVeBkMuTLbRxDn" type="motProposal" subtype="förslag">
          <head xml:id="i-SMkd59hpyBPPX9YuMvcm8E">
            Förslag till riksdagsbeslut
          </head>
          <list xml:id="i-Dr5hVU6JENxuuTr46Mjg89" style="ol">
            <item xml:id="i-NhdknVRvFRC77eWeydAAbZ">
              Riksdagen ställer sig bakom det som anförs i motionen om att
              marknadsföringslagen bör ändras så att reklam endast får delas
              ut till hushåll som uttryckligen ger sitt samtycke och tillkännager
              detta för regeringen.
            </item>
            <item xml:id="i-YC8scQ5bMay4vrypfAWhLL">
              Riksdagen ställer sig bakom det som anförs i motionen om att
              marknadsföringslagen bör ändras så att adresserad reklam endast
              ska få sändas till personer som uttryckligen gett sitt samtycke
              på förhand och tillkännager detta för regeringen.
            </item>
            <item xml:id="i-RqATXFvjx4n6vamATXLAUP">
              Riksdagen ställer sig bakom det som anförs i motionen om att
              marknadsföringslagen bör ändras så att telefonförsäljning endast
              ska tillåtas till abonnenter som uttryckligen gett sitt samtycke
              på förhand och tillkännager detta för regeringen.
            </item>
            <item xml:id="i-F8tQ62NtwViwusTukp9L3g">
              Riksdagen ställer sig bakom det som anförs i motionen om icke-kommersiella
              frizoner i våra städer och samhällen och tillkännager detta för
              regeringen.
            </item>
          </list>
        </div>
        <div xml:id="i-BBor8Ng95xjVPSSSABePKU" type="motContent">
          <head xml:id="i-42qFpseenPyiVkDp6Duipx" type="h1">
            Bakgrund
          </head>
          <p xml:id="i-QuQJH3LfLzM2aYhzbSQR1s">
            Ibland är det bra att ge en fråga lite proportion. Riksdagen
            höjer barnbidraget, ger mer till de pensionärer som har det sämst
            ställt och höjer bostadstillägget. Studenter får ett bättre studiebidrag
            osv. För det mesta handlar det om att individen eller familjen
            får någon eller några tusenlappar mer per år att leva av. Viktigt
            men inte någon verkligt stor förändring. För att klara det krävs
            självklart skatteintäkter så regeringen höjer skatter för de mest
            välbeställda som via staten får dela med sig. Solidaritet kallas
            det av många; andra ser det ibland som konfiskering.
          </p>
          <p xml:id="i-3TW5arBQZAvnwyZtGXLE1N">
            Samtidigt är det få om ens någon som ifrågasätter den tvångsbeskattning
            som näringslivet i det tysta påtvingar oss alla. En barnfamilj
            med två barn betalar via sina inköp minst 25 000 kronor per år
            för att finansiera den reklam som lurar dem att köpa sådant de
            troligen inte behöver.
          </p>
          <p xml:id="i-KvGrA3AQmqMsr3yPy9UAbw">
            I det pris vi betalar för allt vi köper, från bröd till grönsaker,
            från konserver till flingor, på kläder, skor, toalettpapper m.m.
            så ingår det en summa för att marknadsföra varorna. Vi betalar
            utan att knota för att bli övertygade att konsumera. Hur mycket
            vi betalar för den icke efterfrågade tjänsten är svårt att uppskatta
            men troligen handlar det om minst sex tusen kronor per medborgare
            och år i Sverige.
          </p>
          <p xml:id="i-JVRJ4Je1WM91vhtqGWjrC2">
            Köpfrid är ett gammalt begrepp som används för att beskriva en
            situation där individen inte mot sin vilja utsätts för konsumtionspåverkande
            reklam eller marknadsföring. Begreppet omfattar alla former av
            konsumtionspåverkan som är oönskad. Exempel kan vara inbäddad
            reklam för bilar och klockor i filmer men självklart även annonsering
            i den offentliga miljön och reklam som kommer direkt till kunden
            i brevlådan.
          </p>
          <p xml:id="i-oqBfDgrSmtfWK8wMDVKC7">
            Jag har tidigare motionerat om köpfrid, men väljer nu att använda
            rubriken konsumtionshets eftersom jag upplever att reklamen blir
            allt mer påträngande och hetsande. Kampen om konsumenterna hårdnar
            och det blir allt svårare att genomskåda budskapen. Vi tvingas
            lägga allt mer tid på att undvika eller åtminstone hantera flödet
            av reklam och det blir allt viktigare att faktagranska och söka
            alternativ icke kommersiell information för att inte bli lurad.
          </p>
          <head xml:id="i-7JcHkVGoqPfH2qMe7kmsVY" type="h1">
            Motivering
          </head>
          <p xml:id="i-AGPb1fjAJGTBv5H1BXk3vd">
            Det finns flera goda skäl att begränsa reklamen. Människors välbefinnande
            är ett. För att hjulen ska snurra i konsumtionssamhället måste
            människor förmås att ständigt köpa mer, vare sig vi behöver det
            eller inte. Reklamen är ofta en form av livsstilspropaganda som
            hotar människors självförtroende och skapar ett missnöje med livet
            vars syfte är att få oss att prioritera en rastlös jakt på nya
            prylar före sänkt arbetstid, mer fri tid och större utrymme för
            familj, vänner och kultur. Överdriven konsumtion är även ett uppenbart
            stort miljöproblem. Den totala konsumtionsnivån ligger redan på
            en ohållbart hög nivå i Sverige.
          </p>
          <p xml:id="i-HhmNkWN368MY56uC88TEBK">
            Reklam handlar i grund och botten om makt. Man brukar tala om
            tre sorters makt: den tvingande, den belönande och den betingande.
            Den betingande formen av maktutövning innebär att man skapar normer.
            Med reklam stärks normer om köpande och ägande som sett ur ett
            miljö- och klimatperspektiv är ohållbara. Att minska reklamen
            är ett steg på vägen mot att befria oss från snäva och destruktiva
            normer som reducerar människor till kunder och konsumenter. Det
            är inte det enda, men ett sätt, att påbörja omställningen till
            en hållbar ekonomi inom naturens ramar.
          </p>
          <head xml:id="i-QaQ5vH4bRv9cusLgUDKwge" type="h1">
            Förslag till beslut
          </head>
          <p xml:id="i-7RFXbphohXKkEMfwiCvaDK">
            Den som vill slippa reklam och telefonförsäljning måste idag
            aktivt säga nej. Genom att vända på ordningen så att endast de
            som aktivt gett sitt samtycke till att ta emot reklam eller att
            bli uppringda får bearbetas så skulle mycket resurser och tid
            sparas. Detta löser naturligtvis inte alla reklamrelaterade problem
            men är ändå ett sätt att värna och öka enskilda människors köpfrid
            och minska de negativa effekterna av reklamen.
          </p>
          <p xml:id="i-Xmz33ejAHqiHMdG65d2jHG">
            Sifo gjorde i början av 1990-talet en undersökning som visade
            att 16 procent av hushållen slänger reklamen direkt, utan att
            läsa den. En enkel åtgärd som att införa en modell där enbart
            de hushåll som sätter upp en ja tack till reklam-skylt på dörren
            eller brevlådan får reklam skulle kunna spara mycket papper och
            möda. Detta bör riksdagen ge regeringen tillkänna som sin mening.
          </p>
          <p xml:id="i-8gGzQYZUb5ee9SFz4E8Nuo">
            Med ett Ja visst-register istället för Nix-register skulle telefonförsäljare
            och marknadsförare få bättre möjlighet att nå just dem som vill
            ta del av deras budskap. Övriga skulle slippa bli störda. Ett
            sådant register skulle behöva omfatta såväl fasta abonnemang som
            mobila för att ge full nytta för den enskilda konsumenten. Detta
            bör riksdagen ge regeringen tillkänna som sin mening.
          </p>
          <p xml:id="i-3rUKKXJkz2QLvm4Rue3yTQ">
            Det offentliga rummet, en av våra viktigaste gemensamma tillgångar,
            kommersialiseras och privatiseras i allt högre grad. Våra städer
            är fulla av påträngande kommersiella budskap. Bilden är liknande
            i förortscentrum. Många av dessa har övergått i privat ägo och
            i dessa hotas mötesfriheten, då privata fastighetsbolag har rätt
            att säga nej till personer och organisationer som exempelvis vill
            arrangera ett politiskt möte.
          </p>
          <p xml:id="i-CbS1uFLwvUvyh5jo28ufck">
            Grönområden, ytor för spel, lek och kultur och andra icke-kommersiella
            frizoner, där att vara är viktigare än att ha, hör till det som
            gör en stad till en plats för medborgare och inte enbart för kunder.
            Om demokratin på lokal nivå inte orkar stå emot trycket från multinationella
            koncerner, så är det upp till Sveriges riksdag att stifta lagar
            som garanterar fortlevnaden av icke-kommersiella frizoner i våra
            städer och samhällen. På detta område bör demokratin ta ett steg
            framåt och marknaden ett steg bakåt.
          </p>
          <p xml:id="i-9vNXrz79psPfLpb8Wpd76y">
            Riksdagen bör ge regeringen till känna som sin uppfattning vikten
            av att stärka skyddet av och underlätta tillkomsten av icke kommersiella
            frizoner i våra städer och samhällen.
          </p>
        </div>
        <div xml:id="i-WsYVCMssgAssrgPFNsthDQ" type="signatureBlock">
          <list xml:id="i-Hesrk4ubywpouwub7Uk6Xu">
            <item xml:id="i-HkcE2LTruuNGRpjUXoeV42" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
