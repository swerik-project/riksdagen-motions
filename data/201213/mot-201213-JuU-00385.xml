<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00385">
  <teiHeader>
    <fileDesc>
      <titleStmt>
        <title>Inför brottsprovokation</title>
        <author corresp="i-NXkJirA9Eh3xDV8PPU3eVE">av Kent Ekeroth (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inför brottsprovokation</title>
          <idno type="rdwebb">H002Ju385</idno>
          <rs type="number">Ju385</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju385/text</ref>
          <ref type="dokument_url_html">http://data.riksdagen.se/dokument/H002Ju385</ref>
          <ref type="dokumentstatus_url_xml">http://data.riksdagen.se/dokumentstatus/H002Ju385</ref>
          <ref type="doc">http://data.riksdagen.se/fil/468FFB35-568C-49F7-8259-F3CEC86C8532</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WuN9xcDtvpp4CzvemMK8ns" type="signed"/>
        <correspContext corresp="i-WuN9xcDtvpp4CzvemMK8ns">
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction xml:id="i-75vy4yPNVfrSb276qaeBXf" type="numbering">
          <date when="2012-10-09"/>
        </correspAction>
        <correspAction xml:id="i-2vSkYVULkvka6fjZcB9cSD" type="submission">
          <date when="2012-10-05"/>
        </correspAction>
        <correspAction xml:id="i-3391v11xXt9MYDTTmTgLjL" type="transfer">
          <date when="2012-10-05"/>
        </correspAction>
        <correspAction xml:id="i-Vhzn2UPJDSS3rbMAGuViNc" type="assigned"/>
        <correspContext corresp="i-Vhzn2UPJDSS3rbMAGuViNc">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CdfVdFEoNvghpmKQWB8bUv" type="motHeader"/>
      <div xml:id="i-TMbnxY9fyidXw5GjgxeBsu" type="motBody">
        <div xml:id="i-RknRhYrb9Jo982ENBta9Cd" type="motProposal" subtype="förslag">
          <head xml:id="i-VZyB4PGHNcgsQ27vXK9V5S">
            Förslag till riksdagsbeslut
          </head>
          <p xml:id="i-XXV4oroNm34Gj9B3FYJdMj">
            Riksdagen tillkännager för regeringen som sin mening vad som
            anförs i motionen om att införa utökade möjligheter för rättsväsendet
            att använda sig av brottsprovokation.
          </p>
        </div>
        <div xml:id="i-TnSRsriyBMiJ4yB9dei4mh" type="motContent">
          <head xml:id="i-R8p6YdWGyLBLBWzXeJNxHr" type="h1">
            Motivering
          </head>
          <p xml:id="i-NbFWJVNYymDKpZEbr9HKsn">
            I dagens Sverige får inte polisen syssla med brottsprovokation,
            däremot är s.k. bevisprovokation tillåten. Gränsen mellan dessa
            två är inte alltid lätt att dra, något som får negativa konsekvenser
            för polisens utredningar. Det kan röra mindre saker såsom möjlighet
            att kontrollera om affärer säljer tobak och alkohol till minderåriga,
            men också större saker som gromning på internet och organiserad
            brottslighet.
          </p>
          <head xml:id="i-CsgkBKz3WqxSKVd4EXWLER" type="h2">
            Vad är brottsprovokation?
          </head>
          <p xml:id="i-VnBj8c1QVBfiqK5J8Ljfy9">
            Brottsprovokation ingår i begreppet okonventionella spaningsmetoder
            och med detta avses ett agerande från polisens sida som syftar
            till att framkalla brott, medan en bevisprovokation syftar till
            att få fram bevisning om ett begånget brott, om vilket det föreligger
            misstanke. Brottsprovokation är inte tillåtet men det är bevisprovokation.
            Ibland kan gränsen mellan dessa vara svår att dra, något som beskrivs
            i utredningen Ökad effektivitet och rättssäkerhet i brottsbekämpningen
            SOU 2003:74:
          </p>
          <p xml:id="i-VuysYj1NzuS8SbwCfBSXe1">
            De brottsutredande myndigheterna, i första hand polisen, använder
            i dag utan uttryckligt lagstöd provokativa åtgärder av olika slag.
            Det brukar sägas att bevisprovokation är en tillåten metod medan
            brottsprovokation är förbjuden. Det råder emellertid en osäkerhet
            om vad som skall betecknas som bevis- respektive brottsprovokation,
            bl.a. eftersom en och samma åtgärd kan leda till att man provocerar
            fram ett brott, t.ex. försäljning av narkotika, vilket samtidigt
            kan vara bevis för ett brott, nämligen innehavet av narkotikan.
            En sådan åtgärd kan anses tillåten under förutsättning att polisen
            följer den principen att inte provocera någon att begå ett brott
            som denne annars inte skulle ha begått. Det måste framhållas att
            det bl.a. under den förutsättningen redan i dag är tillåtet med
            brottsprovokation.
          </p>
          <p xml:id="i-HiUSBSq1cfHHpcpcokfyMY">
            Ytterligare ett förtydligande om skillnaden mellan brottsprovokation
            och bevisprovokation från ovannämnda utredning:
          </p>
          <p xml:id="i-KBFNGd8xJ91ZzCSznWvEAU">
            Ett exempel kan vara att man provocerar någon som misstänks för
            innehav av något, t.ex. vapen eller narkotika, att använda vapnet
            eller sälja narkotikan, varigenom han också röjer sitt innehav.
            Det kan då sägas ha varit fråga om brottsprovokation i relation
            till försöket att använda vapnet eller sälja narkotikan, medan
            det inte kan sägas röra sig om annat än bevisprovokation i relation
            till innehavet.
          </p>
          <head xml:id="i-QRw313CGG9ASaSb37XcAQP" type="h2">
            Varför är det förbjudet?
          </head>
          <p xml:id="i-Q2mmpPwAgYGeLHuMyCgr3x">
            Förbudet mot brottsprovokation grundar sig inte i någon vedertagen
            praxis eller finns i kodifierad form, det handlar om olika rättsprinciper.
            Den övervägande principen är att polisen aldrig får provocera
            eller i annat fall förmå någon att inleda en brottslig aktivitet.
            Detta anges ibland följa redan av principen att polisen aldrig
            får begå en kriminaliserad handling för att kunna efterforska
            eller avslöja brott. Det har sin grund i att det utgör anstiftan
            att förmå någon att begå brott. Att anstifta till brott är att
            begå en kriminaliserad handling. Avgörande sägs därför vara huruvida
            polisen förmår någon att begå ett brott som han annars inte skulle
            ha begått. Det finns ett fall från 2007 där rättegången ogiltigförklarades
            eftersom polisen använt sig av otillåten brottsprovokation, detta
            är ett tecken på att det finns starka signaler från polisens sida
            om att de måste få syssla med en viss typ av brottsprovokation
            för att kunna få tag i djupt kriminella individer.
          </p>
          <head xml:id="i-QDcSFzU5BveQ9nVFFRmwNJ" type="h2">
            När är det tillåtet?
          </head>
          <p xml:id="i-H8w554jES8SHetbcUGRZxn">
            Den bakomliggande anledningen till att provokativa åtgärder används
            av polisen och i viss utsträckning anses acceptabla, är att vissa
            typer av brott är svåra att upptäcka och leda i bevis samtidigt
            som det är angeläget att det sker en lagföring. Det gäller i huvudsak
            brott där det inte finns något utpekat brottsoffer men också brott
            där offret har skäl att låta bli att anmäla att brott har förövats
            (t.ex. utpressning) och andra brott vilka generellt sett är svåra
            att upptäcka på grund av att offret ofta är ovetande om att brott
            förövas, t.ex. mutbrott. Provokativa metoder har också visat sig
            vara effektiva vid olika former av köp- och säljsituationer, t.ex.
            vid återköp av stulen konst eller illegal tobaks- och alkoholförsäljning
            till minderåriga.
          </p>
          <head xml:id="i-DH8Jak7uyhKbxLqZ8ayVEx" type="h2">
            En kort sammanfattning om gällande rättsläge
          </head>
          <list xml:id="i-SYaHrEnhQTsuNCFNpzouDB" style="ul">
            <item xml:id="i-Gva2SX3JhMGHM5cYZwREPd">
              Det är aldrig tillåtet att provocera någon att begå ett brott
              som denne annars inte skulle ha begått.
            </item>
            <item xml:id="i-DgcgiYyaNCsR5j8N1RdDJa">
              Det skall föreligga en stark misstanke om brott.
            </item>
            <item xml:id="i-PfJEdSZKK8M2mwhLKEoiwi">
              Provokation får endast tillgripas vid allvarlig brottslighet.
            </item>
            <item xml:id="i-AcGKWmi1DoDAERK3suqE3X">
              Behovs- och proportionalitetsprinciperna skall beaktas.
            </item>
            <item xml:id="i-3Wj7uB5dasYZ59PVLd8vKS">
              Beslut att använda provokationen skall fattas av åklagare.
            </item>
            <item xml:id="i-BCfKh4ZmBmGh2mUP3bnacq">
              Provokationsåtgärden måste dokumenteras noggrant.
            </item>
          </list>
          <head xml:id="i-PCaU2WVsvsndEZ9Rxbg68Y" type="h2">
            Varför behövs brottsprovokation idag?
          </head>
          <p xml:id="i-F4QHzR16Gxut3cBRrR322Y">
            Sverige år 2011 är ett land där den organiserade brottsligheten
            fått fotfäste, ett land där det idag är de kriminella som har
            övertaget. Principerna om polisens verksamhet grundar sig på ett
            samhälle som inte existerar längre. Att vi har haft yrkeskriminella
            är en sak, men på det sättet de är organiserade, vilken typ av
            brott de utför, de internationella aspekterna med gränsöverskridande
            brottslighet, samt det faktum att det i våra förorter finns en
            bred rekryteringsbas borgar för att det krävs en rejäl översyn
            av hur vår brottsbekämpande verksamhet idag går till. Att använda
            sig av brottsprovokation är självfallet inte den perfekta lösningen,
            men då ska man också ta hänsyn till att det samhället som växt
            fram är långt ifrån perfekt. De satsningar som gjorts mot organiserad
            brottslighet har inte varit lyckade, ett av skälen är att lagstiftningen
            inte följt med i tiden.
          </p>
          <head xml:id="i-CRLdr9YFtkK9ynbnCknXtp" type="h2">
            Under vilka former anser vi att det ska vara tillåtet?
          </head>
          <p xml:id="i-AHCi13FoRKfB4Uewg45ktc">
            Vi vill att brottsprovokation ska tillåtas för allvarlig brottslighet.
            Inte bara de enskilda brottens straffvärde ska tas i beaktande
            utan även om brotten utförs i organiserad form och är systematiska.
            Organiserad brottslighet är ett sådant exempel. Även normalt sett
            svårutredda företeelser som olika typer av allvarliga sexualbrott,
            t.ex. trafficking, barnporr och gromning, bör vara föremål för
            brottsprovokation. Gemensamt för dessa brott är att de dels är
            ljusskygga och svåråtkomliga, dels att de förorsakar stort lidande
            för enskilda brottsoffer. Vi vill också att brottsprovokation
            ska tillåtas mot tobaks- och alkoholförsäljning och annan olaglig
            försäljning av substanser till unga eftersom att det är påkallat
            från ett betydande samhällsintresse.
          </p>
          <p xml:id="i-9NptDcNQUtS6Wo5RYMEvks">
            Polisen ska i dessa fall kunna provocera fram ett brott som sedan
            lagförs utan hänsyn till den provokativa åtgärden vid straffmätning.
            Ett krav ska dock vara att personen är predisponerad att begå
            ett sådant brott genom att redan ha viljan. Omständigheter som
            skulle kunna antyda att en person är predisponerad att begå brottet
            kan t.ex. vara tidigare domar, samröre med organiserad brottslighet,
            tips ifrån källor eller andra uppenbara omständigheter såsom att
            en vuxen man tar kontakt med en minderårig flicka på internet.
            Polisen ska alltså inte provocera fram en vilja till att begå
            ett brott utan endast förse den potentielle gärningsmannen med
            ett tillfälle, verktyg eller annan möjlighet att begå brottet.
            1
          </p>
          <p xml:id="i-JNo83VmYGAmMCVka39WjZG">
            Med detta förslag kommer polisen t.ex. att kunna provocera organiserade
            brottslingar att sälja narkotika och sedan lagföra dem för det.
            Polisen kommer dock inte kunna förmå en tidigare laglydig person
            att införskaffa narkotika och sedan provocera fram en försäljning
            eftersom personen saknat viljan till sådan brottslighet utan samröre
            med Polisen.
          </p>
          <p xml:id="i-D4Hqn2DXEiFaKSyxSVo8WY">
            Säkerhetspolisen ska också kunna nyttja sig av brottsprovokation
            i underrättelseverksamhet för att förebygga, förhindra eller upptäcka
            allvarlig brottslighet.
          </p>
          <head xml:id="i-PX8QB2qfjAPLJgi7AAAsuC" type="h2">
            Vem ska fatta beslutet om att tillåta brottsprovokation?
          </head>
          <p xml:id="i-6ytpboJX23dJGJsssBbuAx">
            Vid förundersökning ska beslutet fattas av domstol på ansökan
            av åklagare. I brådskande fall ska interimistiska beslut kunna
            tas av åklagare som därefter skyndsamt ska testas av domstolen.
          </p>
          <p xml:id="i-8H8dEasmXDHn6B9JEoBtD8">
            Vid underrättelseverksamhet ska beslut fattas av en oberoende
            nämnd så att besluten blir fristående från den verkställande myndigheten
            och den tilltänka tillsynsmyndigheten.
          </p>
        </div>
        <div xml:id="i-CHiStaot7dVCzVh9PqRX6u" type="signatureBlock">
          <list xml:id="i-K7g1VgXPMCWXDxfksS6JdU">
            <item xml:id="i-JZFMBwQGdoCesZ87KAjCnb" who="i-NXkJirA9Eh3xDV8PPU3eVE" type="signature">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
