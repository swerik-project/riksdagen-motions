<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-00340">
  <teiHeader>
    <fileDesc>
      <titleStmt>
        <title>Förenklingar för företagare</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:340 av Markus Wiechel m.fl. (SD)</title>
          <idno type="rdwebb">H902340</idno>
          <rs type="number">340</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H902340/text</ref>
          <ref type="dokument_url_html">http://data.riksdagen.se/dokument/H902340</ref>
          <ref type="dokumentstatus_url_xml">http://data.riksdagen.se/dokumentstatus/H902340</ref>
          <ref type="docx">http://data.riksdagen.se/fil/C3547E9E-94E7-450A-B457-77446A899885</ref>
          <ref type="pdf">http://data.riksdagen.se/fil/9D994B6E-009B-4029-ACC6-A1F2569AF3FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2x6nc8cr62H7wKTQmAnGuf" type="signed"/>
        <correspContext corresp="i-2x6nc8cr62H7wKTQmAnGuf">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction xml:id="i-SaTNDUy4k5poGe5jzii25R" type="submitted">
          <date when="2021-09-23"/>
          <time when="17:01:01"/>
        </correspAction>
        <correspAction xml:id="i-EwYzFR8b2iMXqUN1zt8JeX" type="reviewed">
          <date when="2021-09-23"/>
          <time when="19:06:30"/>
        </correspAction>
        <correspAction xml:id="i-SGrbtcfMNbKERsoo4smYX6" type="referred">
          <date when="2021-10-14"/>
        </correspAction>
        <correspAction xml:id="i-GFbA4NXHkAryxdmPP8wkkS" type="assigned">
          <date when="2022-10-05"/>
          <time when="09:24:27"/>
        </correspAction>
        <correspContext corresp="i-GFbA4NXHkAryxdmPP8wkkS">
          <ref type="assignedTo">Näringsutskottet</ref>
        </correspContext>
        <correspAction xml:id="i-8TkyQcbVMExGPqZwfwDkE8" type="behandlas_i"/>
        <correspContext corresp="i-8TkyQcbVMExGPqZwfwDkE8">
          <ref type="uppgift">2021/22:NU16</ref>
          <ref type="ref_dok_id">H901NU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU16</ref>
          <ref type="ref_dok_titel">En förenklingspolitik för stärkt konkurrenskraft, tillväxt och innovationsförmåga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BUzVEso3jrCezheb1pajAi" type="behandlas_i"/>
        <correspContext corresp="i-BUzVEso3jrCezheb1pajAi">
          <ref type="uppgift">2021/22:NU4</ref>
          <ref type="ref_dok_id">H901NU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU4</ref>
          <ref type="ref_dok_titel">2021 års redogörelse för bolag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CVhuvYwBaZsNWFoN7nFLTM" type="behandlas_i"/>
        <correspContext corresp="i-CVhuvYwBaZsNWFoN7nFLTM">
          <ref type="uppgift">2021/22:SkU17</ref>
          <ref type="ref_dok_id">H901SkU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU17</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QvDbrFNLXo2fBDGwABDYy8" type="behandlas_i"/>
        <correspContext corresp="i-QvDbrFNLXo2fBDGwABDYy8">
          <ref type="uppgift">2021/22:NU12</ref>
          <ref type="ref_dok_id">H901NU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:340 av Markus Wiechel m.fl. (SD)
          Förenklingar för företagare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CQqkobSmQqzffQX9EZxjhC">
            Förslag till riksdagsbeslut
          </head>
          <list style="ol">
            <item xml:id="i-TcGkJAoaViKpfCGcQTyaNe">
              Riksdagen ställer sig bakom det som anförs i motionen om att
              företagare som lämnat in felaktiga eller försenade uppgifter enbart
              ska beläggas med administrativ avgift om felet inte begåtts uppsåtligt
              eller för egen vinnings skull och tillkännager detta för regeringen.
            </item>
            <item xml:id="i-86uTrwaZXoREitbfBo2equ">
              Riksdagen ställer sig bakom det som anförs i motionen om att
              bredda Regelrådets mandat och tillkännager detta för regeringen.
            </item>
            <item xml:id="i-PW77No6K1vrefYgZcoWW2t">
              Riksdagen ställer sig bakom det som anförs i motionen om processen
              i samband med att nya regler som påverkar småföretagare antas
              och tillkännager detta för regeringen.
            </item>
            <item xml:id="i-5EsiPpa1ox8ac5SW2s4u9U">
              Riksdagen ställer sig bakom det som anförs i motionen om att
              införa en småföretagarombudsman och tillkännager detta för regeringen.
            </item>
            <item xml:id="i-9XuFhKzmTPct7AtPqeb7pz">
              Riksdagen ställer sig bakom det som anförs i motionen om att
              bilda en företagsfond för ungdomar och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-4SU8n2ne37Nf626RsRmVfK" type="h1">
            Minskad regelbörda för företagare
          </head>
          <p xml:id="i-RtebScoSYkiBorTiyezKmB">
            Fyra av fem nya jobb i Sverige kommer från småföretagen och 96
            procent av företagen i Sverige består av noll till nio anställda.
            Den borgerliga regeringen påbörjade efter val­vinsten 2006 ett
            arbete med att förenkla reglerna för företagen. Trots någorlunda
            stora satsningar med minskade administrativa kostnader för småföretagare
            ansåg fortfarande en majoritet att regelbördan snarare hade blivit
            tyngre och på skatteområdet ansågs de administrativa kostnaderna
            till och med ha ökat. Riksrevisionen har sedan granskat detta
            och konstaterade sedan att de vidtagna åtgärderna inte har satts
            in där de får störst effekt. I kombination med att öka lönsamheten
            för företagare, minska risken och minska bördan kring exempelvis
            bokföring måste en satsning göras för att förbättra möjligheten
            att på ett enkelt sätt starta och driva ett företag samt uppmuntra
            fler att våga göra verklighet av sina idéer.
          </p>
          <p xml:id="i-9futpcx8rbxQaXwtymNGDh">
            Byråkrati behövs för att säkerställa någon form av ordning och
            förenkla vissa proces­ser. Det är när den gör det motsatta som
            det blir till ett problem, och därför har begreppet byråkrati
            fått en negativ klang i vardagligt språk. Byråkratin måste hela
            tiden granskas för att det ska gå att upprätthålla en någorlunda
            stabil utveckling där den börda som är förknippad med det är värd
            mödan. Det får aldrig bli så att krånglet hindrar människor från
            att nå sina mål. Därför behövs tydliga, enkla, förutsägbara och
            ändamålsenliga regler som gynnar tillväxt snarare än tvärtom.
            Lyckligtvis är Sveriges utgångsläge ganska gott, då vi till skillnad
            från många andra länder till stor del slipper storskalig korruption.
          </p>
          <p xml:id="i-FgMWEitufY2UmJe2DD2jvR">
            Näringslivets regelnämnd (NNR) presenterade under år 2010 en
            regelagenda för åren 2011–2014. Denna agenda innehöll bland annat
            förslag om ett breddat och fördjupat för­enklingsarbete för att
            företag ska få det lättare att växa. Förenklingsarbetet var tänkt
            att genomföras på samtliga nivåer parallellt – kommunal, regional,
            nationell och internatio­nell nivå – och det skulle omfatta både
            nya och existerande regelverk samt en förbättrad regeltillämpning.
            Tack vare ett pilotprojekt av NNR där 280 kommuner kom med ett
            resultat kunde man se att det trots stora skillnader i reglerna
            fanns betydande skillnader mellan kommunerna. Ett av skälen till
            detta sägs ha varit de olika handläggningstiderna för samma typ
            av ärenden, men i övrigt är det oklart varför det såg ut som det
            gjorde. En form av översyn behövs för att se hur företagares villkor
            kan bli lika, oavsett var i landet företagare verkar.
          </p>
          <p xml:id="i-6vqtt7nABMU5cv1w4xDHwE">
            På nationell nivå har vi likaså sett hur en företagare kan tvingas
            betala oproportionellt höga avgifter (inklusive skuldräntor) i
            de fall vederbörande råkat lämna in felaktiga eller försenade
            uppgifter. Det kan inte vara rimligt att de som offrar mycket
            för att få ett före­tag att fungera väl straffas när felaktiga
            uppgifter inte lämnats uppsåtligt eller för egen vinnings skull.
            Då bör företagaren enbart beläggas med en administrativ avgift.
          </p>
          <p xml:id="i-HGL7EFMJqkJb15sLi5n8gU">
            Regelrådet inrättades år 2008 som ett led i den dåvarande regeringens
            arbete med re­gelförenkling för företag. Det är i grunden ett
            positivt arbete som förs i rådet och obero­ende granskningar av
            tillkommande regler är något man bör ta vara på för att minska
            onödigt regelkrångel. Regelrådets nuvarande uppgift är att granska
            och yttra sig över kvaliteten på konsekvensutredningar av författningsförslag
            som kan få effekter av bety­delse för företag. Regelrådets mandat
            skulle kunna breddas, för att effektivisera arbetet ytterligare
            och stärka företagares möjligheter och framtida potential. Bland
            annat bör Regelrådets yttranden beakta samtliga konsekvenser av
            regelgivning för företag, inte enbart företagens administrativa
            kostnader.
          </p>
          <p xml:id="i-Kt4afCXSbzGDVaq3PR5Zh8">
            Rent generellt bör det ske en ordentlig förändring för att säkerställa
            att kommande regler inte skadar mer än vad de gör nytta. För en
            enskild företagare kan nya regler för­ändra vederbörandes förutsättningar
            avsevärt. I samband med att nya regler tillkommer bör det göras
            beräkningar på företagens totala regelkostnader (finansiella,
            materiella och administrativa). Ett enhetligt regelverk för konsekvensanalyser
            bör likaså införas för att kunna se vilka effekter den nya regeln
            får. Så fort en ny regel ska införas bör berörda parter också
            få ta del av processen för att se över vilka alternativ som finns.
            Onödiga regleringar som skadar mer än de gör nytta kan på detta
            sätt undvikas i ett tidigt skede. Sist men inte minst måste det
            alltid ske någon form av uppföljning ett par år efter att en ny
            reglering införts. Regeringen bör också bjuda in samtliga riksdagspartier
            till samtal för att nå en långsiktigt hållbar lösning på frågan.
          </p>
          <head xml:id="i-JNnYLX3du76nEtQaSPHV76" type="h1">
            Småföretagarombudsman
          </head>
          <p xml:id="i-WB3XqdsHui8xQX7sey6f2v">
            Det är de små och medelstora företagen som är ryggraden i Sverige.
            Småföretagen be­hövs och det är dessa som tvingas bära en stor
            del av bördan för att det ska finnas en god möjlighet till sysselsättning
            framöver. Tyvärr saknar småföretagarna idag någon som ser över
            deras intressen, inte minst om en konflikt leder så långt som
            till domstol. Regeringen bör därför införa en småföretagarombudsman
            som ges i uppdrag att bevaka marknaden och försvara mindre företagares
            intressen i domstol. Företagare ska ha chansen att vända sig till
            ombudsmannen om de anser att de behandlats felaktigt. De bör likaså
            kunna vända sig till ombudsmannen om ärenden med staten har tagit
            orimligt lång tid att behandla. En småföretagarombudsman skulle
            samtidigt verka för ett bättre företagarklimat genom att uppmärksamma
            konkreta brister i företagsklimatet till reger­ing och beslutsfattare.
          </p>
          <p xml:id="i-LXgkuqMcUzRwzbgLKVVPA8">
            I hela EU, där de flesta av företagen har sina marknader, är
            nästan samtliga företag små eller medelstora. Det är samtidigt
            en oerhört stor skillnad mellan de som ensamma driver sina företag
            och de som har en hel företagsgrupp. För de som vill få mer tid
            till det faktiska arbetet att få företaget att växa och slippa
            onödig byråkrati finns mer att göra i Sverige, samtidigt som det
            hela tiden bör ske en översyn över gällande företags­klimat. Riksdagen
            bör ge regeringen i uppdrag att införa en småföretagarombudsman.
          </p>
          <head xml:id="i-BF36487rqrV6KXayio9aWU" type="h1">
            Företagsfond för ungdomar
          </head>
          <p xml:id="i-6fttDUE9GG15B1H8NwTZvk">
            Entreprenörskap och företagande är en förutsättning för svensk
            välfärd då det skapar arbetstillfällen och genererar skatteintäkter.
            Unga företagare har inte bara ett långt liv framför sig, de kan
            även besitta nya idéer och kreativa lösningar som inte är lika
            vanliga hos vuxna. Samtidigt kan det vara svårt för yngre att
            hävda sig på arbetsmarknaden, få finansiering till nya projekt
            och få någon som tror på nya idéer.
          </p>
          <p xml:id="i-YNzmFrq9EgxtgyWPPy28vo">
            För att underlätta för unga entreprenörer skulle en nationell
            entreprenörsfond för ung­domar under Almis regi, tillsammans med
            näringslivet, vara ett sätt att underlätta för ungdomar att få
            finansiering. Entreprenörsfonden kan möjliggöra för ungdomar att
            söka kapital för sina företagsidéer men också underlätta för nya
            innovationer inom befintliga verksamheter. Representanter för
            näringslivet kan sitta med som yrkes- och investerings­kunniga,
            och kan vid intresse också själva gå in med eget kapital i företagen
            eller bidra med sina kunskaper. Ambitionen med projektet måste
            vara att investeringar till företa­gande till så stor del som
            möjligt ska komma ifrån den privata sektorn och att staten där­med
            inte agerar riskkapitalbolag med våra gemensamma skattepengar.
          </p>
          <p xml:id="i-Brawnjb41JJc3pjUrHybBn">
            Det finns redan idag projekt som drivs av näringslivet där man
            hjälper nystartade företag genom fadderverksamhet. Ett exempel
            på detta är den så kallade Företagsfabri­ken, som är en del av
            ett projekt som heter Science Park. Ett samspel med befintliga
            organisationer kan vara lämpligt.
          </p>
        </div>
        <div type="motSignatures">
          <list>
            <item xml:id="i-XjrKzjatp2ZwqUQ6cwhdgH">
              Markus Wiechel (SD)
            </item>
            <item xml:id="i-9vN3vozpug12JYY3nkK6D2">
              Alexander Christiansson (SD)
            </item>
            <item xml:id="i-BJQoMvkD6CKsaT8fJS5jzf">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
