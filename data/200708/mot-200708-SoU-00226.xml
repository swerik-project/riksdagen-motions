<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00226">
  <teiHeader>
    <fileDesc>
      <titleStmt>
        <title>Komplettering av folkhälsomålen</title>
        <author corresp="i-6NzqsXjPzSi4BTz8BKo1Rg">av Christer Winbäck (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Komplettering av folkhälsomålen</title>
          <idno type="rdwebb">GV02So226</idno>
          <rs type="number">So226</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So226/text</ref>
          <ref type="dokument_url_html">http://data.riksdagen.se/dokument/GV02So226</ref>
          <ref type="dokumentstatus_url_xml">http://data.riksdagen.se/dokumentstatus/GV02So226</ref>
          <ref type="doc">http://data.riksdagen.se/fil/3D3001B5-034E-4459-B5C1-5F6FC1D9B46E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3WfmskJAC5txrujpdACz6z" type="signed"/>
        <correspContext corresp="i-3WfmskJAC5txrujpdACz6z">
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction type="referral" xml:id="i-Mq5A15EoXHTtVeQzwjDo22">
          <date when="2007-10-16"/>
        </correspAction>
        <correspAction type="dismissal" xml:id="i-VvhRbnLEh2qZ1c9pficucM">
          <date when="2007-10-16"/>
        </correspAction>
        <correspAction type="numbering" xml:id="i-E16TxLZBQH1py8kcNqtEMy">
          <date when="2007-10-02"/>
        </correspAction>
        <correspAction type="submission" xml:id="i-2XPc8u9YcnS5qYseNBcDmL">
          <date when="2007-10-01"/>
        </correspAction>
        <correspAction type="transfer" xml:id="i-MeneQewBJe7jAvunEUJJNK">
          <date when="2007-10-01"/>
        </correspAction>
        <correspAction type="assigned" xml:id="i-NSBTNJTYMmJk9EXRL2YEbE"/>
        <correspContext corresp="i-NSBTNJTYMmJk9EXRL2YEbE">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7htwbNFVSN8AYVJzNbbTnQ">
            1 Förslag till riksdagsbeslut
          </head>
          <list style="ol">
            <item xml:id="i-PfMq9a8QiLM6ed2YRecFR3">
              Riksdagen begär att regeringen kompletterar de nuvarande folkhälsomålen
              med två målområden, ett för äldre och ett om psykisk hälsa.
            </item>
            <item xml:id="i-RhyLLiZSa5g25ZYjtj23kH">
              Riksdagen begär att regeringen i målområde 11 lägger till läkemedelsberoende.
            </item>
            <item xml:id="i-KGQ1ZmAsQRVcnNket7ttD2">
              Riksdagen begär att regeringen gör ett tillägg om att hörselskador
              ska betraktas som ett folkhälsoproblem.
            </item>
          </list>
        </div>
        <div type="motContent">
          <head type="h1" xml:id="i-F47ZGRynFa2eMhriUyGMCR">
            2 Motivering
          </head>
          <head type="h2" xml:id="i-4Bc7d8KnrX2ZqWB4YKwZxj">
            2.1 Bakgrund
          </head>
          <p xml:id="i-98Q6TvV4hKukRQJGZhoa35">
            Riksdagen beslutade 2003 att anta en ny och sektorsövergripande
            folkhälsopolitik för att förbättra folkhälsan och minska skillnaderna
            mellan olika grupper i befolkningen. Folkhälsopolitisk rapport
            2005 är en redovisning av de insatser som myndigheter, landsting
            och kommuner gjort för att uppfylla folkhälsopolitikens elva målområden.
            Målområde 3 behandlar gruppen barn och ungdom. Målområde 4 fokuserar
            på gruppen vuxna i yrkesaktiv ålder. Något eget målområde för
            äldre finns däremot inte och rapporten tydliggör att hälsobefrämjande
            insatser för äldre inte genomförts i önskvärd omfattning. Inte
            heller finns uttalat att psykisk hälsa bör bli ett uttalat folkhälsomål
            för att markera hur viktigt samhället ser på psykisk hälsa. Också
            hörselskador som folkhälsoproblem saknas i folkhälsopolitiken.
          </p>
          <p xml:id="i-Jmb7RvWfaBf3nCicyFsvzu">
            Utvecklingen av människors hälsotillstånd är avgörande för framtida
            resursbehov. Genom hälsobefrämjande och sjukdomsförebyggande insatser
            kan människor behålla en god hälsa i alla åldrar. Planering och
            prioritering av folkhälsoinsatser görs idag till stor del med
            utgångspunkt från folkhälsopolitikens elva målområden. Utvecklingen
            och uppföljningen av det framtida folkhälsoarbetet kommer också
            i stor utsträckning att styras av dem. Avsaknaden av ett livscykelsperspektiv
            och ett målområde riskerar leda till att det aktuella området
            inte beaktas när folkhälsopolitiska insatser planeras och budgeteras.
          </p>
          <head type="h2" xml:id="i-N9iRF6qUgtNfsCDfwR6iE6">
            2.2 Ett tryggt och hälsofrämjande åldrande
          </head>
          <p xml:id="i-MjmiM1ozCEfz6bVxv7DaeA">
            Om folkhälsomålet att skapa samhälleliga förutsättningar för
            en god hälsa på lika villkor för hela befolkningen ska kunna uppnås
            måste alla gruppers, inte minst den stora gruppen äldres, ohälsa
            beaktas. Därför måste folkhälsopolitikens målområden utökas med
            ett tolfte målområde: Tryggt och hälsofrämjande åldrande. Detta
            kan påverka utvecklingen av folkhälsan positivt, öka livskvaliteten
            för många människor samt ge samhällsekonomiska vinster.
          </p>
          <p xml:id="i-U1VfuGnk7S5bvtPBNiAFte">
            Ett samhälle som skapar goda förutsättningar för äldre att fortsätta
            vara fysiskt aktiva, behålla goda matvanor, uppehålla sociala
            nätverk och ha meningsfull sysselsättning skapar också förutsättningar
            för äldre att bevara hälsa, oberoende och livskvalitet. Kunskapen
            om positiva effekter av preventiva insatser för äldre bör tas
            tillvara bättre. Hälsofrämjande och sjukdomsförebyggande insatser
            bör därför ses som långsiktiga sociala investeringar. Och friskfaktorer
            bör få genomslag i både resursfördelning och prioritering.
          </p>
          <p xml:id="i-JdkX3ZXJc2N6GvMMZXDM4H">
            Folkhälsopolitiken måste således utökas med ett tolfte målområde:
            Tryggt och hälsofrämjande åldrande. Statens folkhälsoinstitut
            har genomfört ett stort EU-projekt, Healthy Ageing. Inom ramen
            för det arbetet har den forskning som visar vilka interventioner
            inom området hälsofrämjande åldrande som står på god vetenskaplig
            grund sammanställts. Projektet avslutades den 30 juni 2007. Det
            blir nu viktigt att resultaten från Healthy Ageing förs vidare
            till kommuner, landsting, äldreorganisationer m.fl. Statens folkhälsoinstitut
            bör därför på grund av den expertkunskap det har inom området
            ges i uppdrag att särskilt uppmärksamma utvecklingen av folkhälsoarbetet
            beträffande åldrande och hälsa. Äldres hälsa bör bli ett eget
            mål i folkhälsopolitiken.
          </p>
          <head type="h2" xml:id="i-DkaMcfjDSdeDehJQ5G5erx">
            2.3 Psykisk hälsa
          </head>
          <p xml:id="i-2ypnqvs1pxLajK1tSGMKXe">
            Undersökningar visar att den psykiska ohälsan hos svenska folket
            har försämrats sedan början av 1990-talet. Psykisk ohälsa är den
            sjukskrivningsorsak som ökat allra mest. Bland unga flickor och
            pojkar är situationen särskilt allvarlig. Socialstyrelsen har
            i rapporten Tänk långsiktigt visat att det både ur individens
            och ur samhällets perspektiv är oerhört viktigt med tidiga insatser
            för att förebygga psykisk ohälsa. Om problemen inte åtgärdas kommer
            de mänskliga och ekonomiska kostnaderna att bli omfattande. Därför
            behövs förebyggande insatser i skolan och för familjen för att
            möta barns och ungdomars problem. Därför behövs mer av psykisk
            hälsovård inom primärvården. Psykisk hälsa bör nu bli ett uttalat
            folkhälsomål för att markera hur viktigt samhället ser på psykisk
            ohälsa.
          </p>
          <head type="h2" xml:id="i-3rxCdeiKg3k2qABfCHQNfR">
            2.4 Läkemedelsberoende
          </head>
          <p xml:id="i-9vrWxbHe7j3Zm3STQrkHJM">
            I det elfte folkhälsomålet tas bruket av beroendeframkallande
            medel upp som en viktig bestämningsfaktor för hälsan. Även spelberoende
            kan leda till ohälsa. För att nå målet anges att det är nödvändigt
            att vidta åtgärder mot skador på grund av tobak, alkohol och spel.
            Åtgärder ska också vidtas för att skapa ett samhälle fritt från
            narkotika och dopning. Däremot nämns inget om insatser för att
            förebygga läkemedelsberoende trots att det enligt Folkhälsoinstitutets
            rapport Beroendeskapande läkemedel ett folkhälsoproblem som ökar
            (A2006:05) är så många som en kvarts miljon människor i Sverige
            som i dag kan vara beroende av eller fysiologiskt tillvanda till
            smärtstillande medel, sömnmedel och lugnande medel. För att tydliggöra
            att läkemedelsberoende är ett allvarligt och vanligt hälsoproblem
            i Sverige bör det infogas i det elfte folkhälsomålet.
          </p>
          <head type="h2" xml:id="i-Pnw5kkMJZcucA98ac4H8So">
            2.5 Hörselskador
          </head>
          <p xml:id="i-APbFoAPjJ4gaC6txso6DAR">
            I dag är det ca 605 000 av Sveriges befolkning i åldern 1664
            år som har en hörselskada av något slag. Totalt är det ca 1 miljon
            människor i Sverige som har hörselproblem och andelen ökar även
            i yngre ålder. Hörselnedsättning kan inte betraktas bara som ålderskrämpa
            utan kan ses som ett folkhälsoproblem som berör alla generationer.
            Hörselskador medför problem på många sätt. Som ett exempel kan
            nämnas att undersökningar visar att hörselskadade är överrepresenterade
            när det gäller sjukersättning. Statistik från Statistiska centralbyrån
            visar till exempel att var femte hörselskadad kvinna i yrkesverksam
            ålder har sjukersättning. Den forskning som finns kring orsakerna
            till varför så många hörselskadade inte fungerar i arbetslivet
            är bristfällig och måste ges högre prioritet. Tidig rehabilitering
            och tillgång till lämpliga hjälpmedel skulle kunna medverka till
            att fler kan stanna kvar inom arbetslivet.
          </p>
          <p xml:id="i-4feEEDSrFrG4qaq95wzF9p">
            Mot bakgrund av ovanstående anser jag att hörselskador är ett
            folkhälsoproblem, vilket måste uppmärksammas i skrivningarna kring
            folkhälsomålen.
          </p>
        </div>
        <div type="motSignatures">
          <list>
            <item xml:id="i-6j8nRKi4RN31PyB6VJKb2B">
              Christer Winbäck (fp)
            </item>
          </list>
        </div>
      </div>
    </body>
  </text>
</TEI>
