<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-00655">
  <teiHeader>
    <fileDesc>
      <titleStmt>
        <title>Jämställdhet</title>
        <author corresp="i-HUSmFsL1Y8xYLMbYyPfby2">av Ebba Hermansson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:655 av Ebba Hermansson m.fl. (SD)</title>
          <idno type="rdwebb">H802655</idno>
          <rs type="number">655</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H802655/text</ref>
          <ref type="dokument_url_html">http://data.riksdagen.se/dokument/H802655</ref>
          <ref type="dokumentstatus_url_xml">http://data.riksdagen.se/dokumentstatus/H802655</ref>
          <ref type="docx">http://data.riksdagen.se/fil/E3F3FC13-342B-4A3D-85E5-C34873EB7684</ref>
          <ref type="pdf">http://data.riksdagen.se/fil/290690F1-754E-4E6D-8320-A6CC5F5D8DAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VY1Ge26gQ1R5vhYJbMvBcX" type="signed"/>
        <correspContext corresp="i-VY1Ge26gQ1R5vhYJbMvBcX">
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-JgmEUuFrYecboKnQEbBed7" type="submitted">
          <date when="2020-09-30"/>
          <time when="16:01:53"/>
        </correspAction>
        <correspAction xml:id="i-E4mEUW63XUCfJ8uhzV18t8" type="reviewed">
          <date when="2020-09-30"/>
          <time when="16:53:49"/>
        </correspAction>
        <correspAction xml:id="i-Xrkh2JkBzXK9kpndegHnKJ" type="referred">
          <date when="2020-10-14"/>
        </correspAction>
        <correspAction xml:id="i-KgEY28QfcHLUuG7XboEzyX" type="assigned">
          <date when="2021-06-22"/>
          <time when="17:06:51"/>
        </correspAction>
        <correspContext corresp="i-KgEY28QfcHLUuG7XboEzyX">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-B5kAeUWj2qNdeLXBs7SBTS" type="behandlas_i"/>
        <correspContext corresp="i-B5kAeUWj2qNdeLXBs7SBTS">
          <ref type="uppgift">2020/21:AU1</ref>
          <ref type="ref_dok_id">H801AU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XbEjh6kSSMpnYLqCb8pFCT" type="behandlas_i"/>
        <correspContext corresp="i-XbEjh6kSSMpnYLqCb8pFCT">
          <ref type="uppgift">2020/21:CU6</ref>
          <ref type="ref_dok_id">H801CU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CFjj2iQagTuFJEyRgxg3Vk" type="behandlas_i"/>
        <correspContext corresp="i-CFjj2iQagTuFJEyRgxg3Vk">
          <ref type="uppgift">2020/21:SfU17</ref>
          <ref type="ref_dok_id">H801SfU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU17</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TuRfX4Mbrn2f7x2XsRzVM5" type="behandlas_i"/>
        <correspContext corresp="i-TuRfX4Mbrn2f7x2XsRzVM5">
          <ref type="uppgift">2020/21:AU10</ref>
          <ref type="ref_dok_id">H801AU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JjnccMkQEo1Vv2g2ev7zyK" type="behandlas_i"/>
        <correspContext corresp="i-JjnccMkQEo1Vv2g2ev7zyK">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7qtvx9WsCw9kNmDB9mtRBB" type="behandlas_i"/>
        <correspContext corresp="i-7qtvx9WsCw9kNmDB9mtRBB">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EQ4JptuE9p8nr3QcV1ak3K" type="behandlas_i"/>
        <correspContext corresp="i-EQ4JptuE9p8nr3QcV1ak3K">
          <ref type="uppgift">2020/21:CU16</ref>
          <ref type="ref_dok_id">H801CU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU16</ref>
          <ref type="ref_dok_titel">Modernare regler för bekräftelse av föräldraskap, faderskapsundersökningar och för att åstadkomma könsneutral föräldraskapspresumtion</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-P4XMwnaxBj4hHXtKFD6XZh" type="motHeader">
        <div xml:id="i-59w6yYwtxyEuT956UpRuhy" type="motTitle">
          Motion till riksdagen 2020/21:655 av Ebba Hermansson m.fl. (SD)
          Jämställdhet
        </div>
      </div>
      <div xml:id="i-B6s5iaKX7Jk9GYndGhGvkX" type="motBody">
        <div xml:id="i-J1Q2Me9GLA48tmFb2C8azy" type="motProposal" subtype="förslag">
          <head xml:id="i-XUmastPw2QPfiRtwrA7bcR">
            Förslag till riksdagsbeslut
          </head>
          <list xml:id="i-EPbJLsSc7CHvSpcBkV9U1c" style="ol">
            <item xml:id="i-WeLEd4KbcDvsTQijvXLZSn">
              Riksdagen ställer sig bakom det som anförs i motionen om jämställdhetspolitiska
              mål och tillkännager detta för regeringen.
            </item>
            <item xml:id="i-J72tuFYRJhfpbE6gRCdQ6x">
              Riksdagen ställer sig bakom det som anförs i motionen om kvotering
              och tillkännager detta för regeringen.
            </item>
            <item xml:id="i-LJXZitA1LkuB357ZL6AuPE">
              Riksdagen ställer sig bakom det som anförs i motionen om jämställd
              utbildning och tillkännager detta för regeringen.
            </item>
            <item xml:id="i-TGSvZjWttd5DNNVvA2XZqL">
              Riksdagen ställer sig bakom det som anförs i motionen om hedersrelaterat
              våld och tillkännager detta för regeringen.
            </item>
            <item xml:id="i-DJLkYfkFTqHCZXXSSCbBAt">
              Riksdagen ställer sig bakom det som anförs i motionen om jämställdhet
              och hälsa och tillkännager detta för regeringen.
            </item>
            <item xml:id="i-9gztFwEyXGvHsg652DNS7V">
              Riksdagen ställer sig bakom det som anförs i motionen om ekonomisk
              jämställdhet och tillkännager detta för regeringen.
            </item>
            <item xml:id="i-gAqc7aviMeeDKiVygmd6D">
              Riksdagen ställer sig bakom det som anförs i motionen om jämställt
              föräldraskap och tillkännager detta för regeringen.
            </item>
            <item xml:id="i-YXjT3JdmBfhNgEd2h9bXu1">
              Riksdagen ställer sig bakom det som anförs i motionen om Jämställdhetsmyndigheten
              och tillkännager detta för regeringen.
            </item>
          </list>
        </div>
        <div xml:id="i-6bRVuyF2VH1V5fbyY9uCxM" type="motContent">
          <head xml:id="i-HtoKXZpghqKCTDMSZTGeeg" type="h1">
            Motivering
          </head>
          <p xml:id="i-SF5AdK74qNhXmetdFtr1ZK">
            Jämställdhet mellan könen är ett värde som ofta tas för givet.
            Samtidigt är det inte ovanligt att begreppet innebär olika saker
            för olika personer. Dessutom finns delade meningar gällande vilken
            roll politiken ska ta i att forma ett jämställt samhälle. Det
            är en fullständig självklarhet att män och kvinnor har exakt samma
            värde och att båda könen ska ha samma rättigheter, vara lika inför
            lagen och kunna känna sig trygga och respekterade. Varje individ
            ska stå fri att göra sina egna, individuella livsval utan att
            det offentliga ska försöka styra eller påverka dessa val.
          </p>
          <p xml:id="i-MfjkHxphfxxARHCPpHjiah">
            Jämställdhet bör inte enbart mätas utefter numerära faktorer,
            det är flera parametrar som behöver tas hänsyn till för att kunna
            utröna hur jämställt något faktiskt är. Skillnader i utfall behöver
            i sig inte vara problematiska om dessa skillnader är en konsekvens
            av olika preferenser och prioriteringar. Jämställdhetsproblem
            är det dock om det saknas möjlighet och acceptans för enskilda
            individer att bryta mot normer, om män och kvinnor behandlas olika
            eller om skillnaden i mäns och kvinnors livsval leder till avsevärda
            skillnader i livsvillkor mellan könen och ojämn fördelning av
            problem. I det senare fallet är det dock viktigt att påpeka att
            lösningen inte är jämn fördelning av goda respektive dåliga livsvillkor
            och problem utan förbättring av de sämre villkoren och motverkande
            av de problem som finns.
          </p>
          <p xml:id="i-HTZ6S7Fk5RBzSTac3BgaP4">
            Till följd av denna inställning återfinns mycket av vad som i
            praktiken jämnar ut ojämställdheter inom andra politikområden.
            Med bättre villkor för de anställda i den kvinnodominerade offentliga
            sektorn får en högre andel kvinnor förbättrade villkor och kvinnor
            som grupp kan knappa in på män som grupp. Den enskilda satsningen
            hjälper dock såväl kvinnor som män vilka arbetar inom till exempel
            vården – skillnader utjäm­nas på ett sätt som inte i sig gör skillnad.
            Andra förslag som inte tas upp här utan i andra områden handlar
            huvudsakligen om att avsluta olika former av könsmässigt baserade
            kvoteringar eller aktivt styra och försöka förändra vilka val
            enskilda individer gör, i syfte att uppnå en viss fördelning mellan
            män och kvinnor.
          </p>
          <head xml:id="i-6jeVMTr7RPTRTPirpQyuw4" type="h2">
            Jämställdhetspolitiska mål
          </head>
          <p xml:id="i-4DJ3r9e6ySt1PhpuKU9aWB">
            De jämställdhetspolitiska målen har i grunden legat fast under
            längre tid, även om delmålen uppdaterades under år 2017. De utgår
            också i grunden från en tanke om att män och kvinnor ska ha samma
            makt att forma sina liv och alltså inte särbehandlas på grundval
            av kön. En närmare granskning av målen visar dock att de allt
            som oftast utgår från att jämställdhet nås först då en jämn könsfördelning
            genomsyrar hela samhället. Detta är problematiskt på framför allt
            två grunder. Det är inte nödvändigtvis ett tecken på negativ förfördelning
            eller diskriminering när män och kvinnor fördelar sig olika på
            olika områden. Mål som fokuserar på könsfördelning riskerar därmed
            att föra in element av diskriminering snarare än att motverka
            den, om de ska uppnås. Det finns en risk att fokus hamnar på att
            fördela problem jämnt snarare än på att åtgärda problemen.
          </p>
          <p xml:id="i-46NqbwZ6NXR3zmyWCvzpT5">
            Jämställdhetspolitikens roll bör vara att motverka diskriminering,
            upprätthålla val­frihet, säkra likhet inför lagen och försöka
            underlätta tillvaron för män såväl som kvin­nor i de livssituationer
            som de själva har valt, oavsett om dessa val följer traditionella
            könsnormer eller inte. Den bör också sträva efter att kön aldrig
            blir en faktor i bedöm­ningen av en persons kompetens eller lämplighet
            i en given situation. Med respekt för den variation som finns
            på individuell nivå bör den också erkänna att vissa människor
            kan födas med en oklar eller ombytt könstillhörighet och att dessa
            människor ska få samhällets stöd i händelse av att detta förhållande
            utgör ett problem för dem. De jämställdhetspolitiska målen bör
            skrivas om i enlighet med det resonemanget.
          </p>
          <head xml:id="i-RVHEfJzxYXkz5PaEVomdyx" type="h2">
            Kvotering
          </head>
          <p xml:id="i-9CMBUVcYAoY3NMA5jvbXYM">
            Alla former av kvotering och positiv särbehandling på basis av
            kön bör avvecklas inom ramen för offentlig verksamhet. Vägen till
            bejakande av individuella val och bedömning av individ efter personliga
            egenskaper snarare än kön kan aldrig gå genom särbehand­ling.
            Utöver det faktum att all så kallad positiv särbehandling av en
            grupp samtidigt är negativ särbehandling av någon annan grupp,
            förstärker sådan behandling synen på människor som representanter
            för en grupp snarare än representanter för sig själva. Vare sig
            det handlar om val av och antagning till utbildningar eller uttag
            av föräldraledighet bör det individuella perspektivet aldrig överskuggas
            av ideal och målbilder om en viss fördelning.
          </p>
          <head xml:id="i-PpMwRnjRQDBnrd6A3bqoGy" type="h2">
            Jämställd utbildning
          </head>
          <p xml:id="i-WPu8choXdSvvECBr55E9DT">
            Det finns en ökande tendens att inom svenskt skolväsende göra
            avkall på grundläggande likabehandling av flickor och pojkar,
            vilket är oroväckande. Detta genom att exempelvis ordna könssegregerade
            aktiviteter eller acceptera och i vissa fall till och med själva
            införskaffa, bärandet av plagg som begränsar flickors frihet.
            Lika oroväckande är det faktum att pojkars skolresultat sedan
            lång tid har legat väsentligt lägre än flickors, vilket måste
            ses som ett misslyckande avseende skolans uppdrag att rusta barn
            inför framtiden.
          </p>
          <p xml:id="i-SbwD7z7yy9h5vaTnN5oBnT">
            Därför är det välkommet att ett av de nya delmålen inom jämställdhetspolitiken
            syftar till just en jämställd utbildning. Behovet av att särskilt
            beakta ovannämnda problem är av yttersta vikt. Samtidigt finns
            det anledning att förhålla sig kritisk mot delar av dagens så
            kallade genuspedagogik. Detta avseende det som mynnar ut i att
            lärare och pedagoger övervakar barns beteende och styr deras val
            i en normbrytande riktning och problematiserar varje könsnormativt
            uttryck. Därför bör riktade stöd och uppmaningar till sådan verksamhet
            avvecklas.
          </p>
          <head xml:id="i-6dHiR4v5NNQ6VcQ9SCwHkU" type="h2">
            Hedersrelaterat våld och förtryck
          </head>
          <p xml:id="i-8oEdQsWzV7VsRaxMb9nHGQ">
            I dagens Sverige hörs allt oftare rapporter från personer som
            lever i en förtryckande och våldsam hederskultur som kraftigt
            begränsar deras möjligheter till fria livsval. Detta i synnerhet
            avseende att bryta mot de inom kulturen rådande könsnormerna.
            Offren för hederskulturen begränsas kraftigt i sin vardag. De
            tvingas finna sig i att deras rätt att göra egna livsval inskränks
            och det krävs av dem att de försakar den egna viljan för att alltid
            sätta familjens eller släktens anseende först. I hederns namn
            utsätts de ofta för trakasserier, hot och våld från de personer
            som borde stå dem närmast. Alternativt tvingas de att själva utsätta
            sina närmaste för våld och förtryck. De mest extrema fallen har
            gått så långt att offren fått sätta livet till i försvar av familjenamnet.
          </p>
          <p xml:id="i-LYB1UQUNKdr3e6WiVapwba">
            Tyvärr har det hedersrelaterade våldet ofta kommit att kategoriseras
            som ett generellt uttryck för kvinnoförtryck och vad som brukar
            kallas mäns våld mot kvinnor. Denna bristande förståelse för hedersförtryckets
            struktur och grunder har i sin tur lett till brister i åtgärdsprogram
            och stödinsatser. Det finns ett behov av specialistkompetens såsom
            särskilda hedersjourer dit utsatta kan vända sig för skydd och
            stöd speciellt anpassat för deras situation. Varje kommun bör
            därtill upprätta handlingsplaner och åtgärdsprogram framtagna
            för arbete mot hedersförtryck genom att staten bidrar med samordning
            och hjälp från sakkunniga.
          </p>
          <head xml:id="i-NpaF8EVVnW12gQUsBU5fix" type="h2">
            Jämställdhet och hälsa
          </head>
          <p xml:id="i-Cv8gSgW9YiVXbDq9egrPv5">
            Det faktum att män och kvinnor är biologiskt olika gör att de
            delvis drabbas av olika sjukdomar och arbetsrelaterade skador
            samt att de ibland reagerar olika på samma mediciner. För att
            öka kunskapen och minimera lidandet för de enskilda bör resurserna
            till forskning på detta område öka. För att förstå problematiken
            kan kvinnosjukdomen endometrios betraktas. Trots att nästan var
            tionde kvinna drabbas har forskning och kunskap om situationen
            länge varit bristfällig.
          </p>
          <p xml:id="i-AA3t7xA9psTSfXibMTTWrg">
            Förutom det fysiska lidandet blir många också lidande ekonomiskt
            eftersom vissa verksamma mediciner inte subventioneras av staten
            och inte omfattas av högkost­nadsskyddet. Ett annat exempel med
            koppling till jämställdhet och hälsa där staten bör ta ett större
            ansvar är kampen mot könsbundna cancerformer, såsom bröstcancer
            eller prostatacancer. Vare sig det handlar om att stärka eller
            utveckla nya screeningprogram, förstärkta anslag till forskning,
            subventioner av läkemedel eller andra åtgärder för att komma till
            rätta med könsbundna sjukdomar, så innebär åtgärderna ett steg
            framåt för jämställdheten då dessa könsbundna problem motarbetas.
          </p>
          <head xml:id="i-2RYasyRvouKatTao5d2b7B" type="h2">
            Ekonomisk jämställdhet
          </head>
          <p xml:id="i-EVJDY3Szr2Dpge12dXWWrR">
            Principen om lika lön för lika arbete bör vara en självklarhet.
            Det är inte enkelt att få en helt klar bild av hur stort problemet
            med osakliga löneskillnader relaterat till könstillhö­righet egentligen
            är. Siffrorna tycks variera från några promille upp till flera
            procent beroende på vem som mäter och hur man mäter. Att det över
            huvud taget förekommer att människor i landet får en lägre lön
            än vad de egentligen har rätt till endast baserat på sin könstillhörighet
            är dock fullständigt oacceptabelt. Därför är det positivt att
            årliga lönekartläggningar har återinförts. Effekterna av lönekartläggningar
            bör regelbundet utvärderas för att säkerställa maximal effekt.
          </p>
          <p xml:id="i-D6b3fsvC1FtNjx5JHxKjHJ">
            Det är ett faktum att kvinnor som grupp har en sämre löne- och
            pensionsutveckling än män. Satsningar på exempelvis fler heltidsanställningar,
            höjda garantipensioner och höjt underhållsstöd har en direkt och
            betydande inverkan på inkomstskillnaden mellan män och kvinnor.
            Därutöver bör ett helhetsgrepp tas avseende exempelvis föräldra­försäkringssystemet
            där dagens kvotering ersätts med modeller som tar bort ekonomiska
            effekter som faktorer för familjers fördelning av uttag. En bit
            på vägen nås redan genom höjt tak för föräldrapenningen, då föräldrar
            vars inkomst skiljer sig mycket åt och där den ena slår i taket
            inte kommer att förlora lika mycket på höginkomsttagarens föräldraledighet.
          </p>
          <head xml:id="i-CiL6Wevwp2obrrxY4GAq7C" type="h2">
            Jämställt föräldraskap
          </head>
          <p xml:id="i-E38JWPBtgVMddyNWxpwTTY">
            Barn bör så långt det är möjligt ha rätt till båda sina föräldrar.
            I dagsläget ges såväl moder som fader vårdnaden om barnet i det
            fall föräldrarna är gifta. Men i det fall en ogift kvinna föder
            barn är det upp till henne om vårdnaden ska tilldelas även fadern
            utan rättslig process. Vidare kan modern, i egenskap av vårdnadshavare,
            kräva ett fader­skapstest för att såväl hävda som neka faderskapsband.
          </p>
          <p xml:id="i-8yRRG8dvj66t4pXjrHY4qT">
            En man som tror sig vara far till ett barn saknar dock rätt att
            begära ett sådant test för att bevisa sitt faderskap. Dessa regler
            resulterar i en starkare juridisk ställning för mödrar än för
            fäder och att alltför många barn riskerar att gå miste om kontakten
            med sin far. Det bör införas en rätt för män att begära faderskapstest,
            en man ska per auto­matik fastställas som far till ett barn om
            ett positivt testresultat kan uppvisas och en fastställd fader
            ska per automatik också fastställas som barnets vårdnadshavare.
            Dom­slut ska krävas för att frånta en förälder vårdnaden om ett
            barn, inte det omvända.
          </p>
          <head xml:id="i-4DJ7b2hS4Luw2x9JoabhZE" type="h2">
            Jämställdhetsmyndigheten
          </head>
          <p xml:id="i-V1PL8EZWSFG8zVVGTSDxaU">
            Regeringen har inrättat en särskild myndighet, Jämställdhetsmyndigheten,
            som har övertagit samordnings- och genomförandeansvar avseende
            jämställdhetspolitiken. Flertalet remissinstanser, däribland Justitiekanslern,
            Brottsoffermyndigheten, SKL och Socialstyrelsen, har konstaterat
            att behovet av en ny myndighet saknas. Statskontoret har dessutom
            framhållit såväl ekonomiska som kvalitativa risker med att flytta
            förr fungerande verksamheter. Myndigheten bör avvecklas, och de
            resurser som har tilldelats Jämställdhetsmyndigheten bör återföras
            till de myndigheter som återtar ansvaret för respektive verksamhet.
          </p>
        </div>
        <div xml:id="i-TMWn2Hs6njftesyiAMqaH8" type="motSignatures">
          <list xml:id="i-Xg6ezvcHEDqyhuzmZHhpum">
            <item xml:id="i-FYixzMnFZj53zv3SFzxUkD">
              Ebba Hermansson (SD)
            </item>
            <item xml:id="i-32GjqWSzpSQkHPUMGkueqo">
              Magnus Persson (SD)
            </item>
            <item xml:id="i-T8xbfLCEZntQWPFeoU8mYm">
              Ludvig Aspling (SD)
            </item>
            <item xml:id="i-81BYmUQpm4uU9K2ZP4foDh">
              Sara Gille (SD)
            </item>
            <item xml:id="i-9XyH6BgKUTX97BEyyYBxjc">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
