<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00007">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__7/mot_1957__ak__7-001.pdf"/>
      <fw xml:id="i-SojiYM16TH8EETHteBogyo">
        8 Motioner i Andra kammaren, nr 7 år 1957
      </fw>
      <div xml:id="i-QTJgRTnmipPqrU3UcDRw7V" type="motHeader">
        <div xml:id="i-Ju2Y5hjeZJhKTBVUaEqWm4" type="motTitle"/>
        <div xml:id="i-D4JSLmWBh94sffLtjYkTTp" type="motSubmissionInfo"/>
      </div>
      <div xml:id="i-WPukBHx3CwgKE8k9XbNZk3" type="motBody">
        <div xml:id="i-4sBCa4eCw7PJaJgJgxRhas">
          <p xml:id="i-Lr5GALu5etPPmqj58xSd9Q">
            Nr 7
          </p>
          <p xml:id="i-7MQFHhUmRSHTg5qaMXnN1B">
            Av herr Gustafsson i Borås m. fl., angående ökat anslag till
            abort- förebyggande åtgärder.
          </p>
          <p xml:id="i-QjFwe8eGd5mho5gB8U95hE">
            Som en röd tråd har genom våra svenska abort- och befolkningsutred-
            ningar löpt hypotesen, att legal abort skall hämma eller rent
            av upphäva den kriminella. Detta var huvudmotivet till 1938 års
            lag och denna lags utvidgning över ett större klientel av år 1946.
            Efter 1946 års tillägg ökade de legala aborterna starkt. 1938
            var antalet levande födda barn i Sverige 93 496 och de legala
            aborterna 443. År 1945 steg födelsesiffran till 135 373, och den
            legala abortsiffran var 1 623. Efter den nya lagens införande
            1946 har de legala abortfallen ökat fram till 1951; då kulmen
            nåddes med 6 328 legalaborter under det att levande födda barn
            minskat för att ha nått bot- tenläget 1954 med siffran 105 084.
            Den nya lagen av år 1946 ansågs genom det utvidgade indikationsför-
            farandet skapa bättre möjligheter att komma i kontakt med abortsökande
            kvinnor och på det sättet minska de kriminella aborterna. 1950
            års abort- utredning måste som ett totalomdöme i fråga om sina
            undersökningar an- gående denna sak konstatera: ”Det kan ju tänkas
            att minskningen är bara skenbar och att det i själva verket skett
            en ökning av den illegala abort- frekvensen.” Orsakerna till de
            senare årens relativa nedgång i fråga om de legala aborterna kan
            vara flera: sjunkande nativitet, vidgad och fördjupad er- farenhet
            och bedömningsförmåga hos instanser som har att handlägga abortfrågor,
            ökat antal rådgivningsbyråer och verkan av vidtagna stödjan- de
            och hjälpande åtgärder. Det är glädjande att den legala abortfrekvensen
            visar en tendens till minskning, men så länge aborterna dock måste
            räknas i tusental måste läget betraktas som högst otillfredsställande.
            Abortfrågan är därför av så- dan betydelse för samhället att den
            kräver oavlåtlig uppmärksamhet från samhällets sida. Den inkluderar
            en mängd svårlösta problem av humanitär, social och ekonomisk
            natur. Det torde kunna sägas vara ett ofrånkomligt krav att samhällets
            intresse med all kraft inriktas på abortprofylaktiska åtgärder.
            Därför bör sådana åtgärder vidtagas som kan anses rimliga och
            motsvara lägets krav och som kan förebygga abort trots föreliggande
            sjuk- dom och svaghet och i ännu högre grad tänkt, antagen eller
            ”förutsedd” svaghet. Vill man i större utsträckning än för närvarande
            förmå de abort- sökande kvinnorna att föda sina barn, är det naturligen
            av den största vikt
          </p>
          <pb facs="riksdagen-motions-pdf/data/1957/mot_1957__ak__7/mot_1957__ak__7-002.pdf"/>
          <fw xml:id="i-CajgiJPo1ZKZuBbg7WdQeu">
            Motioner i Andra kammaren, nr 7 år 1957 9
          </fw>
          <p xml:id="i-JEwfP6CtrvAMzEEPH2g1DK">
            att samhället genom abortförebyggande åtgärder söker att undanröja
            de omständigheter, som betingar dessa kvinnors önskan om abort.
            Rådgivningsbyråerna synes här vara en framkomlig väg. Det är då
            av allra största vikt att medel ställs till kuratorernas förfogande
            så att möj- ligheter finns att tillgodose överhängande hjälpbehov
            hos de besökande kvinnorna. Det torde bli nödvändigt att samhället
            snarast vidtar radikala åtgärder i fråga om ekonomiskt ansvar
            beträffande kvinnor som söker legal abort och som ser så mörkt
            på sin ekonomiska situation att abort, legal eller illegal, är
            enda utvägen. Man får därför hoppas på att den arbe- tande familjerådgivningskommittén,
            som enligt givna direktiv sysslar med dessa frågor, snart kommer
            med realiserbara förslag. Till dess kvarstår dock det stora behov
            som förefinnes av att samhället ekonomiskt ställer de medel till
            förfogande som ger möjlighet för nuvaran- de rådgivningsbyråer
            att arbeta effektivt. Den rådgivande verksamheten bör utbyggas
            i så snabb takt som möjligt så att denna verksamhet kommer till
            stånd inom samtliga landstingsområden och städer utom landsting.
            Vid rådgivningsbyråerna kan man nu ge sökande en icke ringa ekonomisk
            hjälp sedan anslagen höjts. Betydelsen av detta har starkt framhållits
            i abort- utredningens betänkande. Genom hjälpåtgärder av här antytt
            slag bör det vara möjligt att i många situationer, där abort nu
            kommer till stånd, för framtiden undvika denna nödlösning. Bland
            orsaksfaktorerna i abortpro- blemet finns alltså mycket som är
            väl tillgängligt för social profylax och terapi. Alla de åtgärder,
            som ligger inom räckhåll, bör därför vidtagas. Detta bör ske utan
            att avvakta resultatet av utredningar. Familjebered- ningen framhåller
            i sitt betänkande att behov av samhällelig hjälp före- ligger
            inom ofullständiga familjer vid sidan av de allmänna barnbidragen
            och att familjerådgivningskommitténs förslag avvaktas. I årets
            statsverksproposition, elfte huvudtiteln, begär medicinalstyrelsen,
            för att kunna tillgodose behovet av överhängande hjälpbehov hos
            kvinnor som besöker kurator samt för övriga anordningar i och
            för uppehållande av verksamheten, en ökning av anslaget med 60
            000 kronor. Genom att ut- vidga antalet statsbidragsberättigade
            byråer, som under kalenderåret 1957 beräknas uppgå till 17, torde
            det begärda anslaget vara sakligt synnerligen väl motiverat. Att
            rådgivningsbyråerna samarbetar med socialnämnd och barnavårds-
            nämnd för att bispringa abortsökande torde vara självklart. även
            om det är möjligt för byråerna att genom ökade möjligheter ekonomiskt
            ge snabb hjälp i en psykiskt kritisk situation bör det faktum,
            att samhällets resurser till hjälpmöjligheter inte är slut när
            rådgivningsbyråns kurator gjort sitt, i hög grad kunna bidraga
            till att den abortsökande med större tillförsikt och förtröstan
            kan se på sin situation.
          </p>
          <pb facs="riksdagen-motions-pdf/data/1957/mot_1957__ak__7/mot_1957__ak__7-003.pdf"/>
          <fw xml:id="i-9iVcHHQiNm63A5LbAsxeu8">
            10 Motioner i Andra kammaren, nr 7 år 1957
          </fw>
          <p xml:id="i-DemRGoTCfYok38mBXPgSSe">
            Den mentalhygieniska påbyggnadskurs för utbildning av abortkuratorer
            som i vår kommer att anordnas vid socialinstitutet i Stockholm
            får väl an- Ses vara en angelägenhetsgrad av första ordningen.
            Medicinalstyrelsen framhåller att behovet av kuratorer kommer
            att öka och att en mental- hygienisk påbyggnadskurs anordnas även
            under budgetåret 1957/58 med samma kursplan och studietid som
            för detta år. I anslutning till vad här ovan framhållits synes
            det vara välmotiverat att riksdagen anslår de medel som medicinalstyrelsen
            begär i årets statsverks- proposition. Under hänvisning till det
            ovan anförda hemställer vi, att riksdagen måtte under elfte huvudtiteln
            Medicinal- styrelsen: Abortförebyggande åtgärder bevilja ett anslag
            på 340 000 kronor, vilket innebär en höjning i jämförelse med
            Kungl. Maj:ts förslag med 60 000 kronor.
          </p>
          <p xml:id="i-42ZUyyTqv8YsetvYza88Ti" type="date">
            Stockholm den 16 januari 1957
          </p>
          <div xml:id="i-BCQaPSVsY5MjRYE4vWMho2" type="signatureBlock">
            <p who="unknown" type="signature">
              Axel Gustafsson i Borås
            </p>
          </div>
          <p xml:id="i-72tqzZmcLMLEmZpkr5fSvD">
            Olof Hammar Yngve Hamrin Einar Rimmerfors
          </p>
        </div>
      </div>
    </body>
  </text>
</TEI>
