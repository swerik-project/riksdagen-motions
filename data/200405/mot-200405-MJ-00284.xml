<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_284/mot_200405_MJ_284-0001.pdf"/>
      <pb facs="riksdagen-motions-pdf/data/200405/mot_200405_MJ_284/mot_200405_MJ_284-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ284 pnr: m1387
          </p>
          <p>
            Motion till riksdagen 2004/05:MJ284
          </p>
          <p>
            av Jeppe Johnsson (m)
          </p>
          <p>
            Vindkraft på fiskeplatser
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att utbyggnaden av storskalig vindkraft till havs stoppas.
          </p>
          <p>
            Motivering
          </p>
          <p>
            Regeringens budgetproposition tar ånyo upp fortsatta planer för
            ”storskaligt utnyttjande av vindkraft och havsbaserad vindkraft”.
            Vänern kommer inte heller att klara sig eftersom det finns flera
            områden med måttligt djup som torde kunna lämpa sig för vindkraftsanläggningar.
            Att bygga vindkraft till havs kräver sina särskilda förutsättningar,
            eftersom vattendjupet inte får vara för stort. Man har därför
            i ett antal år från olika håll framhållit de s.k. utsjöbankarna
            som lämpliga lokaliseringsplatser. Men dessa områden är de bästa
            fångstplatserna för det minsta fisketonnaget, båtar som har små
            eller inga möjligheter att ge sig iväg till andra och längre bort
            belägna områden om de blir utestängda från sina traditionella
            fiskeplatser. Miljön i Vänern är mera småskalig än i havet och
            stora delar är viktiga för fisket. Varhelst vindkraftsparker lokaliseras
            i Vänern kommer de att hindra fisket. Samtidigt säger sig regeringen
            och dess samarbetspartier värna om det kustnära och småskaliga
            fisket. Det går inte att bedriva fiske i en vindkraftspark. Garn-
            och trålfiske omöjliggörs. Kablarna på botten mellan de olika
            kraftverken och kablar från kraftverken in mot land stänger ytterligare
            områden. Det finns många andra oklarheter då det gäller vindkraft.
            Debatten handlar om ”förfulande” av miljön. Påverkan på miljön
            i form av buller. Hur vindkraft till havs eventuellt påverkar
            fiskens vandringar m.m. Jag går i denna motion inte in på detta.
            Men, faktum är att vindkraftsparker till havs, på de bästa fiskeplatserna,
            omöjliggör fiske rent fysiskt.
          </p>
          <pb facs="riksdagen-motions-pdf/data/200405/mot_200405_MJ_284/mot_200405_MJ_284-0002.pdf"/>
          <p>
            2004/05:MJ284
          </p>
          <p>
            Jag har inget emot vindkraften som sådan, men vänder mig emot
            de negativa konsekvenser som vindkraftverk får då de läggs på
            platser där de hindrar yrkesfisket. Menar vi allvar med att vi
            vill slå vakt om kustfisket måste vi vara synnerligen restriktiva
            med att bygga vindkraftverk på våra bästa fiskeplatser. Sverige
            är ett glesbefolkat land och därför borde det vara möjligt att
            bygga ut vindkraften på ett sådant sätt att det inte drabbar kustfiskets
            fiskeplatser och därmed för överskådlig tid förstör möjligheterna
            för ett stort antal kustbor att försörja sig. Vid lokalisering
            av vindkraftverk måste lokaliseringen ske så att inte fiskeplatser
            förstörs. Vindkraftverk skall därför placeras på land.
          </p>
          <p>
            Stockholm den 28 september 2004
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
