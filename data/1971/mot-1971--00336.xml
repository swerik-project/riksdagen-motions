<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00336">
  <teiHeader>
    <fileDesc>
      <titleStmt>
        <title>gränshävdsreglema fanns intagna i 1 kap. jordabalken i lagberedningens förslag och var där inordnade i 5 §. Ett starkt skäl för att införa reglerna om gränshävd i jordabalken är att de behandlar ett helt nytt rättsinstitut, som kan räknas bli tillämpat</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>gränshävdsreglema fanns intagna i 1 kap. jordabalken i lagberedningens förslag och var där inordnade i 5 §. Ett starkt skäl för att införa reglerna om gränshävd i jordabalken är att de behandlar ett helt nytt rättsinstitut, som kan räknas bli tillämpat</title>
          <idno type="rdwebb">FU02336</idno>
          <rs type="number">336</rs>
          <ref type="dokument_url_text">http://data.riksdagen.se/dokument/FU02336/text</ref>
          <ref type="dokument_url_html">http://data.riksdagen.se/dokument/FU02336</ref>
          <ref type="dokumentstatus_url_xml">http://data.riksdagen.se/dokumentstatus/FU02336</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NxPcianuZHth2cbKV2cbFV</idno>
            <name>ERIK TOBÉ</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7yfXXWebDvHY1mQSxkTTzL</idno>
            <name>IVAR HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E6x8Rg4oK8fwg9qjHZt3Ls" type="signed"/>
        <correspContext corresp="i-E6x8Rg4oK8fwg9qjHZt3Ls">
          <note type="signatory" corresp="i-NxPcianuZHth2cbKV2cbFV"/>
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-7yfXXWebDvHY1mQSxkTTzL"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-UxDubx71tDFGJBQqvNiux2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__336/mot_1971__336-001.pdf"/>
      <fw xml:id="i-MfKyG1dzmAkkp27GGHcgnE">
        Mot. 1971: 335-336 10
      </fw>
      <div xml:id="i-NnDJPYjhXMEMBRDeZoMbwa" type="motHeader">
        <div xml:id="i-BgZrkGFQcnfTcT3AahafjJ" type="motTitle"/>
        <div xml:id="i-EdTHZa6ELi9CYzVfEkvVMh" type="motSubmissionInfo"/>
      </div>
      <div xml:id="i-TEcgiWJvKQ44oMLt8YwG4X" type="motBody">
        <div xml:id="i-TVPJ9s3SxNZdunvfzCcnCC">
          <p xml:id="i-9ne4uWPXr5wSi5wgVQSUzf">
            gränshävdsreglerna fanns intagna i 1 kap. jordabalken i lagberedningens
            förslag och var där inordnade i 5 $. Ett starkt skäl för att införa
            reg- lerna om gränshävd i jordabalken är att de behandlar ett
            helt nytt rättsinstitut, som kan räknas bli tillämpat under lång
            tid framåt. Med stöd av det anförda får jag hemställa att riksdagen
            måtte besluta göra sådan ändring i den av 1970 års riksdag antagna
            jordabalken att i första hand 17 $ promulga- tionslagen överföres
            till 1 kap. jordabalken, att i andra hand även 18 $ promulgationslagen
            överföres till 1 kap. jordabalken, att, med hänsyn till det invecklade
            lagkomplex som berörs av motionen, lagutskottet utarbetar erforderlig
            lagtext för de före- slagna ändringarna.
          </p>
          <p xml:id="i-DnKbRDnLqgeGWMvvGEXqJY" type="date">
            Stockholm den 24 januari 1971
          </p>
          <div type="signatureBlock" id="i-HracLmTzU6gwmZ6pjw1EFg">
            <p who="i-NxPcianuZHth2cbKV2cbFV" type="signature">
              ERIK TOBÉ (fp)
            </p>
          </div>
          <p xml:id="i-WNLeuR11wSQEesJDBc3vji">
            Nr 336
          </p>
          <p xml:id="i-4hgdzCveWjGFb9AaVuwUsX">
            av herr Takman m. fl. om en konvention mot ekocid.
          </p>
          <p xml:id="i-Wrcb3BgNNsyMCM61degGmT">
            Vårt syfte med denna motion är att ställa kravet att Sveriges
            regering tar initiativet till en internationell konvention som
            förbjuder ekocid. Med ekocid menar vi en förstörelse av ekologiska
            system och därmed en förstörelse eller allvarlig rubbning av de
            framtida betingelserna för växtliv, djurliv och mänskligt liv.
            En sådan konvention har föreslagits av Arthur Galston, professor
            i biologi vid Yaleuniversitetet, med instämmande av J. B. Neilands,
            pro- fessor i biokemi vid Kalifornienuniversitetet i Berkeley,
            i dennes kapi- tel »Ecocide in Vietnam», i boken &gt;Why are we
            still in Vietnam» (Vintage Books 1970). En konvention som gjorde
            ekocid till ett brott enligt folkrätten skulle få en omedelbar
            tillämpning på Sydvietnam och Laos. I Sydvietnam har USA:s flygvapen
            sedan 1961 besprutat miljoner hektar med herbi- cider (växtbekämpningsmedel),
            en form av kemisk krigföring som allt-
          </p>
          <pb facs="riksdagen-motions-pdf/data/1971/mot_1971__336/mot_1971__336-002.pdf"/>
          <fw xml:id="i-CQUwsDvw7URqo5KA9urWgx">
            Mot. 1971: 336 11
          </fw>
          <p xml:id="i-Ew2KoaQ2HEvKNSjksUXFBH">
            jämt fortsätter i stor omfattning. I Laos pågår samma massiva
            förstörelse av naturen sedan 1965 eller tidigare. Också i Kambodja
            förekommer besprutning från luften av gummiplantager, skogar och
            åkrar med växande skörd, men vi har ännu inte tillgång till uppgifter
            som tillåter oss att dra några slutsatser om förstörelsens omfattning.
            Det finns vidare uppgifter om att den portugisiska krigsmakten
            från den 1 maj 1970 använder flygplan för att sprida växtbekämpningsmedel
            över åker- fälten i de befriade områdena av Angola (kommuniké
            från befrielse- rörelsen MPLA den 7 oktober 1970). Också från
            Guinea-Bissau och Mogambique har vi meddelanden om att Portugal
            på senare tid prak- tiserat denna form av kemisk — eller snarare
            biokemisk — krigföring. De omedelbara verkningarna av USA:s krig
            i Vietnam har varit så förödande att de saknar motsvarighet i
            historien. Under 1970 har enbart i USA utkommit mer än ett dussin
            böcker, som helt eller till större delen handlar om USA:s krigsförbrytelser
            i Indokina. Vad som gör denna utgivning särskilt betydelsefull
            är att författarna eller medför- fattarna till dessa arbeten är
            sådana framstående folkrättsliga experter som förre brigadgeneralen
            Telford Taylor, som var chefsrådgivare till USA:s högste åklagare
            vid Nirnbergprocessen 1945-1946, professor Robert F. Drinan, tidigare
            rektor för Boston College Law School, och Richard Falk, professor
            i folkrätt vid Princetonuniversitetet. Den nya information och
            det nya bevismaterial som ges i dessa ar- beten är överväldigande.
            Vad som genast står klart är att massakrerna av typ Song My (My
            Lai) den 16 mars 1968, då ett amerikanskt kompani föste samman
            och sköt ner 501 personer, huvudsakligen kvinnor, barn och åldringar,
            ingalunda hör till de allvarligaste eller mest förödande krigsförbrytelserna,
            hur ohyggliga och vanliga de än må vara. Den enorma och urskillningslösa
            användningen av tunga bomber, artilleri, napalm, antipersonliga
            bomber (stålkulebomber, fléchettebomber etc.), herbicider och
            stridsgaser, de senare rutinmässigt använda för att driva upp
            befolkningen ur skyddsrummen före bombningarna, har varit ojäm-
            förligt mera dödsbringande och förödande för folket och landet
            än de massakrer som USA-soldaterna, de allierade trupperna från
            bl.a. Australien, Nya Zeeland och Sydkorea och quislingarna förövat
            ansikte mot ansikte med civilbefolkningen. En officiell rapport,
            &gt;The Report of the U. S. Senate Subcommittee on Refugees»,
            uppskattar mycket försiktigt de dödade och sårade bland civilbefolkningen
            i Sydvietnam till en miljon mellan 1961 och 1970, av vilka 300
            000 beräknas ha dödats. General Telford Taylor uppskattar i boken
            &gt;Nuremberg and Vietnam» (Quadrangel) de dödade till 150 000
            om året från 1965 till och med 1970. I dessa och övriga arbeten
            konsta- teras samstämmigt att de ojämförligt flesta dödade och
            sårade kommer på bombningarnas och artillerieldens konto. Bombningarna
            och artille- rielden har också resulterat i ett oerhört s.k. flyktingproblem.
            Jerry
          </p>
          <pb facs="riksdagen-motions-pdf/data/1971/mot_1971__336/mot_1971__336-003.pdf"/>
          <fw xml:id="i-LwQVZ2FY7jZ5igmWYi3Amw">
            Mot. 1971: 336 12
          </fw>
          <p xml:id="i-Nq88fxhWXXKDKMvrZTshAB">
            Tinker, som författat nyss nämnda senatsrapport, beräknar att
            sex mil- joner sydvietnameser, mer än en tredjedel av hela befolkningen,
            har drivits bort från sina hemtrakter sedan 1964. I senatsrapporten
            uppges 105 000 civilpersoner ha fått armar eller ben amputerade,
            51 000 mili- tärer vara invalidiserade på samma sätt, 258 000
            barn vara föräldralösa och 131 000 kvinnor vara änkor till följd
            av kriget. Men dessa siffror gäller endast sådana fall som är
            kända och som befinner sig på Saigon- sidan. Även med en försiktig
            beräkning måste man utifrån detta material från USA komma fram
            till att mer än halva Sydvietnams befolkning dödats, invalidiserats
            eller drivits bort från sina förstörda hem under 1960-talet, de
            allra flesta under 1960-talets senare hälft. Och tidigare krig
            har aldrig haft de verkningar långt in i framtiden som USA:s krig
            i Indokina kommer att få. Enbart den rent mekaniska förstörelsen
            av landskapet har oöverskådliga konsekvenser. En samman- ställning
            av Pentagons egna data i bl.a. Department of Defense's &gt;Annual
            Report&gt; för de olika budgetåren visar att USA fällt 4,5 miljoner
            ton bomber och gjort av med 4,5 miljoner ton artilleri- och annan
            s. k. markammunition i Indokina under åren 1965-1969. Dessutom
            går kriget i Sydvietnam till historien som det första bio- kemiska
            kriget. Detta har haft och har som följd en omedelbar för- störelse
            av växtlivet, en direkt eller indirekt utrotning av många djur-
            arter, en akut förgiftning, i många fall till döds, av hundratusentals
            människor och undernäring eller svält för många som — trots de
            stän- digt fortsatta bombningarna — lever kvar i sina ödelagda
            hemtrakter. Denna kemiska krigföring är i sig ett flagrant brott
            enligt folkrätten, bl. a. mot Reglemente angående lagar och bruk
            i krig till lands (Haag- konventionerna den 18 oktober 1907),
            som uttryckligen förbjuder an- vändningen av gifter eller förgiftade
            vapen, och Gentveprotokollet den 17 juni 1925 rörande förbud mot
            användande i krig av kvävande, gif- tiga eller liknande gaser
            och bakteriologiska stridsmedel. Men denna biokemiska krigföring
            öppnar också det ytterligt ödesdigra perspektivet av komplexa,
            fördröjda och förstärkta verkningar vars om- fattning och svårighetsgrad
            inte kommer att bli uppenbara förrän år, decennier och kanske
            sekler efter att detta krig bringats till sitt slut. Vi förbigår
            här de teratogena (neurosedynliknande) verkningarna av 2,4,5-T
            och andra herbicider som använts i Vietnam. Kromosomför- ändringar
            och nya typer av missbildningar har rapporterats förekomma hos
            barn vars mödrar under graviditeten levt i områden som utsatts
            för besprutning. Om det skulle visa sig att något eller några
            av de ämnen som använts har åstadkommit förändringar i arvsmassan,
            kan denna typ av skador få grava följder för kommande generationer.
            Vi begränsar oss i detta sammanhang till den ekologiska katastrof
            som USA:s krigsmakt åstadkommit i Indokina och som ständigt ökar
            i omfattning, eftersom den kemiska krigföringen mot Indokinas
            folk
          </p>
          <pb facs="riksdagen-motions-pdf/data/1971/mot_1971__336/mot_1971__336-004.pdf"/>
          <fw xml:id="i-FyYBCZGaUBfeQjtRMsKiFC">
            Mot. 1971: 336 13
          </fw>
          <p xml:id="i-BVHesm4SHkHp9rtCLnWgMu">
            alltjämt fortsätter och sannolikt intensifieras. Ekologin kan
            definieras som studiet av de levande organismernas inbördes samspel
            eller växelspel å ena sidan och samspelet mellan or- ganismerna
            och den fysiska miljön å andra sidan. Hela komplexet av växter
            och djur i en specifik typ av omgivning — en skog, ett träsk,
            en hed — bildar ett slags samhällssystem, som innefattar hela
            växt- livet och alla andra levande organismer, från bakterier
            och maskar i jorden till insekter, fåglar och däggdjur ovan jord.
            Sådana ekologiska samhällen — eller ekosystem — befinner sig under
            normala förhållanden i ett dynamiskt jämviktstillstånd, som regleras
            av bland annat tillgången till föda, s. k. naturliga epidemier,
            säsongförändringar och kampen mel- lan arterna om föda och utrymme.
            Ända från den kemiska krigföringens början har FNL, Sydvietnams
            nationella befrielsefront, lämnat uppgifter om förstörelsen av
            skogar och skördar och om de allvarliga direkta och indirekta
            skadeverk- ningarna för människor och djur. Det har inte saknats
            internationella reaktioner på dessa rapporter. Sålunda krävde
            Sovjetunionens rege- ring i en not till Storbritanniens regering
            i april 1963 att den inter- nationella övervaknings- och kontrollkommissionen
            skyndsamt skulle undersöka användningen av giftiga kemikalier
            i kriget i Sydvietnam. När USA:s regering inte längre kunde förneka
            vad som skedde, häv- dade den under en följd av år att det var
            fråga om »avlövning» av djungelområden och att de medel som användes
            var sådana som förekom överallt i vanligt civilt jordbruk. Båda
            leden i dessa bortförklaringar var falska. Dels har USA-militärernas
            växtbekämpningsprogram inte varit riktat enbart mot djungelområden
            (något som från ekologisk synpunkt är allvarligt nog) utan också
            mot civilbefolkningens grödor. Sålunda utgjordes 40 procent av
            den besprutade arealen 1965 av odlad jord med växande gröda. Dels
            är vissa av de herbicider och jordsterilise- ringsmedel som använts
            så giftiga och/eller har en så bestående verkan att de inte får
            användas för vanliga jordbruksändamål i USA. De genom- snittsdoser
            per hektar som används i Vietnam är för övrigt tio, tjugo eller
            fler gånger större än vid civil användning av de preparat som
            får användas i jord- och skogsbruk. I februari 1967 förklarade
            Robert S. McNamara, USA:s dåvarande försvarsminister, numera chef
            för Världsbanken, inför ett kongressut- skott att USA:s förbandschefer
            i fälttjänstgöring hade fått beslutande- rätten om när och var
            herbicider skulle användas i Sydvietnam. De kunde, sade han, använda
            växtbekämpningsmedel närhelst de ansåg att de behövde fri sikt
            för eldgivningen. Medlemmen av representanthuset Richard D. McCarthy,
            som refererar detta uttalande i sin bok &gt;The ultimate folly:
            War by pestilence, asphyxiation and defoliation&gt; (Vintage Books
            1969), berättar att USA:s flygvapen i ett brevsvar till honom
            den 15 maj 1969 uppgett att Orange (tidigare betecknad Purple)
            och White
          </p>
          <pb facs="riksdagen-motions-pdf/data/1971/mot_1971__336/mot_1971__336-005.pdf"/>
          <fw xml:id="i-3TPeis5dsLGqxKLr7XTQQm">
            Mot. 1971: 336 14
          </fw>
          <p xml:id="i-Pfrz71EpcvtqiQfuaqyEsN">
            utgjorde 90 procent av den totala mängden av herbicider som använts
            i Sydvietnam och att Blue utgjorde de återstående 10 procenten.
            De kemiska preparat som döljer sig bakom dessa närmast poetiska
            beteckningar finns angivna i »Department of the Army Training
            Circular 3-16&gt; (april 1969), en handbok i kemisk krigföring
            som skall finnas ända ner på kompanichefsnivå bland USA:s stridskrafter
            i Indo- kina. Orange består av lika delar 2,4-D och 2,4,5-T, White
            av 20 procent picloram och 80 procent 2,4-D och Blue av omkring
            två hekto kakodylsyra per liter vatten. Orange uppges ha utgjort
            omkring 60 procent av den mängd av herbicider som använts i Sydvietnam.
            Det verkar både som avlövnings- medel och systemdödande medel
            på bredbladig vegetation, inklusive bredbladiga träd. I de preliminära
            rapporter som en särskild undersökningskommission, Herbicide Assessment
            Commission (HAOC), tillsatt av USA:s största ve- tenskapliga organisation,
            The American Association for the Advance- ment of Science, lade
            fram vid organisationens årsmöte i Chicago den 29 december 1970
            uppges att White började användas i stora kvantite- ter 1967,
            »när den militära efterfrågan på Orange blev större än USA:s produktionskapacitet
            av 2,4,5-T&gt;. White används huvudsakligen för att utrota skogar
            men är förbjudet att använda för lantbruksändamål i USA. Den ingående
            beståndsdelen picloram är en av de mest långliva- de pesticider
            (bekämpningsmedel) som existerar. Picloram anses i detta hänseende
            vara en nära motsvarighet till DDT — när det en gång förts in
            i det ekologiska systemet torde det ta en utomordentligt lång
            tid innan det bryts ner och försvinner. I &gt;»Down to Earth&gt;,
            en publikation utgiven av Dow Chemical Company, som syntetiserar
            denna substans, har uppgivits att endast 3,5 procent hade försvunnit
            ur jorden under ett fältförsök med picloram i kalifornisk lerjord.
            Försöket hade då på- gått i 467 dygn. I andra jordarter hade upp
            till 20 procent av den använda picloramkvantiteten försvunnit
            under samma tid. Huruvida de »försvunna&gt; kvantiteterna sköljts
            bort, upptagits av växter eller till en del brutits ner har vi
            inte funnit några uppgifter om. Det bör emellertid betonas att
            även Orange, vars huvudbeståndsdelar — 2,4-D och 2,4,5-T — till
            skillnad från picloram i White lär brytas ner snabbt, dvs. på
            några veckor eller månader, har en bestående verkan på den växtlighet
            som besprutats i Sydvietnam. Mangroveskogar, som ödelades med
            detta preparat för tio år sedan, visar fortfarande inga nämnvärda
            tecken på återväxt. Därtill kommer att Orange varit förore- nat
            med dioxin. I en av de preliminära rapporterna från HAC, den förut
            nämnda vetenskapliga kommissionen, heter det härom:
          </p>
          <p xml:id="i-EK53CNe9bXBxGQLJFXruUL">
            &gt;Kommissionen samlade prov av räkor, fisk, mänsklig bröstmjölk
            och annat material för att analysera förekomsten av herbicider,
            deras för-
          </p>
          <pb facs="riksdagen-motions-pdf/data/1971/mot_1971__336/mot_1971__336-006.pdf"/>
          <fw xml:id="i-J68kPYZgLuxsb8eS31JkNh">
            Mot. 1971: 336 15
          </fw>
          <p xml:id="i-CxpAzkSQ8B2Q97cBdUpMn5">
            oreningar och deras nedbrytningsprodukter. Vi håller fortfarande
            på med att utveckla metoder för de nödvändiga analyserna. Vi har
            lagt ton- vikten på att få fram förbättrade metoder för analysen
            av 2, 3, 7, 8- tetraklorodibenzodioxin. Denna substans, som kallas
            dioxin, förekommer som förorening i Orange, den herbicid som mest
            använts i Vietnam. Dess potentiella betydelse ligger i att den
            är utomordentligt giftig, san- nolikt är ganska stabil i omgivningen
            och, på grund av att den är fett- löslig, kan bli alltmer koncentrerad
            allteftersom den vandrar uppåt i näringskedjan ända in i människornas
            föda. Mycket schematiska beräk- ningar pekar på att det inte är
            uteslutet att betydande mängder dioxin håller på att komma in
            i vietnamesernas föda. Med detta vill vi inte påstå att så är
            förhållandet, men det borde inte vara svårt att få fram exakta
            svar på frågan. Det viktigaste hindret är för närvarande bristen
            på tillräckligt känsliga och pålitliga metoder för att analysera
            dioxin.»
          </p>
          <p xml:id="i-VdoeuSCdQAvq7fLAf433AS">
            Den tredje herbiciden, Blue, dödar gräsväxter såsom ris och används
            för detta ändamål i Vietnam. Då den aktiva beståndsdelen i Blue
            är ka- kodylsyra, som till 54 procent utgörs av arsenik, har besprutningarna
            av risfälten inte endast resulterat i att skördarna förstörts
            utan också i massutrotning av fjäderfä, fisk och andra djur. Många
            av de dödsfall och kroniska förgiftningsfall bland civilbefolkningen,
            som rapporterats från de besprutade områdena, torde ha orsakats
            av denna herbicid. Vad som händer med kakodylsyra i marken är
            tydligen inte tillfredsställande klarlagt, men man vet att vissa
            mikroorganismer är i stånd att bryta ner den och återföra den
            organiskt bundna arseniken till oorganisk. Med vetskap om att
            arsenikförgiftning hos människor kan ske genom gradvis upplagring
            av små doser tills en dödlig nivå har nåtts, kan be- sprutningen
            med Blue också medföra stora hälsorisker på längre sikt. Herbiciderna
            har huvudsakligen spritts från tvåmotoriga flygplan av typ C-123.
            Enligt en av de nämnda rapporterna från HAC hade från januari
            1962 till januari 1969 gjorts minst 19 000 individuella spray-
            flygningar. Varje plan har en tank som rymmer 950 gallon (drygt
            4 300 liter). På mindre än fyra minuter åstadkommer ett plan,
            som flyger med 240 kilometers hastighet på 50 meters höjd över
            trädtopparna eller risfälten, en förstörelse av vegetationen på
            en omkring 85 meter bred och 15 kilometer lång landremsa. Men
            det uppges att vätska vid blåsigt väder kan spridas tre kilometer
            eller mer från denna remsa. Undersökningskommissionen kunde från
            militärt håll inte få fram tillförlitliga data om den besprutade
            arealen. Utifrån de uppgifter som finns om den militära upphandlingen
            och användingen av herbicider beräknade den att Sydvietnams skogar
            och djungelområden hade be- sprutats med minst 60 000 ton 2,4-D,
            60 000 ton 2,4,5-T och 1 000 ton picloram. I en artikel av agronom
            Sten Ebbersten, publicerad i &gt;Forsk- ning och Framsteg» 2/1968,
            uppges att picloram är en &gt;»systemiskt
          </p>
          <pb facs="riksdagen-motions-pdf/data/1971/mot_1971__336/mot_1971__336-007.pdf"/>
          <fw xml:id="i-UwTWakDJBRBuL9YW5b941q">
            Mot. 1971: 336 16
          </fw>
          <p xml:id="i-ScLyXqhFpBXAPMfUponLCd">
            verkande herbicid med god effekt mot flera tvåhjärtbladiga ogräs
            redan vid så låg dos som 50 gram per hektar. Picloram är sålunda
            ett starkt växtgift med lång persistens i jorden, vilket medför
            att behandlingen innebär stora risker för vissa växtslag, bl.
            a. potatis och sockerbetor.» De tusen ton picloram som använts
            över Sydvietnam skulle med den- na dos ha räckt att bespruta tjugo
            miljoner hektar. Med ledning av de mängder per hektar som anges
            i »TC 3-16&gt;2, USA:s krigsmakts handbok i kemisk krigföring,
            uppskattade professor Arthur H. Westing i en av delrapporterna
            de besprutade skogsarealerna till följande mellan november 1961
            och december 1970.
          </p>
          <p xml:id="i-Vp7DHEXeZxb4jQf8Tvepbs">
            Över 20 procent (mer än 2 miljoner hektar) av Sydvietnams s.k.
            tropiska skogar. Omkring 35 procent (2 miljoner hektar) av Sydvietnams
            s.k. täta skogar (djungel), därav 25 procent en gång och 10 procent
            mer än en gång. Över 20 procent (mer än 100 000 hektar) av Sydvietnams
            en halv miljon hektar mangroveskogar.
          </p>
          <p xml:id="i-9jH1ckPh2M2M4m479gqYRe">
            Men detta är mycket försiktiga beräkningar, som Westing gjort
            på grundval av icke-hemligstämplade data, två korta besök i Sydvietnam
            och diskussioner med ögonvittnen. »Materialet är allvarligt begränsat
            genom de hinder som finns för resor i de besprutade områdena,
            genom avsaknaden av redogörelser för de militära operationerna
            och/eller möjlighet att få ta del av dem samt på grund av de i
            allmänhet torftiga kunskaperna om tropisk ekologi, särskilt dess
            förhållande till herbicider.&gt; Han visar också jämförande data,
            år för år, över besprutad skogsareal enligt de egna beräkningarna
            och FNL:s beräkningar. Den senare arealen är betydligt större.
            En preliminär uppskattning visar, enligt Westing, att säljbar
            timmer- skog motsvarande mer än 47 miljoner kubikmeter till ett
            värde av minst en halv miljard dollar (minst två och en halv miljarder
            kronor) blivit förstörd plus ouppskattbara mängder av bränsleved
            och andra skogsprodukter. Förlusten av timmer kan beräknas motsvara
            den to- tala inhemska förbrukningen under 31 år. Ändå är de ekologiska
            ska- dorna med säkerhet mycket allvarligare än de omedelbara och
            direkta:
          </p>
          <p xml:id="i-K8Ae9FWLi4mHEPzivSx3Zv">
            »Till skillnad från ett ekologiskt skogssystem i tempererade
            zoner (och även ett föga fruktbart tropiskt skogssystem) finns
            huvuddelen av den totala näringsbudgeten vid varje särskild tidpunkt
            i dess levande komponent (därav mycket i löven och kvistarna).
            En mycket liten del finns sålunda i systemets markkomponent. Löven
            och andra växt- och djurlämningar faller till marken mer eller
            mindre året runt. Detta avfall sönderfaller snabbt — i en liknande
            skog som undersöktes i Ghana skedde det med en hastighet av 1,3
            procent per dygn — och frigör däri-
          </p>
          <pb facs="riksdagen-motions-pdf/data/1971/mot_1971__336/mot_1971__336-008.pdf"/>
          <fw xml:id="i-DzL3LrkAjHgjpu8U22wAy1">
            Mot. 1971: 336 17
          </fw>
          <p xml:id="i-Kzu9a9qTMq4jwFyQb7vAoM">
            genom näringsämnen för ett nytt omlopp in i den levande vegetationen.
            På grund av det snabba sönderfallet av organiska ämnen och det
            ym- niga regnandet har jorden inte förmåga att kvarhålla näringsämnen
            utan levererar dem kontinuerligt till växtligheten ur det material
            den får för tillfället. Det är en mycket effektiv (sluten), låt
            vara bräcklig, bio- geo-kemisk omloppsprocess. Man kan sålunda
            med säkerhet anta att när kemiska medel orsakar en stor och plötslig
            lövfällning, så kommer detta avfall att snabbt sönder- falla (t.
            o. m. snabbare än vanligt på grund av den förhöjda temperatu-
            ren i marken). Samtidigt kommer växtligheten att bli stillastående
            eller döende, och näringsämnena går till största delen förlorade
            för detta område genom att de lakas ur och sköljs bort och genom
            erosion. I själva verket har detta fenomen — som skulle kunna
            kallas ”näringsämnes- dumpning” — varit känt sedan länge på ett
            mera allmänt sätt som en följd av förstörelse av skogar i fuktiga
            tropiska ekologiska system.»
          </p>
          <p xml:id="i-5RxHZjFm2eUtzY9veTThWy">
            För att en tät tropisk skog (djungel) skall återvinna sitt forna
            totala kapital av näringsämnen kan det krävas många år. En invasion
            av ogräs- växter, i Sydvietnam framför allt bambu, i stället för
            den ekonomiskt värdefulla skogen är en av följderna, i den mån
            som marken inte blivit definitivt förstörd för all växtlighet.
            Samtidigt med att en skog förstörs med växtbekämpningsmedel måste
            det bli en förändring av katastrofa- la proportioner av djurlivet.
            Westing misstänker att termiterna är de en- da djur som kan vara
            tillfredsställda, »&gt;åtminstone för en tid». En helt annan ekologisk
            situation är för handen utefter Sydvietnams södra kust:
          </p>
          <p xml:id="i-AhVkHbyyuWV84c6Wk9h4gP">
            »Här finns omkring en halv miljon hektar av ogästvänliga, till
            sy- nes ogenomträngliga och ytligt sett föga betydelsefulla mangroveträsk.
            Till skillnad från den täta skogstypen uppåt landet består mangrovetypen
            av ett strängt begränsat antal växtarter — några dussin i stället
            för någ- ra tusen. Gemensam för denna handfull av arter är förmågan
            att bli rotfast i en gyttjig mark som periodiskt översvämmas av
            saltvatten. Den dominerande vegetationen består av åtskilliga
            små trädarter (3 till 15 meter höga) — — — alla så kallade mangroveträd.»
          </p>
          <p xml:id="i-WUYMm1J9qsVNxPTX633FL6">
            Mangrovevegetationen erövrar mark från havet. Allteftersom mark-
            nivån höjs utom räckhåll för tidvattnet, bildas mer eller mindre
            koncentriska zoner av »bakre mangroveskog». U Minh-skogen är Syd-
            vietnams mest vidsträckta exempel på denna typ av mangroveskog:
          </p>
          <p xml:id="i-VHtDQNtoDPy6JK1C8JxzwT">
            »Åtminstone 100 tusen hektar eller 20 procent av skogen av mangro-
            vetyp har nu besprutats med mycket egendomliga resultat. Först
            bör nämnas att detta växtsamhälle inte bara avlövats helt och
            hållet utan fullständigt dödats. Det finns praktiskt taget inget
            som helst liv kvar,
          </p>
          <pb facs="riksdagen-motions-pdf/data/1971/mot_1971__336/mot_1971__336-009.pdf"/>
          <fw xml:id="i-Vf8vTvjdBwrHp7LkoT13j9">
            Mot. 1971: 336 18
          </fw>
          <p xml:id="i-Fr4icbMUaQYzpRuWsyhL6a">
            och landskapet efter en besprutning är ödsligt och hemskt. —
            —— Men detta är inte det enda egendomliga med skogen av mangrove-
            typ. Av skäl som jag är okunnig om förefaller det som om ett angrepp
            med herbicider förhindrar att det återuppstår något nytt växtsamhälle,
            egentlig mangrove, bakre mangrove eller annat. Det återstår att
            se hur bestående detta utraderingsfenomen kommer att bli. Allt
            jag kan säga nu är att de besprutade områdena tycks vara omöjliga
            för växter att ta i besittning på nytt under åtminstone sex år
            och att varken vi eller andra har kunnat upptäcka något tydligt
            tecken till återväxt någonstans.»
          </p>
          <p xml:id="i-XqR3dSj3RpGQsTBrwMs7QU">
            Det är framför allt utefter kusten och kring de många flod- och
            kanalstränderna som mangrovevegetationen utrotats. Den stabiliserande
            och skyddande barriär som sedan tusentals år byggts upp mot havet
            av denna vegetation är nu förstörd. Men det gäller inte bara detta.
            Inför ett underutskott av USA:s representanthus” utrikesutskott
            redogjorde professor Arthur Galston den 18 november 1969 för bland
            annat dessa följder av den kemiska krigföringen (»Chemicalbiological
            warefare: U. S. policies and international effects», sidan 109):
          </p>
          <p xml:id="i-JXtFWYLuNFbBDF3dxzmtwZ">
            &gt;Man kan fråga sig varför vi bör vara intresserade av mangrove-
            komplexet. Vad betyder det för oss? Ekologerna har länge känt
            till att de mangroveträd som kantar flodmynningarna utgör en av
            de vik- tigaste ekologiska nischerna för fullbordandet av vissa
            skaldjurs och vandrande fiskars livscyklar. Om dessa växtsamhällen
            inte befinner sig i ett sunt tillstånd, måste det bli följdverkningar
            på hela det hopflätade nätet av organismer.
          </p>
          <p xml:id="i-6QWqcL6aUZpakZK3XUqXjb">
            Därför är det troligt att det inte bara blir ökad erosion utefter
            flod- mynningarna och en förstörelse av dess stabila miljö, utan
            vietname- serna, som ändå inte har något överflöd på äggvitetillgångar,
            kommer sannolikt också att lida brist på näring på grund av att
            de får ont om livsmedel i form av fisk och skaldjur. ——-
          </p>
          <p xml:id="i-H6RtmE4LBkDyymt6f4Nn7t">
            Att jorden blir skadad är ytterligare en sannolik följd av omfattande
            avlövningar. Somliga har bagatelliserat detta, men jag anser att
            vi, när vi kan se närmare på Vietnam sedan striderna är över,
            kommer att finna att betydande skador har åstadkommits i jorden
            i olika delar av landet. Jag konstaterar detta med bestämdhet
            som ett uttryck för den övertygelse jag har som botaniker.
          </p>
          <p xml:id="i-WZeveZXoo34yR7B3XfiZX4">
            Vi vet att jorden inte är en död, livlös massa. Den är tvärtom
            ett febrilt levande samhälle. Upp emot halva den totala vikten
            av vissa jordar kan bestå av mikroorganismer som får sin föda
            från de organiska ämnen som avsöndras från trädens fina rottrådar
            och annan vegetation som växer i området. Om man plötsligt fäller
            löven av träden en, två eller tre gånger så ingriper man, oavsett
            om man dödar dem eller inte, i tillförseln av organiska ämnen
            till jorden. Om man åstadkommer en
          </p>
          <pb facs="riksdagen-motions-pdf/data/1971/mot_1971__336/mot_1971__336-010.pdf"/>
          <fw xml:id="i-Q7AZF1GpqH1xk654Yw8w1j">
            Mot. 1971: 336 19
          </fw>
          <p xml:id="i-QL2fQHJiKeU3tdRjpWsUJF">
            störning i dessa mikrobers aktivitetsnivå, så ändrar man också
            jordens beskaffenhet. Vi känner från våra egna jordar till att
            mikroberna är viktiga i det att de syntetiserar sega substanser
            som kittar samman jordpartiklarna. Detta ger oss den luckra struktur
            som jordbrukaren vet är väsentlig för att den ska vara lätt att
            bearbeta, luftas bra, ha god förmåga att behålla vatten och mineralämnen
            och vara tjänlig för rötternas utveck- ling. Om vi inte hade mikrobernas
            verksamhet, skulle jordpartiklarna bakas samman till hårda klumpar,
            som rötterna skulle få svårt att tränga genom. Om detta inträffar,
            sjunker jordbrukets avkastning på- tagligt, och det kan bli en
            långsam process att få jorden återställd. Ännu värre än detta
            är att vissa tropiska jordar — och det har be- räknats att i Vietnam
            upp till 50 procent av hela jordarealen hör till denna kategori
            — har egenskaper som gör att de kan lateriseras, dvs. de kan bli
            oåterkalleligt förvandlade till sten som ett resultat av att de
            berövas sina organiska beståndsdelar.»
          </p>
          <p xml:id="i-DMdm5ujRzUd82Rx2yYnM9F">
            Om detta sker i Sydvietnam, har ett av jordens bördigaste områden
            förvandlats till öken för all framtid. Mikroklimatet, strålningshushållningen
            omedelbart över och under markytan, spelar en mycket viktig roll
            i ekosystemet och rubbas redan vid små ingrepp. Från Sydvietnam,
            där mycket stora delar av hela landets växtlighet har förstörts,
            rapporteras också att klimatet i stort håller på att förändras.
            Under alla förhållanden kommer den över- levande befolkningen
            att sakna mycket av det skydd som ekosystemen byggt upp mot naturkatastrofer.
            Häftiga stormar, regn och översväm- ningar i de fem nordligaste
            provinserna av Sydvietnam från den 22 ok- tober till ett par veckor
            in i november 1970 krävde tiotusentals offer i drunknade. De flesta
            av dessa offer var inspärrade i »strategiska byar» och andra koncentrationsläger
            och hade ingen chans att komma undan. Men det är också uppenbart
            att den kemiska krigföringen i dessa pro- vinser gjort dem särskilt
            sårbara för denna katastrof. Ett avsnitt ur provisoriska revolutionära
            regeringens nyhetsbyrås pressmeddelande den 7 november 1970 belyser
            detta:
          </p>
          <p xml:id="i-87uV94ArkeKLyeQjUaSYhC">
            »I provinsen Quang Da var skadorna allvarligast. Under de gångna
            tre åren har USA-imperialisterna och deras hantlangare genomfört
            våld- samma räder mot de befolkade områdena i denna provins och
            gjort dem till ödemarker. Enligt ofullständiga rapporter drunknade
            12 000 människor, tiotusentals blev hemlösa och 85 procent av
            skörden för- stördes. Närmare hälften av befolkningen och husdjuren
            på båda sidor av Vu Gia-floden har omkommit. Över 10000 hemlösa
            människor i Duy Xuyen och Hoi An föstes samman i fyra koncentrationsläger
            av amerikanerna och marionetterna. De fem översvämningsdrabbade
            pro- vinserna är just de provinser som USA-imperialisterna och
            deras agen-
          </p>
          <pb facs="riksdagen-motions-pdf/data/1971/mot_1971__336/mot_1971__336-011.pdf"/>
          <fw xml:id="i-9m7LTbcZfe59KrgFjDoXqZ">
            Mot. 1971: 336 20
          </fw>
          <p xml:id="i-AhPUPueEewBZUAHpNUJAL6">
            ter gått hårdast fram i för att realisera sin plan för ”pacificering
            av landsbygden” och sitt program att ”vietnamisera kriget. Då
            USA och marionetterna förstört all skog och annan växtlighet så
            orsakade de häftiga regnen stora översvämningar.»
          </p>
          <p xml:id="i-PRxBoNBTu6E4aMMdjPKwdE">
            De folkrättsliga experter som kodifierade gällande bestämmelser
            mot kemisk krigföring kunde knappast förutse de långtgående verkningar
            som ett krig i stor skala med herbicider skulle komma att få.
            Och fortfarande är det en öppen fråga vilka bestående skador USA:s
            ke- miska krig i Indokina kommer att ge. Vad man säkert vet är
            att de får katastrofala proportioner. Detta hot mot hela mänskligheten
            måste stoppas och världsopinionen måste bli bättre informerad
            om vad som skett och sker i Indokina och ännu bättre mobiliserad
            mot vad som kan kallas kriget mot miljön. Särskilt i vetenskapliga
            kretsar är det en stark förhoppning om att Förenta nationerna
            eller en internationell konferens skall bli i stånd både att definiera
            brottet &gt;ekocid&gt; i en folkrättslig konvention och att ställa
            de statsledningar till svars som förövar denna förbrytelse. Med
            de anförda motiveringarna föreslås att riksdagen i skrivelse till
            Kungl. Maj:t hemställer om initiativ — med stöd av Artikel 13
            i Förenta nationernas stadga eller på annat sätt — för att få
            till stånd en internationell konvention som förbjuder ekocid.
          </p>
          <p xml:id="i-8JCUevHBsskj8Qo8inbpVP">
            Stockholm i januari 1971 JOHN TAKMAN (vpk) KARIN NORDLANDER (vpk)
            BERTIL MÅBRINK (vpk) KARL HALLGREN (vpk) IVAR HERMANSSON (vpk)
            i Malmberget
          </p>
          <p xml:id="i-MSDPsL18owbhXZhT9YmhH8">
            ESSELTE TRYCK, STHLM 71 713032
          </p>
        </div>
      </div>
    </body>
  </text>
</TEI>
