<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__223/mot_1941__fk__223-001.pdf"/>
      <fw xml:id="i-6g5xBEkGYgnJD9ZzLJR879">
        Motioner i Första kammaren, Nr 223. 1
      </fw>
      <div type="motHeader" xml:id="i-92AsmnuheQdCaRrT5nfvbC">
        <div type="motTitle" xml:id="i-R5oqi8h3hAv9YfY2g1gryE"/>
        <div type="motSubmissionInfo" xml:id="i-SqTaYmwfNG3dj5WL8FsxGJ"/>
      </div>
      <div type="motBody" xml:id="i-MPpZih4GtYVthnuWaiQToB">
        <div xml:id="i-GUVSc47BwhdAwccfKgrRqr">
          <p xml:id="i-9dWB4vaEtaTb7gM1j4EiWk">
            Nr 223.
          </p>
          <p xml:id="i-CFn7LTtj5kZrTKidoUwCxp">
            Av herr Sandström m. fl., i anledning av Kungl. Maj:ts propo-
            sition angående ändrad ordning för tillsättning av pastor primarius
            i Stockholm m. m.
          </p>
          <p xml:id="i-W8LvuGfeQgifK9m8DoTzuB">
            Kungl. Maj:ts proposition till årets riksdag angående ändrad
            ordning för tillsättning av pastor primarius i Stockholm m. m.
            åsyftar icke ett för fram- tiden bestående avgörande i den med
            reformationen jämnåriga frågan om den kyrkliga administrationen
            i huvudstaden. Departementschefen för- klarar, att han, ehuru
            med stor tveksamhet, ansett sig böra avstå från att i samband
            med den nyligen inträdda vakansen i pastor primarieämbetet söka
            åvägabringa en slutlig lösning av Stockholms stiftsfråga på basis
            av den i detta avseende föreliggande utredningen, och att detta
            hans stånd- punktstagande bestämts av behovet att under nuvarande
            tidsomständigheter om möjligt undvika varje kostnadskrävande utökning
            av förvaltningsorga- nisationen. Och han framhåller, att genom
            den i propositionen föreslagna reformen »icke undanskjutes en
            definitiv reglering av frågan, när de ekono- miska förutsättningarna
            för en sådan föreligga&gt;. Regeringsförslaget om utvidgning av pastor
            primarius” befogenheter till att omfatta jämväl visitationsrätt
            samt om ändrad ordning för hans till- sättning kan sålunda sägas
            utgöra ett klart uttryck för departementschefens uppfattning om
            behovet av ett särskilt stift med egen biskop för Stockholm med
            omnejd och tillika ett första steg mot detta önskemåls förverkligande.
            Med hänsyn härtill är det nu till riksdagens behandling föreliggande
            initia- tivet givetvis att hälsa med tillfredsställelse. Såsom
            departementschefen yttrar har den gällande organisationen av kyrkostyrelsen
            för huvudstaden med visst fog betecknats såsom ett sedan sekler
            tillbaka bestående proviso- rium. Den vid propositionen fogade
            historiken visar, hurusom alltsedan början av 1700-talet från
            skilda håll gång efter annan framställningar och förslag om en
            genomförd stiftsbildning för huvudstaden sett dagen. Under de
            senaste årtiondena hava sådana yrkanden med växande styrka fram-
            kommit, jämsides med att nödvändigheten av en fastare ledning
            av kyrko- livet i vårt lands centrum gjort sig allt mera märkbar.
            Det torde numera vara ganska allmänt erkänt, att en tillfredsställande
            reglering av kyrko- styrelsen i huvudstaden kan ernås endast därigenom,
            att huvudstadens missgynnade undantagsställning upphäves och den
            för hela riket i övrigt gällande episkopala kyrkoförfattningen
            i full utsträckning genomföres även i Stockholm. Denna uppfattning
            kommer klart till uttryck i propositionen, Bihang till riksdagens
            protokoll 1941. 3 saml. Nr 223.
          </p>
          <pb facs="riksdagen-motions-pdf/data/1941/mot_1941__fk__223/mot_1941__fk__223-002.pdf"/>
          <fw xml:id="i-LYkxDnGKq279oBnw5mcAoY">
            2 Motioner i Första kammaren, Nr 223.
          </fw>
          <p xml:id="i-TU8YjkxjXPTxgVYq9bgVAC">
            och några principiella betänkligheter däremot hava icke i densamma
            an- förts. Under sådana förhållanden måste det — med allt beaktande
            av värdet av det tagna initiativet i och för sig — ändock anses
            beklagligt, att Kungl. Maj:t på grund av tidsomständigheterna
            icke funnit sig nu kunna framlägga förslag till åtgärder av bestående
            innebörd utan stannat vid ett nytt provisorium. Ingen kan förutse
            livslängden av ett dylikt provisorium, och fara föreligger städse
            att därigenom frågan fastlåses för en obestämd framtid i stället
            för att föras närmare sin lösning. Ehuruväl den av Kungl. Maj:t
            föreslagna reformen skulle medföra en viss förbättring i jämförelse
            med nu gällande ordning, måste dock räck- vidden härav komma att
            bliva starkt begränsad. Den erforderliga och nödvändiga organisationen
            av kyrkostyrelsen ernås därigenom icke. Den fortgående anhopningen
            av arbetsuppgifter för ärkebiskopen utgör därjämte ett tungt vägande
            skäl, av betydelse för riket i dess helhet, för Stockholms »konsistorialområdes»
            utbyggnad till ett regelrätt biskopsstift. Härigenom skulle ej
            blott ärkestiftet eventuellt minskas med en del av sitt område
            utan även ordförandeskapet i ett antal styrelser med centraler
            i huvudstaden, som nu åvilar ärkebiskopen, kunna överlåtas åt
            den nye biskopen. Då det givetvis är av största vikt, att ärkebiskopen
            kan ägna nödig tid åt angelägenheter, som äro gemensamma för hela
            svenska kyrkan och hennes förbindelser med kyrkor i andra länder,
            synes väl påkallat, att denna avlastning sker snarast möjligt.
            Härjämte må anmärkas, att en utvidgning av pastor primarius” åliggan-
            den till att omfatta jämväl visitationsskyldighet icke skulle
            medföra någon arbetslindring för ärkebiskopen, vilken icke verkställer
            någon visitation i huvudstaden, men i stället lägga allvarliga
            hinder i vägen för en nöjaktig skötsel av den pastor primarius
            enligt förslaget tillika åliggande kyrko- herdebefattningen i
            Storkyrkoförsamlingen. Redan uppläggningen av en för stockholmsförhållanden
            lämpad visitationsordning och än mer dess genomförande — i synnerhet
            första gången inom varje församling — bleve en synnerligen krävande
            uppgift. Följden bleve, att församlingsvården inom Stockholms
            Storkyrkoförsamling måhända under tiden för den föreslagna provisoriska
            ordningen måste till väsentlig del överlämnas åt vikarier. Det
            tyngst vägande skälet för en verklig lösning av Stockholms stiftsfråga
            är emellertid, att huvudstaden behöver en biskop, som helt kan
            ägna sig åt dess gemensamma kyrkliga angelägenheter utan att i
            sin verksamhet behöva hämmas av göromål, som tillkomma en kyrkoherde.
            Honom måste beredas tillfälle att utöva auktoritativ ledning av
            det hela, att taga initiativ och att giva direktiv för det växande
            kyrkliga arbetet. Vi kunna icke finna annat, än att, just i denna
            skickelsedigra tid, ögon- blicket är inne att — efter snart 450
            års strider — även på detta område söka vinna den enda tillfredsställande
            och med svenska kyrkans väsensart överensstämmande regleringen
            av den kyrkliga förvaltningen i huvudsta-
          </p>
          <pb facs="riksdagen-motions-pdf/data/1941/mot_1941__fk__223/mot_1941__fk__223-003.pdf"/>
          <fw xml:id="i-7V4erKkPfpkooDNUer4V1z">
            Motioner i Första kammaren, Nr 223. 3
          </fw>
          <p xml:id="i-9viGCtk6sTF9cbDoKP4yiy">
            den. Skall kyrkan kunna fylla sin religiösa och kulturella uppgift
            som vårdare av omistliga andliga värden och därmed även lämna
            sitt bidrag till vårt folks inre styrka och framtida bestånd,
            måste hon äga effektiva organ för sin verksamhet, ej minst i huvudstaden.
            En reform, som i århundraden från skilda håll påyrkats och numera
            med endast ett undantag tillstyrkes av alla myndigheter, som avfordrats
            yttranden i frågan, synes för övrigt icke böra betraktas såsom
            en avvikelse från den föreliggande regerings- propositionen utan
            i stället såsom ett — låt vara snabbare — fullföljande av de intentioner
            som däri kommit till uttryck. Vad som varit bestämmande för Kungl.
            Maj:ts beslut att endast föreslå en partiell reformering av kyrkostyrelsen
            i Stockholm är, såvitt framgår av departementschefens yttrande,
            hänsynen till den nu rådande ekonomiska situationen. De kostnader
            för det allmänna, som skulle krävas för ett Stock- holms stift
            med egen biskop och pastor primarius som domprost, skulle dock
            icke bliva av den storleksordning, att desamma behövde utgöra
            ett oöverkomligt hinder för vinnandet av de uppenbara fördelar
            ej blott för stiftet utan även för landet i dess helhet, som en
            slutgiltig lösning av frågan skulle medföra. De kontanta utgifterna,
            exklusive bostadskostnader, framgå av nedan följande preliminära
            beräkning:
          </p>
          <p xml:id="i-AkX79HaMnRxXWHZ2bycgmP">
            Approximativ jämförelse mellan nuvarande kostnader och kostnaderna
            i händelse Stockholm
          </p>
          <p xml:id="i-J8ic6GoBj94oM3rmhcT2HT">
            bleve eget stift med egen biskop och egen domprost.
          </p>
          <p xml:id="i-CH7c2yWxT4uicBcGdih9Bv">
            Anslag till pastor primarius Biskop lön mensen 21 000: — 4400:—
            4400: — dyrtidstillägg 2184: — 23184:—
          </p>
          <p xml:id="i-3XAa9SmbFj6mDG4PC87LCX">
            vartill komma kostnader för bostad. Den årliga kostnadsökningen
            bliver således 18 784 kronor. Skulle i samband härmed en utbyggnad
            böra ske av domkapitlets kansli — vilket lärer bliva beroende
            å det ifrågasatta ny stiftets lokala omfattning
          </p>
          <p xml:id="i-WzvaoYoMuCxTzEjDp3Jsti">
            — torde den härav föranledda ytterligare kostnadsökningen framgå
            av följande sammanställning:
          </p>
          <p xml:id="i-PEoHU6BPXBkAREEgdCja4T">
            Nuvarande kostnader för Beräknade kostnader vid nyorgani- kansliet.
            sation av kansliet. Sekr. arvode .... 5 000: — Sekr. (A 27) 10515:
            — as Kanslibiträde e. o. kanslibi- (ÅA 7) nn 3 651: —
          </p>
          <p xml:id="i-FTHijuvoHQLEaZpWL3LQwW">
            träde (B 7) och
          </p>
          <p xml:id="i-K4dHAB4WFMSWmvEz9FGSiZ">
            i Exp.-v: övrig kansli- xp.-vakt
          </p>
          <p xml:id="i-PC3biQJbTe9rsyNFVANwLi">
            | van. (A 6) nns 3282: — personal see 5600: — Extra personal
            = 828: — Rörligt tillägg Rörligt tillägg jämte kristill- Jämte
            kristill-
          </p>
          <p xml:id="i-7KT8uyVaFzTMBxRT8S66Ng">
            lägg (19 90)... 658: — 11258: — lägg ............... 3314: —
            21590: —
          </p>
          <pb facs="riksdagen-motions-pdf/data/1941/mot_1941__fk__223/mot_1941__fk__223-004.pdf"/>
          <fw xml:id="i-SXe5XrFJo7b8kZUZUAFhHE">
            4 Motioner i Första kammaren, Nr 223.
          </fw>
          <p xml:id="i-NwEAe6JVgCNZEZKQ4uRHgf">
            Härav skulle således föranledas en ytterligare kostnadsökning
            om 10 332 kronor, vadan under angiven förutsättning den årliga
            kostnadsökningen komme att uppgå till 29 116 kronor. Vid bedömandet
            av dessa kostnadsfrågor bör ytterligare beaktas, att bi- skopslön
            utgår av kyrkofondsmedel genom biskopslöneregleringsfonden samt
            att Stockholms församlingar under år 1940 såsom allmän kyrkoavgift
            till kyrkofonden erlade ej mindre än 1 658 299 kronor 72 öre,
            varav endast 142 218 kronor 61 öre kommo dess församlingar tillgodo.
            Ett bifall till för- slaget skulle således i denna del allenast
            innebära, att för huvudstadens kyrkliga organisation toges i anspråk
            ytterligare ett relativt ringa belopp av vad stadens församlingar
            erlägga till kyrkofonden. Mot de ökade kost- naderna måste å andra
            sidan ställas de obestridliga vinster för kyrkans uppgifter och
            arbete som genomförandet av en rationell organisation skulle medföra.
            Huvudstadens kyrkoförsamlingar och kyrkoliv hava, lika väl som
            det borgerliga samfundslivet och dess mångfald av arbetsorgan,
            ett ofrån- komligt behov av en central auktoritativ ledning. Under
            åberopande av vad sålunda anförts hemställa vi,
          </p>
          <p xml:id="i-8zxcaxM7pbTjYnTh6DZ4Cg">
            att riksdagen, med avslag å Kungl. Maj:ts proposition nr 201
            angående ändrad ordning för tillsättning av pastor primarius i
            Stockholm m. m., ville i skrivelse till Kungl. Maj:t hemställa,
            att Kungl. Maj:t ville förelägga riksdagen förslag om inrättande
            av ett särskilt stift med egen biskop för Stockholm.
          </p>
          <p xml:id="i-AkJsMuZjXVGMNZDCxfoZBm">
            Stockholm den 5 maj 1941. K. G. A. Sandström.
          </p>
          <p xml:id="i-9hDbsDe6q2gXHYX7UniQko">
            Karl Sandegård. Israel Lagerfelt. M. Svensson. Harald Nordenson.
            Fredrik Ström. Ivar Anderson. Gustaf Tamm. N. Gärde. Georg Andrén.
            K. E. Johanson. Torsten Caap. Robert von Horn. Thore Wennqvist.
            Nils Herlitz. Ivar Ekströmer.
          </p>
          <p xml:id="i-FNs3AtoCC1jnQr1VkDyd7v">
            Emil Kihlströms Tryckeri A.-B. Stockholm 1941 12649
          </p>
        </div>
      </div>
    </body>
  </text>
</TEI>
