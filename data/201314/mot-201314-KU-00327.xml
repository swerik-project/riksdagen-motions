<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00327">
  <teiHeader>
    <fileDesc>
      <titleStmt>
        <title>Granska orimlig opinionsbildning från svenska myndigheter</title>
        <author corresp="i-PyYxwdbw2KYpXyCWKWHmmT">av Johan Pehrson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Granska orimlig opinionsbildning från svenska myndigheter</title>
          <idno type="rdwebb">H102K327</idno>
          <rs type="number">K327</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K327/text</ref>
          <ref type="dokument_url_html">http://data.riksdagen.se/dokument/H102K327</ref>
          <ref type="dokumentstatus_url_xml">http://data.riksdagen.se/dokumentstatus/H102K327</ref>
          <ref type="doc">http://data.riksdagen.se/fil/14439FB4-8377-4DC4-A301-1D257E40AB4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3gp9Zx2czDKHs5DEdGngrZ" type="signed"/>
        <correspContext corresp="i-3gp9Zx2czDKHs5DEdGngrZ">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-P5ShZmzsrLSAnhkK4ssTfw" type="numbering">
          <date when="2013-10-09"/>
        </correspAction>
        <correspAction xml:id="i-RGXcU5BsgqFyXZkeYs1mAo" type="submission">
          <date when="2013-10-02"/>
        </correspAction>
        <correspAction xml:id="i-5JJVHkU45Sy8iBP41fmxNx" type="transfer">
          <date when="2013-10-02"/>
        </correspAction>
        <correspAction xml:id="i-J2azxfY9i2cfT1q69Rc4qA" type="assigned"/>
        <correspContext corresp="i-J2azxfY9i2cfT1q69Rc4qA">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ApJzAfdup34b3MWBKYaRX1" type="motHeader"/>
      <div xml:id="i-TuS4TyGnGsxiCKqKjbb5kc" type="motBody">
        <div xml:id="i-33KHhRSqgrB2DaJ26dSqaU" type="motProposal" subtype="förslag">
          <head xml:id="i-NkQPq7LnCRmxU9ETbYQwFr">
            Förslag till riksdagsbeslut
          </head>
          <list xml:id="i-3gnie5baQYpq5VC7pgfZQY" style="ol">
            <item xml:id="i-UGbJC96woKyq3y4CzwHyxi">
              Riksdagen tillkännager för regeringen som sin mening vad som
              anförs i motionen om att det är angeläget att offentliga bidrag
              till ideella organisationer förutsätter offentlig redovisning
              av myndighetens uppföljning och utvärdering av verksamheten.
            </item>
            <item xml:id="i-AEgJZSZignLyeKQLp7ecWS">
              Riksdagen tillkännager för regeringen som sin mening vad som
              anförs i motionen om att ideella organisationer som inte uppfyller
              de krav myndigheten ställer för att kunna ansöka om offentliga
              medel inte heller kan beviljas några sådana.
            </item>
            <item xml:id="i-Gno7unr3YjT2icDkEESsDp">
              Riksdagen tillkännager för regeringen sin mening vad som anförs
              i motionen om att Statskontoret eller annan myndighet bör uppmärksammas
              på behovet av en översyn av kvaliteten på myndigheternas handläggning
              av utbetalning av offentliga medel till ideella organisationer
              samt utvärdera effektiviteten i användandet av dessa offentliga
              medel.
            </item>
          </list>
        </div>
        <div xml:id="i-12ragwcYVgHZmmafmLJ4t5" type="motContent">
          <head xml:id="i-DEDqgBGmJPpWMge4F96QqA" type="h1">
            Motivering
          </head>
          <p xml:id="i-8UnDbuQEuJ2BfwwEMjcPSK">
            Det är inte ovanligt att svenska myndigheter ägnar sig åt det
            som i det närmaste måste beskrivas som politisk propaganda eller
            i varje fall kraftfull opinionsbildning. Vid sidan av de tidigare
            existerande myndigheterna som har börjat omdefiniera sin egen
            roll så har det vuxit fram en allt mer vildvuxen flora av nya
            myndigheter vars främsta uppgift egentligen inte är att verkställa
            av statsmakterna fattade beslut, det vill säga det som myndigheter
            traditionellt sett är inrättade för. Det mer eller mindre uttalade
            syftet är att ägna sig åt opinionsbildning och skapa debatt.
          </p>
          <p xml:id="i-52WRK4LXFboP3LELHfRouf">
            Politiker har en tendens att abdikera från sin roll som opinionsbildare.
            Istället har myndigheter, vilka fungerar som offentligt särskilt
            legitimerade och finansierade lobbyister, tagit över.
          </p>
          <p xml:id="i-2aHDjiPNRBNihrbLhZ4grU">
            Den ideella sektorn i Sverige är till betydande del beroende
            av offentligt stöd för sin verksamhet. Offentlig finansiering
            kan anses vara en förutsättning för ett levande och livskraftigt
            föreningsliv, fri debatt och mångfald i opinionsyttringarna, vilket
            gagnar ett öppet samhälle. Detta ska värnas. Dock är det fråga
            om offentliga medel. Medel som kommer från svenska skattebetalare,
            vilka det är de folkvaldas övergripande uppdrag att vara varsamma
            med.
          </p>
          <p xml:id="i-2WWpkCNETaUTCcjMKhB4LV">
            Därtill finns det ett flertal exempel på icke-transparens från
            de utbetalande myndigheterna vad gäller huruvida mottagaren av
            offentliga medel uppfyller de krav som enligt lag ställs på en
            ekonomisk eller ideell förening i form av verksamhetsberättelse,
            korrekta styrelseprotokoll och så vidare. Det finns också flera
            exempel på bristande uppföljning av huruvida utbetalningarna resulterat
            i vad som angivits i ansökningarna.
          </p>
          <p xml:id="i-4yak9uYSa1TjMRg3wkJ7tm">
            Brister i transparens och uppföljning riskerar att leda till
            frågetecken kring vissa ideella organisationer som positivt särbehandlas
            av myndigheterna av gammal vana eller av andra ovidkommande skäl.
            Det kan även finnas risk att den ideella sektorn fungerar som
            en opinionsbildare i frågor där myndigheten har en åsiktsgemenskap
            med bidragsmottagarna men har svårt att öppet driva sin egen ståndpunkt.
          </p>
          <p xml:id="i-9yg66BNkqkqSxjtYbTSf5U">
            För att skingra alla tvivel om orimlig opinionsbildning från
            svenska myndigheters sida bör kriterierna för hur offentliga medel
            utbetalas ses över av Statskontoret. Det kan ske i form av en
            utvärdering som sträcker sig längre än att bara se över de ekonomiska
            transaktionerna. Om en myndighet anser att ett ändamål effektivt
            uppnås genom offentlig finansiering i form av bidrag bör detta
            också redovisas offentligt.
          </p>
          <p xml:id="i-5xAnvVgKUnxP5RGrLfAgXh">
            En sådan utvärdering kan ligga till grund för en bred diskussion
            om hur regelverken kan förbättras för att garantera en mer transparent
            process vid utbetalningen av offentliga medel. Myndigheterna skulle
            stärkas om det fanns tydlighet kring vilka krav som måste uppfyllas
            för att en organisation skulle kunna bli mottagare av myndighetens
            offentliga stöd.
          </p>
          <p xml:id="i-6mmGWkUheMQYLouUM36XaZ">
            Det finns ett mått av godtycke i alla värderingar av hur myndighetens
            utbetalningar lämpligast fördelas, resurserna är begränsade och
            alla som ansöker kan rimligen inte få sina önskemål mötta. För
            att minimera utrymmet för ovidkommande inslag i värderingen av
            en bidragsansökan är ett naturligt första steg att eftersträva
            att säkerställa effektiviteten i utbetalningen samt säkerställa
            att syftet med ansökan är förenligt med myndighetens uppdrag från
            regeringen.
          </p>
          <p xml:id="i-JXFMs5qfA7qAraEhqtFfYn">
            Det är olämpligt att myndigheterna själva tilldelas uppdraget
            att utvärdera sin egen verksamhet, så även på detta område. Det
            bör vara i statens intresse att kringgärda myndighetsutövningen
            med så tydligt regelverk som möjligt samt därtill garantera oförvitligheten
            genom ökade befogenheter för till exempel Statskontoret eller
            annan myndighet att kontinuerligt utvärdera hur offentliga medel
            används gentemot ideell sektor.
          </p>
          <p xml:id="i-UBK5Uzj8jDtY4cAWJUCPd7">
            Det är angeläget att motverka en utveckling där myndigheter förbrukar
            offentliga medel utan att tillfredsställande kunna redovisa varför
            medlen har utbetalts och vilken effekt satsningen har haft, satt
            i relation till myndighetens uppdrag.
          </p>
          <p xml:id="i-BT5rfrVhMcyjqUHjMwZyBn">
            Myndigheten bör för Riksrevisionen kunna redogöra för på vilket
            sätt myndighetsutövningen stärkts eller hjälpts uppfylla regeringens
            och riksdagens uppdrag genom att stödja en viss verksamhet, samt
            tydligt kunna redogöra för att ansökande förening uppfyller de
            krav som lagstiftningen ställer upp för att få lov att verka med
            skattefinansierade bidrag.
          </p>
          <p xml:id="i-HUmQvNZfakLCGzQ3QKS9nz">
            Detta handlar inte om att begränsa ideella organisationers möjligheter
            att få offentligt stöd för sin verksamhet. Utan att vi alla skall
            kunna veta varför en viss organisation får skattefinansierade
            bidrag.
          </p>
        </div>
        <div xml:id="i-Af8TS8oujEU9UGM7UuR62y" type="motSignatures">
          <list xml:id="i-URaRwkxfkmUhCAJqWUhsw4">
            <item xml:id="i-UWjSoAgP2Vng1AVsdE9Jgh">
              Johan Pehrson (FP)
            </item>
          </list>
        </div>
      </div>
    </body>
  </text>
</TEI>
