<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00009">
  <teiHeader>
    <fileDesc>
      <titleStmt>
        <title>med anledning av skr. 2010/11:114 Strategisk exportkontroll 2010 – krigsmateriel och produkter med dubbla användningsområden</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:114 Strategisk exportkontroll 2010 – krigsmateriel och produkter med dubbla användningsområden</title>
          <idno type="rdwebb">GY02U9</idno>
          <rs type="number">U9</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U9/text</ref>
          <ref type="dokument_url_html">http://data.riksdagen.se/dokument/GY02U9</ref>
          <ref type="dokumentstatus_url_xml">http://data.riksdagen.se/dokumentstatus/GY02U9</ref>
          <ref type="doc">http://data.riksdagen.se/fil/DBAEA32D-D85C-49E7-945F-9DA2DC14F19B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cr3y6GaCwhzovAgsATp2Fu" type="basedOn"/>
        <correspContext corresp="i-Cr3y6GaCwhzovAgsATp2Fu">
          <ref>Regeringsskrivelse 2010/11:114</ref>
        </correspContext>
        <correspAction xml:id="i-E7JrX2XgzWKFYb5WKnAwTv" type="signed"/>
        <correspContext corresp="i-E7JrX2XgzWKFYb5WKnAwTv">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-6LqtK9jvR3wMMHr9Vham3P" type="referral">
          <date when="2011-04-12"/>
        </correspAction>
        <correspAction xml:id="i-9MD1pNCrvGMEepevt4bFqL" type="dismissal">
          <date when="2011-04-08"/>
        </correspAction>
        <correspAction xml:id="i-QHAXHtEzsatDGHvqDDoKXT" type="dismissal">
          <date when="2011-04-08"/>
        </correspAction>
        <correspAction xml:id="i-MkUNjPuNn2nVa68HYz53k5" type="submission">
          <date when="2011-04-07"/>
        </correspAction>
        <correspAction xml:id="i-RRw5hv5bh2x7Q2fyjAJZbe" type="transfer">
          <date when="2011-04-07"/>
        </correspAction>
        <correspAction xml:id="i-PqiGbMZuZ42sXzzNpiuNmk" type="assigned"/>
        <correspContext corresp="i-PqiGbMZuZ42sXzzNpiuNmk">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CzfZMv1xBLQeFyRZoc8anD" type="motBody">
        <div xml:id="i-74RSTybm4rC5PJhuUaXVfG" type="motProposal" subtype="förslag">
          <head xml:id="i-DQ92Va4ELfY4EiBspooKp9">
            Förslag till riksdagsbeslut
          </head>
          <list xml:id="i-T6oAGqChkd7mEetTe2rZpn" style="ol">
            <item xml:id="i-RjNTL7VmjtWNAe7wfF5bJJ">
              Riksdagen tillkännager för regeringen som sin mening vad som
              anförs i motionen om införandet av ett demokratikriterium för
              export av svensk krigsmateriel.
            </item>
            <item xml:id="i-NQKfcAwYampT5CHFKT8wX9">
              Riksdagen tillkännager för regeringen som sin mening vad som
              anförs i motionen om att inte sälja vapen till krigförande länder
              och länder i konflikt.
            </item>
            <item xml:id="i-Py2acixneDFDsBMv943q8m">
              Riksdagen tillkännager för regeringen som sin mening vad som
              anförs i motionen om att Sverige bidrar till fattigdom och underutveckling.
            </item>
            <item xml:id="i-At9rVZJzrJD6HG89BQy7mp">
              Riksdagen tillkännager för regeringen som sin mening vad som
              anförs i motionen om att Sverige med sin krigsmaterielexport bidrar
              till en upprustningsspiral i en av världens mest explosiva regioner.
            </item>
            <item xml:id="i-MNkCoohRZkEqRMofK3B978">
              Riksdagen tillkännager för regeringen som sin mening vad som
              anförs i motionen om att stoppa exporten av krigsmateriel till
              diktaturer.
            </item>
            <item xml:id="i-UuhGbYSN2i3hXMUpLjBUZL">
              Riksdagen tillkännager för regeringen som sin mening vad som
              anförs i motionen om Försvarsexportmyndigheten.
            </item>
          </list>
        </div>
        <div xml:id="i-AiJZYPkADLmpPbxV8DbqKm" type="motContent">
          <head xml:id="i-6Jf6U472LYe6vxsYKMG1rA" type="h1">
            Försäljningsrekord för svensk vapenexport
          </head>
          <p xml:id="i-Wz6acawAmHNhsQneZ7CKCr">
            År 2010 var återigen ett rekordår för svensk vapenexport. Krigsmaterielexporten
            uppgick under förra året till 13,7 miljarder kronor, vilket är
            den högsta summan någonsin för svensk export av krigsmateriel.
            På tio år har den svenska vapenexporten fyrdubblats. Enligt Sipri
            svarar Sverige för 2 % av världshandeln med vapen och är därmed
            världens tionde största vapenexportör. Omräknat till per capita
            är Sverige världens största vapenleverantör. Detta trots en i
            teorin restriktiv vapenexportpolitik.
          </p>
          <p xml:id="i-9pfKmqTFAi847M1YfBV2uE">
            Antalet länder som Sverige exporterade krigsmateriel till uppgår
            till 56. Till ytterligare 7 länder beviljades export av olika
            sorters ammunition.
          </p>
          <p xml:id="i-5qhoUBh4DJyADTaxLNLxB7">
            Av Sveriges totala export gick 42 % till EU, Norge och Schweiz.
            Till Australien, Japan, Kanada, Sydkorea, Singapore, Sydafrika
            och USA gick 29 %. Resterande 29 % gick tsill ett tjugotal övriga
            länder som Pakistan, Förenade Arabemiraten och Saudiarabien.
          </p>
          <p xml:id="i-3VAXsTZqKBvm44fx1zfA8B">
            I strid med gällande riktlinjer fortsätter Sveriges krigsmaterielexport
            till krigförande länder. Dessutom säljer Sverige vapen till förtryckarstater
            och militärdiktaturer. Detta trots att den borgerliga regeringen
            säger sig sätta demokrati och mänskliga rättigheter högt på den
            utrikespolitiska agendan.
          </p>
          <p xml:id="i-2yJ5NLpTDVLeYV4gTrVpFU">
            Den största mottagaren av svensk försvarsmateriel 2010 var Nederländerna
            (2,1 miljarder kronor), en export som till stor del bestod av
            stridsfordon. Den näst största var Storbritannien (1,4 miljarder
            kronor), följt av Pakistan (1,3 miljarder kronor), USA (1,2 miljarder
            kronor) och Sydafrika (1,1 miljarder kronor).
          </p>
          <p xml:id="i-J3deyfi5acuDEC2vZvgrUQ">
            Fördelningen mellan övrig krigsmateriel (ÖK) och krigsmateriel
            för strid (KS) var under 2010 51/49 %. Exporten av KS-klassade
            produkter gick till 84 % till etablerade mottagarländer inom EU
            och Sydafrika samt till USA och Australien. Jämfört med tidigare
            år sticker exporten av KS-klassad materiel till Saudiarabien ut.
            Dessutom har exporten av KS-klassad materiel till USA mer än dubblerats
            på ett år.
          </p>
          <p xml:id="i-UQEmeRXtuetLEGoAxj44L">
            Sedan Sveriges politik för global utveckling (PGU) infördes har
            Sveriges vapenexport till utvecklingsländer skjutit i höjden.
            Nästan vart fjärde svenskt vapen säljs i dag till fattiga utvecklingsländer.
            Detta är en olycklig trend. Trots den moderatstyrda regeringens
            propositioner och skrivelser och dess fagra tal om mänskliga rättigheter
            och demokrati gör den ingenting för att stoppa denna negativa
            utveckling.
          </p>
          <p xml:id="i-C6RGSaZo38V5fuan2bWcfx">
            Sverige sålde under 2010 krigsmateriel till flera länder som
            av flera demokratiinstitut klassas som icke-demokratier, däribland
            Saudiarabien, Förenade Arabemiraten och Jordanien. Krigsmateriel
            och övervakningsutrustning har även sålts till flera av de länder
            i Nordafrika och Mellanöstern som just nu befinner sig mitt i
            en turbulent tid där demokratiska krafter utmanat det totalitära
            styret, som exempelvis Tunisien, Egypten och Bahrain.
          </p>
          <head xml:id="i-2rL3i3Cu7xtAogenhuChdV" type="h1">
            Demokratikriterium
          </head>
          <p xml:id="i-YDm6qLY4A7gi23pSoCX9fd">
            Miljöpartiet har länge förespråkat att vapenexportlagen bör skärpas
            så att bara demokratier eller länder som är på väg att bli demokratier
            får köpa svensk krigsmateriel, inklusive materiel som inte används
            i strid. Miljöpartiet vill att ett s.k. demokratikriterium införs.
          </p>
          <p xml:id="i-6dFgFpfMQwxFgPgCv5Eh9b">
            Sedan några månader har det blivit alldeles uppenbart att Sverige
            inte kan fortsätta sälja vapen till diktaturer i Nordafrika och
            Mellanöstern med motiveringen att dessa upprätthåller något slags
            stabilitet i regionen. Sverige ska inte sälja vapen och övervakningsutrustning
            till länder som förtrycker sitt folk och kränker de mänskliga
            rättigheterna. Vi har en skyldighet att stödja demokratiska rörelser
            runt om i världen inte motarbeta dem.
          </p>
          <p xml:id="i-X48UNLxJDNFeJAUPgbRMkf">
            Folkpartiledaren Jan Björklund har nyligen fått upp ögonen för
            detta problem och aviserat att han vill skärpa vapenexportlagen
            med just ett sådant demokratikriterium. Björklunds utspel har
            välkomnats av Socialdemokraterna, Vänsterpartiet och Miljöpartiet.
            Även Kristdemokraterna har ställt sig positivt till förslaget,
            vilket borde betyda att det finns en majoritet i riksdagen för
            införandet av ett demokratikriterium.
          </p>
          <head xml:id="i-7RoS4Tehf1EwfpmzEKchVU" type="h1">
            Svenska vapen till krigförande länder
          </head>
          <p xml:id="i-HVxDUx9jpjvvHoEAGZL7b3">
            Sverige har kanske världens tuffaste lagstiftning för export
            av krigsmateriel. Trots det ökar exporten år efter år. Riktlinjerna
            är tydliga och förbjuder försäljning av krigsmateriel till krigförande
            länder. Trots det fortsätter Inspektionen för strategiska produkter
            (ISP) att ge tillstånd för sådan försäljning. Vi ser att undantaget
            har blivit regel och att ökad vapenexport uppmuntras aktivt av
            regeringen, trots att den alltid hänvisar till ISP så fort det
            avslöjas att vapen sålts till länder dit det borde vara omöjligt
            att sälja enligt svensk lag. Att regeringen uppmuntrar vapenförsäljning
            visas med all önskvärd tydlighet genom att den infört en särskild
            myndighet, Försvarsexport­myndigheten, för att främja vapenexporten.
            Regeringen har alltid det yttersta ansvaret.
          </p>
          <p xml:id="i-HnfTE3fdtGK6DNxTGHtymH">
            Dessutom exporterar Sverige krigsmateriel till länder där det
            förekommer grova kränkningar av de mänskliga rättigheterna. Bland
            mottagarländerna för svensk krigsmateriel återfinns flera länder
            som är inblandade i väpnad konflikt. Dit hör Indien, Pakistan,
            Thailand, och inte minst USA. Det är inte acceptabelt. Riksdagens
            riktlinjer måste skärpas så att den stora vapenexporten av svensk
            krigsmateriel till krigförande länder, länder som grovt kränker
            de mänskliga rättigheterna och länder med stora fattigdomsproblem
            stoppas. Det är dags att de svenska partierna och deras företrädare
            i Exportkontrollrådet (EKR) upphör att systematiskt åsidosätta
            reglerna för vapenexport. Miljöpartiet menar att gällande lagstiftning
            ska efterlevas, vilket innebär att Sverige inte ska sälja krigsmateriel
            till krigförande länder.
          </p>
          <head xml:id="i-S7NFEAYAeAHz69ixez9r7Q" type="h1">
            Svensk vapenexport bidrar till fattigdom och underutveckling
          </head>
          <p xml:id="i-7MrG6AECD3yVrMELAaD2xY">
            Under 2010 sålde Sverige krigsmateriel till flera länder som
            dras med allvarliga fattigdomsproblem. De senaste åren liksom
            i år är Sydafrika och Pakistan bland de främsta mottagarländerna
            av svenska vapen.
          </p>
          <p xml:id="i-VEyLqd3qjXDCvFPfWFmd9u">
            Hela 17,5 % av Sveriges vapenexport går till fattiga länder.
            I skrivelsen har regeringen valt statistik från Världsbanken där
            Sydafrika och Pakistan beskrivs som övre medelinkomstländer, men
            i sanning bör dessa länder beskrivas som utvecklingsländer. Båda
            länderna har en väldigt ojämn inkomstfördelning. Enligt FN:s utvecklingsorgan,
            UNDP, lever 22,6 % av Pakistans befolkning på under 1 dollar per
            dag. Hela 60,3 % lever på under 2 dollar per dag. Enligt United
            Nations Human Development Report är Pakistans utvecklingsindikatorer
            t.o.m. sämre än andra jämförbara länders. Detta blir särskilt
            tydligt när det gäller kvinnornas situation. Pakistan har dessutom
            en högre barnadödlighet än andra sydasiatiska länder. Enligt UNDP-chefen
            Helen Clark har den snabba tillväxten i Sydafrika inte haft några
            positiva effekter på fattigdomsnivån. Sydafrika är ett av världens
            mest ojämlika länder när det handlar om inkomstfördelning. Brasilien,
            dit Saab och Investor hoppas få sälja stridsflygplanet JAS 39
            Gripen E/F, passerades 2009 av Sydafrika som ett av världens allra
            mest ojämlika länder.
          </p>
          <p xml:id="i-HCtQ6aMunhma1P6PAvH6Gu">
            Problemet som Miljöpartiet ser det är att vi har en regering
            som inte för en konsekvent politik. Regeringen säger sig verka
            för fattigdomsbekämpning men gör samtidigt stora exportsatsningar
            av krigsmateriel till fattiga länder, som Pakistan och Sydafrika.
            Stora delar av nordvästra Pakistan drabbades i juli 2010 av kraftiga
            översvämningar. Enligt FN:s uppskattning drabbades uppemot 20
            miljoner människor. Situationen för 67 miljoner människor är fortfarande
            akut och behovet av humanitär hjälp är alltjämt stort.
          </p>
          <p xml:id="i-BnNFZLCMGzPgRVwquV8XCY">
            UNDP lyfter i sina rapporter fram problemet med att militära
            investeringar i fattiga länder hämmar livsviktiga satsningar på
            rent vatten och sanitet. Pakistan omnämns särskilt. Varje år dör
            ca 120 000 människor till följd av diarrésjukdomar på grund av
            brist på rent vatten och sanitet. Efter översvämningarna väntas
            dödstalen stiga. Pakistan är ett av få länder i världen som lägger
            mer pengar på försvaret än på utbildning och hälsa tillsammans.
            Krigsmaterielexporten till Sydafrika är större än Sidas hela bistånd
            till humanitära insatser och konfliktrelaterad verksamhet för
            alla länder i Afrika söder om Sahara.
          </p>
          <p xml:id="i-Neg1W8bjfg71F2TjhHySd">
            Svenska vapen säljs till länder med stor fattigdom där vapenköpen
            kan direkt motverka arbetet mot fattigdom. Det är ett grundläggande
            problem att världen väljer att prioritera militära satsningar
            i stället för att lösa fattigdomsproblemet. Man brukar säga att
            för varje krona som läggs på bistånd i världen läggs ytterligare
            15 kr på militära utgifter.
          </p>
          <p xml:id="i-HUAhsM6iTKvZqHDUDWPnne">
            När riksdagen beslutade om politiken för global utveckling (PGU)
            i december 2003 var huvudpunkten att Sveriges politik måste vara
            samstämmig: Det Sverige säger och gör i ett sammanhang måste stämma
            med svenskt agerande i ett annat. Alla politikområden ska sträva
            mot samma mål. Målet är att bidra till en rättvis och hållbar
            global utveckling. Politiken ska präglas av ett rättighetsperspektiv
            och kännetecknas av de fattigas perspektiv på utveckling. Det
            innebär att de fattiga människornas behov, intressen och förutsättningar
            ska vara utgångspunkt i strävandena mot en rättvis och hållbar
            utveckling.
          </p>
          <p xml:id="i-6pNYRaxEWTPkh9moTaRMqp">
            Sedan december 2008 är EU:s uppförandekod för vapenexport juridiskt
            bindande. Koden innehåller bl.a. långtgående skrivningar om att
            säljarlandet ska ta hänsyn till om exporten allvarligt riskerar
            att motverka en hållbar utveckling i mottagarlandet.
          </p>
          <p xml:id="i-SsnySd8pDkRArRBG9Vp53Z">
            Om Sverige ska leva upp till PGU och EU:s nya uppförandekod bör
            vapenexporten i varje enskilt fall föregås av en problematiserande
            granskning av om vapenexporten riskerar att motverka hållbar utveckling.
            I samband med vapenexport bör en försiktighetsprincip anammas
            med innebörden att fattigdomsbekämpning har företräde vid målkonflikter
          </p>
          <head xml:id="i-8XrbysBTrSM2sFpGAgS6nL" type="h1">
            Spridning av små och lätta vapen
          </head>
          <p xml:id="i-VfgM56kit7F5w4PuXviRe9">
            Små och lätta vapen utgör ett av de största hoten mot mänsklig
            säkerhet. Drygt 1 300 människor per dag mister livet i världen
            på grund av dem. Antalet skadade är cirka tre gånger så stort.
            Handeln med små och lätta vapen är ett allvarligt problem. Vapnen
            är förhållandevis billiga och enkla att transportera och smuggla.
            De allra flesta illegala vapen har en gång varit legala. Kontrollmekanismerna
            för den legala produktionen och handeln är undermåliga. Nationella
            regler och kontroller har visat sig inte fungera.
          </p>
          <p xml:id="i-2kmHpEvGTdThuDv3RrNaGT">
            Frågan om ett internationellt vapenhandelsavtal inom FN påbörjades
            2006. Förhandlingsprocessen mynnar förhoppningsvis ut i ett vapenhandelsavtal
            2012.
          </p>
          <p xml:id="i-DbZpwdekCuCj5LofKjYojs">
            Runt om i världen ser vi gång efter annan att svenska vapen dyker
            upp och används. Hur har det kunnat ske? frågar vi oss. Sverige
            säljer oftast bara vapen till stabila länder som inte befinner
            sig i konflikt. Men i de fall vi faktiskt säljer till länder i
            konflikt, så händer det att vapen förloras och hamnar i orätta
            händer eller helt enkelt överlämnas till tredje part i strid med
            de svenska exportreglerna, som i fallet när amerikanska styrkor
            överlämnade det svensktillverkade pansarskottet AT4 till irakiska
            styrkor, i strid med gällande slutanvändarintyg, vilket är något
            som Dagens Nyheter tidigare rapporterat om.
          </p>
          <p xml:id="i-ELuj3U5zECD6GPrhHNKtb8">
            Varje år exporterar Sverige små och lätta vapen till länder som
            Storbritannien, USA, Kanada, Saudiaraben och Danmark för stora
            summor. Sverige, som historiskt sett håller en relativt hög profil
            för att kontrollera lätta vapen, har samtidigt en stor export
            av dessa vapen. Och det visar sig att vapnen dyker upp i andra
            krigshärdar, på andra kontinenter än dit vapnen en gång såldes.
          </p>
          <p xml:id="i-6sGWhNi7j5NUM2kBvaMNHJ">
            Miljöpartiet anser att Sverige här spelar ett dubbelspel. Man
            agerar internationellt för en hård kontroll men är samtidigt världsledande
            inom området bärbara pansarvärns­vapen. Det svenska företaget
            Saab Bofors Dynamics har sålt över en miljon vapen­system till
            över 50 länder i världen. Det mest spridda vapnet är granatgeväret
            Carl Gustaf som har använts i en mängd krig, exempelvis i Burma,
            Sri Lanka, Vietnam och Kashmir.
          </p>
          <p xml:id="i-FSVcmyBLwAbtaJCbebVjbD">
            En stor köpare av Carl Gustaf är USA, och vapnet har använts
            i både Irak och Afghanistan. Till granatgeväret finns den s.k.
            flechetteammunitionen, ADM 401, som är utvecklad för specifika
            amerikanska ändamål och särskilt anpassad för krigföring i stadsmiljö.
            Vid explosionen sprids över tusen små sylvassa pilar, s.k. flechetter,
            över ett 100 meter stort område, och risken att oskyldiga civila
            skadas är stor. Människorättsorganisationen Human Rights Watch
            har protesterat mot tillverkningen av ADM 401 för att den är inhuman
            och strider mot Genèvekonventionen.
          </p>
          <head xml:id="i-4kddPAG47TCUkDnm2JBdcs" type="h1">
            Vapenexport bidrar till att göda krig och konflikter
          </head>
          <p xml:id="i-Fm4a3e6WAGjmWpgdQGGuiG">
            På Millennietoppmötet i september 2000 antogs följande deklaration:
            Vi ska göra vårt yttersta för att befria våra folk från krigets
            gissel som i konflikter inom och mellan länder har krävt mer än
            fem miljoner liv under det senaste årtiondet.
          </p>
          <p xml:id="i-YNTA1khyR5uNwR97izHDQY">
            Om Sverige och världens länder menar vad de säger måste det naturligtvis
            få konsekvenser. Delar av världen präglas av djupgående och komplicerade
            konflikter, som ofta leder till krig och grova kränkningar av
            mänskliga rättigheter.
          </p>
          <p xml:id="i-5yuY6tE54p4RgNbkXYiQ8W">
            Den internationella vapenhandeln är en viktig drivkraft bakom
            den militära upprustningen och bidrar därmed till krig och väpnade
            konflikter. Därför bör Sverige verka för en radikal svensk och
            global nedrustning och för att resurser som i dag förslösas på
            militär rustning omfördelas till insatser som kan förebygga krig
            och konflikter.
          </p>
          <p xml:id="i-6ZHhfNkDsZDimWVrv4sjae">
            Dessvärre finns nu i stället förslag i Sverige som går i motsatt
            riktning och som ytterligare öppnar för att sälja vapen till krigförande
            länder. Det är förslag som syftar till att göra det enklare att
            exportera till ett antal strategiskt viktiga länder som Sverige
            har ett omfattande krigsmaterielsamarbete med.
          </p>
          <p xml:id="i-Hrg8cvKZkZJHkVM6Hj1hk4">
            En konsekvens av detta är att Sverige lättare ska kunna exportera
            krigsmateriel till krigförande länder, t.ex. USA och Storbritannien.
            Ett annat exempel är att Sverige, trots långvarigt krig mellan
            Indien och Pakistan, fortsätter att leverera krigsmateriel till
            båda parter för att inte undergräva nuvarande och framtida affärskontakter.
          </p>
          <p xml:id="i-QXxaaYhrgdNgstWQzHMfhh">
            Här anser Miljöpartiet att det krävs mer än fagra ord för att
            svenska folket ska återfå förtroendet för hanteringen kring svensk
            vapenexport.
          </p>
          <head xml:id="i-E82i4vs2amRoLs3c6pAKzS" type="h1">
            Sverige bidrar till en upprustningsspiral i en av världens mest
            explosiva regioner
          </head>
          <p xml:id="i-5n2LhbTveR25URvvXAgmEM">
            Alltsedan Bofors stora vapenaffär med Indien i mitten av 1980-talet,
            som kantades av mutor och korruption, då Sverige sålde ett stort
            antal fälthaubitsar till Indien, har Bofors fått sälja kanoner
            men nu under benämningen följdleveranser. Att det inte bara handlar
            om underhåll, reservdelar och ammunition till de kanoner som redan
            sålts, utan även helt nya kanoner, gör att tilltron till den svenska
            vapenexportlagstiftningen sedan länge är kraftigt försvagad.
          </p>
          <p xml:id="i-2kqd35iPXUezBtXDwBmtcp">
            Samtidigt som Bofors sålt kanoner och moderna fälthaubitsar har
            Sveriges enskilt största vapenexportör Saab under flera år sålt
            avancerad radarutrustning, Erieye, till grannlandet Pakistan.
            Saabs ägare Investor hoppas även få sälja stridsflygplanet JAS
            39 Gripen E/F till Indien. Att det ens är möjligt att sälja vapen
            till dessa båda länder, med tanke på ländernas långvariga konflikt
            om gränsområdet Kashmir, är något som Miljöpartiet ifrågasatt
            länge. Detta speciellt med tanke på att båda länderna är kärnvapenstater.
            Genom att vi beväpnar båda länderna bidrar Sverige aktivt till
            en upprustningsspiral i en av världens mest explosiva regioner.
          </p>
          <p xml:id="i-7kUgVnpRNbLDEcDTc8HDey">
            Den främsta anledningen till Miljöpartiets motstånd till Saabs
            inblandning i kontrakten om att få leverera 126 JAS 39 Gripen-plan
            till det indiska flygvapnet, är problemet att flygplanet med största
            sannolikhet kommer att anpassas för att kunna bära landets kärnvapen.
            En affär som inbegriper att JAS 39 Gripen blir kärnvapenbärare
            borde inte vara möjligt enligt gällande vapenexportlagstiftning.
            Det kan inte heller vara ett svenskt utrikespolitiskt mål att
            göda en potentiell kärnvapenkonflikt. Regeringen borde därför
            ge Saab tydliga signaler om att det är en affär som Sverige omöjligen
            kan stå bakom.
          </p>
          <p xml:id="i-FAJS7Yj5J4te5q2edSTdFS">
            Det är också ett problem att det är svenska staten som står som
            ekonomisk garant vid vapenaffärer. Det är inte heller rimligt
            att svenska biståndsmedel ska garantera svenska vapenaffärer om
            t.ex. länder som Pakistan av någon anledning skulle ställa in
            betalningen för radarsystemet Erieye. Pakistan, som under det
            gångna året drabbats hårt av naturkatastrofer, skulle mycket väl
            kunna göra detta om landet återigen skulle drabbas av en naturkatastrof.
            Skulle detta ske, garanterar svenska staten i form av biståndsmedel
            att Saab får igen sina pengar. Ett sådant system är inte hållbart.
          </p>
          <head xml:id="i-6hxxjAbksw1P3jzkW5BwiU" type="h1">
            Svensk vapenexport stärker diktaturer och bidrar till brott mot
            de mänskliga rättigheterna
          </head>
          <p xml:id="i-5JJWJ8Fqikuhf4LPdLJxXF">
            Sverige sålde 2010 vapen för 2,4 miljarder kronor till Mellanöstern
            och Nordafrika, vilket motsvarar 17,5 % av Sveriges totala export
            av krigsmateriel.
          </p>
          <p xml:id="i-FLKtBr984ZwBrTQqyEx6pD">
            En av de grundläggande förutsättningarna för vapenexport i Sverige
            är sedan 1971 års riksdagsbeslut att mottagarländerna ska respektera
            de mänskliga rättigheterna. Trots det tillåts export till en rad
            länder som bryter mot de mänskliga rättigheterna.
          </p>
          <p xml:id="i-Ef3fxb7jPsg6X9uwDxmZ5J">
            I riktlinjerna för vapenexport anges att respekt för mänskliga
            rättigheter är ett centralt villkor för att vapenexport ska beviljas.
            Det spelar ingen roll om vapnen i sig kan komma att användas för
            att kränka mänskliga rättigheter eller inte, det räcker att kränkningarna
            förekommer i landet för att vapenexporten ska stoppas.
          </p>
          <p xml:id="i-7rvuFSi1GcUoDDxvJSA6cg">
            Sedan jasminrevolutionen inleddes i Tunisien i januari 2011,
            en revolutionsvåg som sedan fortsatte och svepte över länderna
            i Nordafrika och Mellanöstern, har det blivit alltmer uppenbart
            att reglerna för den svenska vapenexporten måste ses över. Det
            kan inte vara så att svenska vapen säljs till diktaturer som förtrycker
            sin befolkning och kväser oppositionens krav på demokrati och
            mänskliga rättigheter. Att sälja vapen till en diktatur för stabilitetens
            skull, på bekostnad av de mänskliga rättigheterna, är oacceptabelt.
          </p>
          <p xml:id="i-WHiBSCYpmG3RwJ6fBeikvE">
            Att svensk utrikespolitik ska främja respekten för de mänskliga
            rättigheterna har av riksdag och regering betonats alltmer under
            senare år. Omsorgen om och försvaret av de mänskliga rättigheterna
            är en integrerad och central del av den svenska utrikespolitiken.
          </p>
          <p xml:id="i-YPRaUmsj9cDcNcCWXmbPjg">
            Trots de hårda skrivningarna ser verkligheten helt annorlunda
            ut än i dessa restriktiva intentioner. Riksdagens riktlinjer för
            vapenexport åsidosätts systematiskt. Sverige exporterar stora
            mängder krigsmateriel till flera länder där svåra brott mot mänskliga
            rättigheter begås, vilket legitimerar regeringarna politiskt såväl
            som stärker deras vapenmakt rent konkret.
          </p>
          <p xml:id="i-HSv6vLWZQTjbYn9GhfHvXL">
            Under 2010 har Sverige sålt vapen eller övervakningsutrustning
            till följande länder i Mellanöstern och Nordafrika: Saudiarabien,
            Bahrain, Tunisien, Egypten, Jordanien, Algeriet, Pakistan och
            Förenade Arabemiraten.
          </p>
          <p xml:id="i-7P5WR18yJ4ofS2C4ymeipu">
            Trots att demokrati är ett utmärkande drag i svensk utrikespolitik
            säljer Sverige vapen till en rad diktaturer. Genom bl.a. bistånd
            och politiska insatser har Sverige på olika sätt sökt understödja
            demokratiska krafter och en demokratisk utveckling i olika delar
            av världen. Demokrati är en hörnsten i Sveriges politik för global
            utveckling. Politiken ska präglas av ett rättighetsperspektiv.
            I rättighetsperspektivet ingår demokrati och mänskliga rättigheter.
          </p>
          <p xml:id="i-8GWDYDJD6jdAt7DyT8LmJh">
            Trots denna skrivning har svensk praxis möjliggjort att vapenexport
            tillåtits till flera icke-demokratiska länder. Sverige skickar
            och har skickat vapen till en rad länder som inte är demokratiska.
            Detta gäller såväl den nuvarande borgerliga regeringen som den
            förra socialdemokratiska regeringen.
          </p>
          <p xml:id="i-MAq1RiAyAA2VbPTfcAPkc3">
            Enligt EU:s uppförandekod ska man bl.a. bedöma mottagarlandets
            inställning till relevanta principer i internationella instrument
            som rör internationell humanitär rätt. I uppförandekoden hävdas
            att medlemsstaterna inte ska utfärda exportlicens om det föreligger
            uppenbar risk att den militära teknik eller den krigsmateriel
            som ska exporteras kan komma att användas vid allvarliga kränkningar
            av internationell humanitär rätt.
          </p>
          <head xml:id="i-Vix5BkczNCNocAkruywpW4" type="h1">
            Försvarsexportmyndigheten
          </head>
          <p xml:id="i-UVwDmhqLbF6VbU4oawsWbc">
            I augusti 2010 startade Försvarsexportmyndigheten sitt arbete,
            med syfte att främja den svenska vapenexporten. Miljöpartiet har
            hela tiden varit emot att denna myndighet inrättas. Vi anser att
            företagen själva borde bekosta alla exportäventyr som den svenska
            krigsindustrin ger sig in i. Då vapenindustrin inte är vilken
            näring som helst, anser vi att det inte är rimligt att svenska
            skattebetalare ska betala för att främja exporten av svensk krigsmateriel.
            Det rimmar dessutom illa med politik för global utveckling (PGU)
            att det finns en särskild myndighet för att främja vapenexporten.
            Alla områden ska underställas PGU, vapenexporten är naturligtvis
            inget undantag.
          </p>
          <p xml:id="i-FYhAEecNi95ew5RQ4xeZsX">
            Enligt Miljöpartiet är det ett mål i sig att begränsa vapenproduktionen
            i världen. En grundförutsättning för att en näring ska kunna få
            exportstöd borde vara att det ställs krav på transparens och EN
            tydlig redovisning av vart pengarna går. Detta för att inte svenska
            skattemedel ska gå till korruption. Regelverket för vapenexport
            borde självfallet underställas samma tuffa regler som inom biståndssektorn,
            med sina tydliga krav på redovisning.
          </p>
          <p xml:id="i-UaTysXzDkKCG4i3gMH1K5R">
            Dessutom borde de statliga exportorganen som försäkrar och lånar
            ut pengar till svenska företag i länder med stora risker underställas
            regler om mänskliga rättigheter. Både vapenexporten och den statligt
            finansierade exportpolitiken med Exportkredit­nämnden (EKN) och
            Svensk Exportkredit (SEK) borde självklart underordnas regelverk
            för att säkerställa att inget stöd ges till affärer som riskerar
            att bidra till kränkningar av mänskliga rättigheter. Transparens
            borde vara en självklarhet.
          </p>
          <p xml:id="i-QiEXW8ZKo9WnRLbYzzbihc">
            Miljöpartiet anser att Försvarsexportmyndigheten borde läggas
            ned; i stället borde man upprätta ett institut för tidig varning,
            med fokus på förebyggande insatser och fredlig konflikthantering.
            Det vore en bättre användning av skattemedel än att främja exporten
            av svensk krigsmateriel.
          </p>
          <head xml:id="i-LetT1tvVbctzrpqgHxKCEQ" type="h1">
            Europeiska försvarsbyrån (EDA)
          </head>
          <p xml:id="i-7WQzyz7NwzgW5qDmnAAoNN">
            År 2004 bildades Europeiska försvarsbyrån (EDA). Byråns primära
            uppgift är att söka förenkla och samordna flera länders materielupphandlingar.
            Dess syfte är också att utveckla försvarskapaciteten, stärka samarbetet
            om krigsmateriel, stärka försvars­industrin i Europa samt främja
            militär forskning och utveckling. Produktion och utveckling av
            krigsmateriel är en mycket viktig del av EU:s säkerhetspolitik.
            Det gäller att exportera och sälja så mycket vapen som möjligt
            i världen. Miljöpartiet är oroligt för att starka krafter styr
            utvecklingen mot en gemensam politik och upphandlingsprocess för
            försvarsmateriel inom EU.
          </p>
          <p xml:id="i-YPE5Bp5pHuvQd8Jp7KYswH">
            EU:s nya uppförandekod för vapenexport är juridiskt bindande
            sedan december 2008. Vi noterar att koden bl.a. innehåller långtgående
            skrivningar om att säljarlandet ska ta hänsyn till om exporten
            allvarligt riskerar att motverka en hållbar utveckling i mottagarlandet,
            vilket är positivt. Det är svårt att vara kritisk till en uppförandekod
            och till transparens, som båda i grunden är något bra. Men Miljöpartiet
            ser med oro på de intressen som ligger bakom. Vi ser Försvarsbyråns
            arbete som en del i utvecklingen mot en upprustning i Europa.
            Detta är något som vi är starkt kritiska till. Risken finns att
            EDA verkar för en harmonisering av den relativt restriktiva svenska
            lagstiftningen för vapenexport till en mer liberal lagstiftning
            på EU-nivå.
          </p>
          <p xml:id="i-JwbJNDpncu8cBKuNpxPFge">
            Handel med krigsmateriel måste självfallet omgärdas med stora
            restriktioner. Det är inte en vara vilken som helst som är en
            del av EU:s inre marknad. Det är viktigt att EU:s politik blir
            mer restriktiv och tillämpas strikt. Miljöpartiet finner det märkligt
            att EU å ena sidan säger sig vilja verka för nedrustning och exportkontroll,
            å andra sidan lägger alltmer resurser på egen krigsmateriel och
            på att ta fram nya vapensystem i den gemensamma försvarsbyrån.
          </p>
          <p xml:id="i-VdYfgNNLkgWUvdeJKgzaxZ">
            Miljöpartiet följer noggrant utvecklingen av EDA och menar att
            Sverige bör göra en översyn av det svenska medlemskapet i försvarsbyrån.
          </p>
        </div>
        <div xml:id="i-G5j6L2MFsc9bcGHScYuPwd" type="signatureBlock">
          <list xml:id="i-MEDhnQaKDNcCHeJ2nTJFuc">
            <item xml:id="i-NnztLnYWDWQV9GuuhutHi7" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-Jwx2Na5pyYgnExuAxZL1Yz" who="i-2EZPhWWR7yHztg3zN2aNvh" type="signature">
              Peter Rådberg (MP)
            </item>
            <item xml:id="i-R6SXN4hFTZn4avJbhtUoYV" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
