<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00250">
  <teiHeader>
    <fileDesc>
      <titleStmt>
        <title>Föräldraskap</title>
        <author corresp="i-J6iNc7etmFsvBgThMM5STy">av Anna Steele (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Föräldraskap</title>
          <idno type="rdwebb">H102C250</idno>
          <rs type="number">C250</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C250/text</ref>
          <ref type="dokument_url_html">http://data.riksdagen.se/dokument/H102C250</ref>
          <ref type="dokumentstatus_url_xml">http://data.riksdagen.se/dokumentstatus/H102C250</ref>
          <ref type="doc">http://data.riksdagen.se/fil/F15DD6F3-8CA0-478B-A432-54D2D330CD4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna Steele</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AQVyWHU6YdSuopZK2NDevH" type="signed"/>
        <correspContext corresp="i-AQVyWHU6YdSuopZK2NDevH">
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction xml:id="i-JSTg1snm8k6dLoda1bsXc2" type="numbering">
          <date when="2013-10-02"/>
        </correspAction>
        <correspAction xml:id="i-Vrw5qFragpJFyF16WGW1dF" type="submission">
          <date when="2013-10-01"/>
        </correspAction>
        <correspAction xml:id="i-K9qD758jgWL3dyxLP9KvYc" type="transfer">
          <date when="2013-10-01"/>
        </correspAction>
        <correspAction xml:id="i-QGQ7854JK7jHjyQXAnb5Tp" type="assigned"/>
        <correspContext corresp="i-QGQ7854JK7jHjyQXAnb5Tp">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RrGYgkxfeuTDk21VeS7nRr" type="motHeader"/>
      <div xml:id="i-Mx5DuYmHxicPzWJP27AQhF" type="motBody">
        <div xml:id="i-CszutJgNwWF7nb6uR8v4ct" type="motProposal" subtype="förslag">
          <head xml:id="i-SjnQbnVjum19yNrnmboRoc">
            Förslag till riksdagsbeslut
          </head>
          <list xml:id="i-6HZqEKgdShNWXLti8MmJNc" style="ol">
            <item xml:id="i-EeaApn6Mk5egdsS4DubT3z">
              Riksdagen tillkännager för regeringen som sin mening vad som
              anförs i motionen om behovet av en helhetsöversyn av den rättsliga
              regleringen av föräldraskap.
            </item>
            <item xml:id="i-VTzHcEahNtaaKHrsRYgHjg">
              Riksdagen tillkännager för regeringen som sin mening vad som
              anförs i motionen om behovet av att snarast införa en könsneutral
              föräldraskapspresumtion för alla personer som är gifta med någon
              som fött ett barn, oavsett de inblandade parternas kön.
            </item>
          </list>
        </div>
        <div xml:id="i-CSWc4qYq6jgbcZ6paBecxP" type="motContent">
          <head xml:id="i-3zXuuRrAyvVdyL8NjqsjcW" type="h1">
            Motivering
          </head>
          <p xml:id="i-9sK6FXfQPsJnbvv3LtKBAa">
            Lagstiftningen om föräldraskap finns idag i 1 kap. föräldrabalken,
            som har rubriken Om faderskapet och moderskapet till barn. Reglerna
            om hur faderskap bestäms är oförändrade sedan lång tid tillbaka
            medan några nya regler om moderskapets fastställande tillkommit
            under senare tid, t.ex. som gäller insemination.
          </p>
          <p xml:id="i-MhxfbUh2eJX8Lud7MaG4W4">
            Är modern gift vid ett barns födelse ska mannen i äktenskapet
            som huvudregel anses som barnets fader. Om modern är ogift ska
            faderskapet fastställas genom bekräftelse eller dom. Socialnämnden
            har skyldighet att se till att faderskapet blir fastställt (2
            kap. föräldrabalken).
          </p>
          <p xml:id="i-VkzbENHmVY9VDUfsmAcwPv">
            Vissa bestämmelser om rättegången i mål om faderskap finns i
            3 kap. föräldrabalken. Därtill finns en särskild lag (1958:642)
            om blodundersökning m.m. vid utredning av faderskap.
          </p>
          <p xml:id="i-DCSXfX9JsRSG3RvNvK8wqF">
            Stora förändringar i samhället har skett sedan flertalet av de
            nämnda reglerna beslutades. Dna-tekniken har inneburit mycket
            säkrare metoder för bestämmande av föräldraskap. Assisterad befruktning
            har tillgängliggjorts för fler, sedan 2005 också för samkönade
            par, och kunskapen finns också kring att många människor trots
            möjligheten att få tillgång till sådan behandling i Sverige ändå
            väljer att till exempel åka utomlands för behandling. Sådana beslut
            kan bland annat bero på landstingens köer eller att få antal försök
            erbjuds och att privata alternativ i Sverige i princip saknas
            för par som behöver donerade könsceller. Dessutom har surrogatmödraskapsöverenskommelser
            blivit allt vanligare, och barn föds till följd av sådana överenskommelser,
            som ofta gjorts utomlands.
          </p>
          <p xml:id="i-XhWh7uiTB5H92ST7nk8N5F">
            Den skriftliga bekräftelsen om faderskap vid samboförhållanden
            som görs inför Socialnämnden borde kunna förenklas och överflyttas
            till en enkel skriftlig anmälan till folkbokföringsmyndigheten,
            undertecknad av fader och moder. Motioner om detta har inlämnats
            av olika riksdagsledamöter sedan i vart fall riksmötet 2003/04.
          </p>
          <p xml:id="i-NkeJ5NxB2JenZ8R2CRbDNJ">
            Reglerna om upphävande av ett faderskap är olika om faderskapet
            erkänts i en skriftlig bekräftelse eller om faderskapet blivit
            fastställt genom dom. I förstnämnda fall kan mannen respektive
            barnet ifråga väcka talan om ogiltighetsförklaring av faderskapsbekräftelsen.
            I det senare fallet erfordras att Högsta domstolen beviljar resning,
            vilket oftast är mycket svårt att motivera. Det finns också olika
            regler om vem som får väcka talan i de fall då mannen avlidit.
            Motioner om just dessa olika regler om rätten att väcka talan
            för efterlevande make eller maka och mannens arvingar har inlämnats
            sedan i vart fall riksmötet 2002/03.
          </p>
          <p xml:id="i-CWoCbsH5wWp8GX1ye7Aq2m">
            Under senare år har också många motioner ingivits med krav på
            lagreglering av föräldraskap vid assisterad befruktning. Utredning
            härom har gjorts i betänkandet Föräldraskap vid assisterad befruktning
            (SOU 2007:3), som fortfarande är under beredning i Regeringskansliet.
            Någon tidsplan när detta kan bli färdigt för en proposition har
            inte lämnats.
          </p>
          <p xml:id="i-UUDVZvkwrYDUpvdhREEAXn">
            SOU 2007:3 fokuserar huvudsakligen på situationen för kvinnliga
            samkönade par och föreslår att föräldraskapet för en kvinna som
            är gift med en kvinna som föder ett barn ska regleras på samma
            sätt som föräldraskapet för en man i samma situation. Ur ett barnperspektiv
            är det centralt att barnet får tillgång till båda sina föräldrar
            från början och inte tvingas vänta på att en utdragen adoptionsprocess
            ska äga rum (vid klinikinseminationer utomlands eller privata
            arrangemang) eller att föräldraskapet ska hinna bekräftas vid
            ett besök hos Socialnämnden. SOU 2007:3 föreslår också hur regelverket
            kring upphävande av föräldraskapspresumtion ska kunna justeras
            så att också situationer där moderns fru inte ska vara den andra
            föräldern kan lösas juridiskt.
          </p>
          <p xml:id="i-Xo8J1J1WdJboe9k36Ru1HC">
            Sedan SOU 2007:3 har ytterligare förändringar av den svenska
            lagstiftningen som påverkar regleringen av föräldraskapet gjorts.
            Sedan den 1 juli i år krävs inte längre tvångssteriliseringar
            vid byte av juridiskt kön. En av de omedelbara effekterna av detta
            är att kvinnor numera kan ha spermier och alltså ge upphov till
            barn på samma sätt som män med spermier kan det. Kopplingen mellan
            juridiskt kön och könsceller finns inte längre. I och med detta
            blir det ologiskt och orimligt att göra skillnad på kön när det
            gäller reglering av föräldraskap. Vem som genomgått ett juridiskt
            könsbyte är sekretessbelagt, så det kommer inte heller att vara
            möjligt med några särregleringar gällande just kvinnor med spermier.
          </p>
          <p xml:id="i-6Qv8aWvYXbYQ1Wv455pDvP">
            Regeringen har den 19 juni 2013 beslutat att tillsätta en utredning:
            Utökade möjligheter till behandling av ofrivillig barnlöshet (dir.
            2013:70). I utredningen ingår att föreslå erforderliga följdförändringar
            i den föräldraskapsrättsliga regleringen som kan bli en följd
            om ensamstående erhåller möjlighet till assisterad befruktning
            och surrogatmoderskap tillåts. Det är min uppfattning att ett
            införande av könsneutral föräldraskapspresumtion är möjligt redan
            nu, och att utredaren i övrigt bör titta på möjligheterna till
            större förändringar som till exempel berör samboende, ej gifta
            personer.
          </p>
          <p xml:id="i-QmxBSXzvHpYJbr7VJd1zjU">
            Frågor om föräldraskap är av stor betydelse för såväl föräldrar
            som barn. Det är därför viktigt att den rättsliga regleringen
            blir rättssäker och otvetydig samt enkel och modern i sin tillämpning.
            Den nu tillsatta utredningen bör därför kompletteras med en helhetsöversyn
            av alla nu aktuella frågor om fastställande och upphävande av
            föräldraskap (faderskap och moderskap).
          </p>
        </div>
        <div xml:id="i-4ZvFZjto7zxS2y4MRoBJaq" type="motSignatures">
          <list xml:id="i-23R6giALAzGQC9NQViKgG4">
            <item xml:id="i-CZ8m6PrQXC2HiZEYHcSeNB">
              Anna Steele (FP)
            </item>
          </list>
        </div>
      </div>
    </body>
  </text>
</TEI>
