<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00006">
  <teiHeader>
    <fileDesc>
      <titleStmt>
        <title>med anledning av prop. 2009/10:176 Personlig assistans och andra insatser – åtgärder för ökad kvalitet och trygghet</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:176 Personlig assistans och andra insatser – åtgärder för ökad kvalitet och trygghet</title>
          <idno type="rdwebb">GX02So6</idno>
          <rs type="number">So6</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So6/text</ref>
          <ref type="dokument_url_html">http://data.riksdagen.se/dokument/GX02So6</ref>
          <ref type="dokumentstatus_url_xml">http://data.riksdagen.se/dokumentstatus/GX02So6</ref>
          <ref type="doc">http://data.riksdagen.se/fil/538D5736-BBD5-4547-A6DD-E73B66096112</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7khRmfs68KSevAnHxvfEWQ" type="basedOn"/>
        <correspContext corresp="i-7khRmfs68KSevAnHxvfEWQ">
          <ref>Proposition 2009/10:176</ref>
        </correspContext>
        <correspAction xml:id="i-DQxQSJghXVo6N9LJhbx95z" type="signed"/>
        <correspContext corresp="i-DQxQSJghXVo6N9LJhbx95z">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-JACkLdfr6WN6PJNmWcWduA" type="referral">
          <date when="2010-04-09"/>
        </correspAction>
        <correspAction xml:id="i-8X1yRuKuXaMTfNsvWjaeS8" type="dismissal">
          <date when="2010-04-08"/>
        </correspAction>
        <correspAction xml:id="i-EwXSrigatxkjpNT4SC53zG" type="dismissal">
          <date when="2010-04-08"/>
        </correspAction>
        <correspAction xml:id="i-QLoei6tBopdZJ4KbEN3jf4" type="transfer">
          <date when="2010-03-31"/>
        </correspAction>
        <correspAction xml:id="i-RqFsEF6oUyp97x9LTWy1zp" type="submission">
          <date when="2010-03-31"/>
        </correspAction>
        <correspAction xml:id="i-9Kx2rzPUrdRNbSLeRmfrpA" type="assigned"/>
        <correspContext corresp="i-9Kx2rzPUrdRNbSLeRmfrpA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Fr1J5uBgQdt19aYmCyVjMg">
            Förslag till riksdagsbeslut
          </head>
          <list style="ol">
            <item xml:id="i-VyBTi7xuFDdr8eMekVHg6u">
              Riksdagen tillkännager för regeringen som sin mening vad som
              anförs i motionen om att regeringen ska ta initiativ till en dialog
              med de berörda parterna i syfte att hitta en lösning som gör det
              möjligt att tillförsäkra personliga assistenter samma grundläggande
              arbetsrättsliga skydd som andra löntagare samtidigt som brukarnas
              behov tillgodoses.
            </item>
            <item xml:id="i-8kptujB2Pjse9oAGrky17S">
              Riksdagen tillkännager för regeringen som sin mening vad som
              anförs i motionen om att utreda om det i vissa fall ska finnas
              möjlighet att ta hjälp av en oberoende företrädare vid beslut
              om insatser enligt LSS.
            </item>
            <item xml:id="i-Sxi6fxanuLN3jKwHb81CPE">
              Riksdagen tillkännager för regeringen som sin mening vad som
              anförs i motionen om att personer med psykisk funktionsnedsättning
              inom personkrets 3 ska ges rätt till daglig verksamhet.
            </item>
          </list>
        </div>
        <div type="motContent">
          <head xml:id="i-2KgpbKvmMLXkYR53GCUicf" type="h1">
            Rätten till personlig assistans
          </head>
          <p xml:id="i-3N9gJh7GpWiFguPk5uWpTn">
            I FN-konventionen om mänskliga rättigheter för personer med funktionsnedsättning
            fastslås funktionshindrades rätt till självbestämmande och rätten
            att kunna delta i samhället. För detta behövs ibland personligt
            stöd i vardagen. Bristen på sådant stöd tvingar i dag många människor
            med funktionsnedsättningar till ett liv i passivitet, otrygghet
            och ohälsa. Ett aktivt agerande är nödvändigt för att FN-konventionen
            om rättigheter för personer med funktionsnedsättningar ska kunna
            få konkret betydelse i dessa människors liv. Det svenska systemet
            med personlig assistans bidrar till självbestämmande för personer
            med funktionsnedsättningar.
          </p>
          <p xml:id="i-ThdD9EX4hAJj2uLph13osq">
            En av grundtankarna med personlig assistans är att människor
            med funktionsnedsättning ska få leva det liv som de vill leva.
            Personlig assistans har förbättrat livskvaliteten enormt för många
            och är en av de viktigaste jämlikhetsreformerna i Sveriges historia.
          </p>
          <p xml:id="i-VuyEmLvv7RyeMgS8ZHbQeT">
            I utredningen av assistansersättningens samhällsekonomiska effekter
            (Socialstyrelsen, SOU 2008:77) finner Socialstyrelsen att personlig
            assistans är en kostnadseffektiv insats som borde utökas till
            fler personer.
          </p>
          <p xml:id="i-B2oJc6PhV4nzNAXTFr6k4g">
            LSS-kommittén har sett över lagstiftningen och lämnat förslag
            i sitt slutbetänkande Möjlighet att leva som andra (SOU 2008:77).
            Samtidigt som det finns vissa bra förslag i utredningen så har
            alltför många av förslagen sin grund i att man vill spara pengar.
            Generellt sett ser Vänsterpartiet inte stora möjligheter till
            det om man samtidigt ska uppfylla Sveriges åtaganden om rättigheter
            för personer med funktionsnedsättning, vilket vi tveklöst måste
            och bör göra.
          </p>
          <p xml:id="i-BWScVfvYXzTRdf7wh83bY5">
            I regeringens proposition tas ställning till ett fåtal av utredningens
            förslag. I denna motion fokuserar vi helt på regeringens proposition
            och kommer att återkomma till övriga aktuella frågor kring personlig
            assistans och LSS i andra sammanhang.
          </p>
          <head xml:id="i-GrgxUYed4eieaJDh99wfEP" type="h1">
            Åtgärder för att dämpa kostnadsutvecklingen
          </head>
          <p xml:id="i-NyxE5BV43aKHAN7SdNhmbq">
            Såväl i utredningen Möjlighet att leva som andra som i regeringens
            proposition problematiseras kostnadsutvecklingen när det gäller
            personlig assistans. Visst ska den personliga assistansen inte
            kosta mer än nödvändigt, men för Vänsterpartiet är inte kostnadsdämpning
            en principiell utgångspunkt i sammanhanget, utan rätten till en
            god personlig assistans bör stå i fokus. I regeringens proposition
            skriver man att kostnadsutvecklingen ska uppmärksammas nu och
            även fortsättningsvis. Man skriver vidare att möjligheter att
            dämpa kostnadsutvecklingen måste övervägas. Rent konkret finns
            dock i regeringens proposition endast en åtgärd för detta, nämligen
            att skärpa villkoren för dubbelassistans, vilket vi ska återkomma
            till.
          </p>
          <p xml:id="i-STXKMhqbixMSncmei5HeDn">
            Frågan finns dock även med i bilden när det gäller uppdraget
            till Socialstyrelsen att ta fram en enhetlig behovsbedömningsmodell.
            Den modell som varit under utarbetande har fått utstå mycket kritik
            för sina integritetskränkande frågor och för risken att den leder
            till uppstyckade insatser som i sin tur leder till avsevärt minskad
            flexibilitet och minskat självbestämmande för de assistansberättigade.
            Denna modell har lyckligtvis dragits tillbaka tillfälligt.
          </p>
          <p xml:id="i-Umnt4nChFTcoLG5NWozi7p">
            Samtidigt pågår ett arbete inom Försäkringskassan där bedömningar
            stramas åt, och många har redan drabbats olyckligt av detta.
          </p>
          <p xml:id="i-GHtG5VhU9j1yfaY7qBaerd">
            Vänsterpartiet anser att man måste vara mycket noggrann och aktsam
            om man vill spara pengar inom området personlig assistans. Vi
            kan därför inte ställa oss bakom de svävande skrivningar som regeringen
            presenterar i sin proposition. Det är mycket oklart vad de kan
            leda till i form av uppdrag och direktiv till myndigheter och
            hur myndigheter kan komma att stödja sig på dessa skrivningar
            i kommande arbete.
          </p>
          <head xml:id="i-D1X3fffjh9x6KaGFWGeWch" type="h1">
            Personliga assistenter som anställs direkt av assistansberättigade
          </head>
          <p xml:id="i-FijkHv9y8cqSFYqmjEkd6x">
            I regeringens proposition föreslås att det som huvudregel ska
            krävas tillstånd för att bedriva yrkesmässig verksamhet med personlig
            assistans. En assistansberättigad som själv är arbetsgivare åt
            sina assistenter ska emellertid inte behöva något tillstånd utan
            ska endast vara skyldig att göra en anmälan till Socialstyrelsen.
            Detta ligger i linje med vad som föreslogs i utredningen. Fackliga
            företrädare har dock varit oroliga för att detta kan leda till
            sämre arbetsvillkor för dem som är direkt anställda av assistansberättigade.
          </p>
          <p xml:id="i-AhE8e6ya5WbcP9QJhUMhmg">
            I grunden har Vänsterpartiet ingen annan syn på frågan om tillstånd
            och anmälningsplikt än regeringen. Men vi anser att det är viktigt
            att de assistenter som anställs direkt av assistansberättigade
            inte har sämre arbetsvillkor än andra assistenter.
          </p>
          <p xml:id="i-FqfwXTZXSfdTpBGWqPJteZ">
            I de fall som personliga assistenter anställs direkt av de assistansberättigade
            omfattas den anställda i dag av lagen om arbetstid m.m. i husligt
            arbete.
          </p>
          <p xml:id="i-KnLxrRcWtEKGHMDxZGSmBi">
            Socialstyrelsen kartlägger i rapporten 2007-123-24 Personlig
            assistent som yrke arbetsvillkoren för de personliga assistenterna.
            Man beräknar i rapporten att 50 000 personer i dag arbetar som
            personliga assistenter och att behovet av arbetskraft kommer att
            öka. Endast några få procent av de personliga assistenterna är
            dock direktanställda i sin arbetsgivares hushåll.
          </p>
          <p xml:id="i-EeYtY8vdTwbNUtRK2NBcg8">
            Rapporten visar att personliga assistenter upplever problem med
            otrygghet i anställningen, ensamarbete, lön, osäkerhet vad gäller
            arbetsuppgifter, arbetsmiljö, arbetsgivaransvar och arbetsledning,
            svårigheter att hålla isär yrkesutövande och privatliv, tjänstgöringsgrad,
            fortbildning, yrkesstatus samt yrkesidentitet.
          </p>
          <p xml:id="i-3Cw86MyTopyNftxxbHiGE9">
            Det är en svår balansgång att reglera den här typen av anställningsförhållanden
            så att hänsyn både tas till den assistansberättigades rimliga
            krav på integritet och de anställdas arbetssituation, arbetsmiljö
            och anställningsskydd. Inte desto mindre måste personliga assistenter,
            oavsett vem som anställer dem, omfattas av samma arbetsrättsliga
            skydd som andra löntagare.
          </p>
          <p xml:id="i-SahAaNoVCP92MJFDxjAXrj">
            Regeringen bör därför ta initiativ till en dialog med de berörda
            parterna i syfte att hitta en lösning som gör det möjligt att
            tillförsäkra personliga assistenter samma grundläggande arbetsrättsliga
            skydd som andra löntagare samtidigt som brukarnas behov tillgodoses.
            Detta bör riksdagen som sin mening ge regeringen till känna.
          </p>
          <head xml:id="i-KyLie1g4QKWtUXR9fr3LMD" type="h1">
            Rätt till oberoende företrädare
          </head>
          <p xml:id="i-HsxUTZ9adKJM55wjLwjKCz">
            Propositionen innehåller förslag om att de som berörs av insatserna
            ska få utökade möjligheter att komma till tals. Dels gäller det
            att barn ska få information och möjlighet att framföra åsikter
            om insatser som berör dem, dels gäller det att den enskilde i
            ett ärende som rör LSS ska ha rätt att muntligen vid besök lämna
            uppgifter inför den ansvariga nämnden. Detta är mycket positivt.
            Barn och personer med vissa typer av funktionsnedsättningar kan
            emellertid ha större svårigheter än andra att hävda sina rättigheter
            och komma med synpunkter på hur insatser ska utformas. Det bör
            därför utredas om det i vissa fall ska finnas möjlighet att ta
            hjälp av en oberoende företrädare vid beslut om insatser enligt
            LSS. Detta bör riksdagen som sin mening ge regeringen till känna.
          </p>
          <head xml:id="i-WF9sCBAkw86MpYA1bW9s5E" type="h1">
            Registerkontroll
          </head>
          <p xml:id="i-YUQ3qsG7xFe9upem3U55Ts">
            Det föreslås i propositionen att all personal som jobbar med
            barn inom verksamheter som regleras enligt LSS ska kontrolleras
            mot belastningsregistret. Undantaget är föräldrar som ska utföra
            insatser åt sina egna barn.
          </p>
          <p xml:id="i-tRt1aJ9TTeDUdDo8CWw1v">
            Vänsterpartiet är kritiskt mot den alltmer utbredda registerkontrollen
            i samband med anställningar. Det är inte belagt om registerkontroll
            är effektivt för att uppnå syftet eller om integritetskränkningen
            som sker står i proportion till detta. Möjligheten att registerkontrollera
            personal riskerar att skapa en falsk trygghet eftersom avsaknaden
            av fällande domar inte är någon garanti för att en person inte
            kan begå övergrepp eller utöva våld. Om registerkontroll blir
            alltför utbrett riskerar det att försvåra möjligheten för tidigare
            dömda personer att leva ett liv utan kriminalitet, vilket skulle
            vara klart kontraproduktivt i ett brottsförebyggande hänseende.
          </p>
          <p xml:id="i-R1yETzvpU24oyjh9fZFsYR">
            När det handlar om barn med funktionsnedsättningar så står det
            dock klart för oss att det inte vore rimligt med andra regler
            än vad som i dag finns inom skola, barnomsorg och på HVB-hem,
            där registerkontroller är obligatoriska. Detta särskilt eftersom
            personal som arbetar med barn med funktionsnedsättningar är ensamma
            med barnen i högre utsträckning än vad som är fallet inom skola,
            barnsomsorg och på HVB-hem. Det måste dock vara mycket tydligt
            att registerkontroller inte är en garanti för att dessa barn inte
            ska utsättas för övergrepp. Andra åtgärder för att skydda barnen
            behöver därför utvecklas.
          </p>
          <head xml:id="i-66cfH4g1eY7yiowTgQJVWH" type="h1">
            Arbete och sysselsättning för personer med psykisk funktionsnedsättning
          </head>
          <p xml:id="i-KdW1kNHaYzJYa9aLCv3RRQ">
            I LSS-utredningen föreslogs att personer med psykiska funktionsnedsättningar
            inom personkrets 3 ska få rätt till daglig verksamhet. Personer
            med psykisk funktionsnedsättning är en utsatt och ofta bortglömd
            grupp. De står ofta mycket långt från arbetsmarknaden och har
            en svår ekonomisk situation. Till skillnad från personer som tillhör
            personkrets 1 och 2 i LSS så har personer med psykiska fuktionsnedsättningar
            som tillhör personkrets 3 ingen rätt till daglig sysselsättning
            enligt LSS. Däremot bedrivs det ändå ofta sysselsättningsverksamhet
            för dessa personer ute i kommunerna. Självklart är det bättre
            om dessa personer får arbete inom den vanliga arbetsmarknaden,
            men det finns ändå ett stort behov av att öka tillgången till
            daglig verksamhet. Verksamheten skulle dock behöva öka i omfattning
            och en rättighet enligt LSS skulle leda till att verksamheten
            ökade i omfattning och utbud.
          </p>
          <p xml:id="i-HJugSsz1ByrDBVsmLTrAvf">
            Regeringen vill dock avvakta med denna rättighet med hänvisning
            till sin psykiatrisatsning. Tills vidare nöjer man sig med att
            ta initiativ till försöksverksamhet under tre år. Vänsterpartiet
            anser dock att det inte är tillräckligt att hänvisa till tillfälliga
            satsningar utan att det står klart att det behövs en långsiktig
            satsning på att personer med psykisk funktionsnedsättning ska
            ha sysselsättning.
          </p>
          <p xml:id="i-X2hbmdwzTYDV11To9vgSEz">
            Samtidigt är det självklart viktigt att det bedrivs ett arbete
            för att personer som beviljats daglig verksamhet ska få större
            möjligheter än i dag att gå över till någon form av lönearbete.
          </p>
          <p xml:id="i-Ge5JoUbBGDdwH63QJBQSA4">
            Personer med psykisk funktionsnedsättning inom personkrets 3
            bör alltså ges rätt till daglig verksamhet. Detta bör riksdagen
            som sin mening ge regeringen till känna.
          </p>
          <head xml:id="i-CH7ccPr5Jvj12qg81PxTib" type="h1">
            Skärpta villkor för fler än en assistent samtidigt
          </head>
          <p xml:id="i-FJovxEK7MxQHnaKKRn64Uu">
            Regeringen föreslår att när en person har behov av fler än en
            personlig assistent samtidigt ska detta beviljas först efter att
            möjligheterna att få bostadsanpassningsbidrag och andra hjälpmedel
            har utretts. I de flesta fallen handlar det om dubbelassistans,
            dvs. två assistenter samtidigt.
          </p>
          <p xml:id="i-L8QKJgTUfvSJnt4focf66u">
            Många remissinstanser är oroliga över eller tveksamma till förslaget,
            bl.a. för att det kan leda till att personer ramlar mellan stolarna
            då en huvudman säger att dubbelassistans inte beviljas eftersom
            det finns möjlighet att använda hjälpmedel, medan en annan säger
            att dubbelassistans är att föredra framför hjälpmedel. En remissinstans
            som företräder assistansanordnare menar att detta riskerar att
            försämra assistenternas arbetsmiljö i de fall som dubbelassistans
            krävs på grund av att den assistansberättigade kan bli våldsam
            eller hotfull. Även Socialstyrelsen är tveksam till förslaget.
          </p>
          <p xml:id="i-7nCF7343WzSakhpFrHxYzv">
            Självklart ska dubbelassistans inte beviljas i onödan, men samtidigt
            är det mycket viktigt att behovet av dubbelassistans tillgodoses
            när det finns. Regeringen skriver att den har för avsikt att noggrant
            följa upp och utvärdera tillämpningen av de föreslagna reglerna.
            Vi vill poängtera vikten av detta.
          </p>
        </div>
        <div type="motSignatures">
          <list>
            <item xml:id="i-CjPELMWiqa4e992MBnUUys" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-81k111uut1X34h4ViZojHg" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-8TsNwM2JvXhSTLe7b7wKgL" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-YUwHsT5Mqto4Vvtm5V7phN" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-NfKvfC3B13p3ghFivwpgNC" who="i-6MWLY5JdykMGLLUo96skfp">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
