<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00452">
  <teiHeader>
    <fileDesc>
      <titleStmt>
        <title>Rutinfrågor om våldsutsatthet inom hälso- och sjukvården</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:452 av Karin Rågsjö m.fl. (V)</title>
          <idno type="rdwebb">H902452</idno>
          <rs type="number">452</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902452/text</ref>
          <ref type="dokument_url_html">http://data.riksdagen.se/dokument/H902452</ref>
          <ref type="dokumentstatus_url_xml">http://data.riksdagen.se/dokumentstatus/H902452</ref>
          <ref type="docx">http://data.riksdagen.se/fil/2192FCE9-71B3-4271-9582-EDF4453514F3</ref>
          <ref type="pdf">http://data.riksdagen.se/fil/21F533C4-1C44-4505-9375-D752AE769C12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9GCQ3Gnju1wzxKGjcaiqhk" type="signed"/>
        <correspContext corresp="i-9GCQ3Gnju1wzxKGjcaiqhk">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-6oAxnNS8vUQhndKzHRPwVY" type="submitted">
          <date when="2021-09-27"/>
          <time when="15:22:05"/>
        </correspAction>
        <correspAction xml:id="i-QF7d8TgruaJYesGicSyVjq" type="reviewed">
          <date when="2021-09-27"/>
          <time when="18:14:26"/>
        </correspAction>
        <correspAction xml:id="i-GNMPvQN2LTsog9xoFbXrF2" type="referred">
          <date when="2021-10-14"/>
        </correspAction>
        <correspAction xml:id="i-JbhCgAzvNsvh6E57qj9jMU" type="assigned">
          <date when="2022-10-05"/>
          <time when="09:29:00"/>
        </correspAction>
        <correspContext corresp="i-JbhCgAzvNsvh6E57qj9jMU">
          <ref type="assignedTo">Socialutskottet</ref>
        </correspContext>
        <correspAction xml:id="i-KnekziqQvphd5fr9iMf1De" type="behandlas_i"/>
        <correspContext corresp="i-KnekziqQvphd5fr9iMf1De">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BRr4KvitvQAVgvioh5Zb5Z" type="behandlas_i"/>
        <correspContext corresp="i-BRr4KvitvQAVgvioh5Zb5Z">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MBTFD5nMRT85TupHvCHEjH" type="behandlas_i"/>
        <correspContext corresp="i-MBTFD5nMRT85TupHvCHEjH">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:452 av Karin Rågsjö m.fl. (V) Rutinfrågor
          om våldsutsatthet inom hälso- och sjukvården
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4G3TsxxmwWabzAGLh1Xzcg">
            1 Förslag till riksdagsbeslut
          </head>
          <list style="ol">
            <item xml:id="i-Y5vn3TaERF2CCcZ1MXyACe">
              Riksdagen ställer sig bakom det som anförs i motionen om att
              regeringen bör ta initiativ till att införa krav på att ställa
              rutinfrågor om våldsutsatthet inom alla delar av hälso- och sjukvården
              och tillkännager detta för regeringen.
            </item>
            <item xml:id="i-Qq8YQKCGdVVfGVbXWQNFJr">
              Riksdagen ställer sig bakom det som anförs i motionen om att
              regeringen bör tydliggöra vårdgivares ansvar för att upprätta
              rutiner kring frågor om våldsutsatthet inom all verksamhet och
              tillkännager detta för regeringen.
            </item>
            <item xml:id="i-7TwfkXhgpjFwVT1o9xXFB9">
              Riksdagen ställer sig bakom det som anförs i motionen om att
              regeringen bör uppdra åt lämplig myndighet att utforma nationella
              riktlinjer för användande av standardiserade frågemetoder och
              tillkännager detta för regeringen.
            </item>
            <item xml:id="i-HCAkT6xccv1NDB26AyuXJY">
              Riksdagen ställer sig bakom det som anförs i motionen om att
              regeringen bör tillföra resurser i syfte att personal inom alla
              delar av hälso- och sjukvården kontinuerligt ska få utbildning
              för att kunna identifiera tecken på våldsutsatthet och tillkännager
              detta för regeringen.
            </item>
            <item xml:id="i-BC3nK4q95PQjLhDhEWPEvY">
              Riksdagen ställer sig bakom det som anförs i motionen om att
              regeringen bör vidta åtgärder för att tillgodose behovet av implementerings-
              och ledningsstöd på region- och verksamhetsnivå och tillkännager
              detta för regeringen.
            </item>
            <item xml:id="i-5z95gwJ1r1tr7bCWjvB2Lb">
              Riksdagen ställer sig bakom det som anförs i motionen om att
              regeringen bör uppdra åt lämplig myndighet att tillse att handlingsplaner
              vid upptäckt av våldsutsatthet ska finnas inom alla verksamheter
              inom hälso- och sjukvården och tillkännager detta för regeringen.
            </item>
            <item xml:id="i-A7RJ39LBkwu4Ukwao76hQH">
              Riksdagen ställer sig bakom det som anförs i motionen om att
              regeringen bör ta initiativ till att nationella riktlinjer för
              säker dokumentation och journalföring tas fram och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Bf5gf4qHTKxPqemFvWNksQ" type="h1">
            2 Inledning
          </head>
          <p xml:id="i-14i1TTGu3LMApp3qujU1Zw">
            För Vänsterpartiet är mäns våld mot kvinnor, våld i nära relation
            och hedersrelaterat våld och förtryck frågor som vi drivit sedan
            lång tid tillbaka. Det är politikens skyldig­het att behandla
            våldet som det folkhälsoproblem det är och därför behöver breda
            och stora insatser på området genomföras. Att inom hälso- och
            sjukvårdens alla verksam­heter rutinmässigt ställa frågor kring
            våld är ett sätt att möjliggöra det.
          </p>
          <p xml:id="i-ALHNWkGEfxFqj7QencK8Fv">
            Hälso- och sjukvården inklusive tandvården ska arbeta för en
            god hälsa och vård på lika villkor för hela befolkningen och hälso-
            och sjukvården ska arbeta för att förebygga ohälsa (3 kap. 1 och
            2 §§ hälso- och sjukvårdslagen) och inga andra träffar så många
            av befolkningen som dessa verksamheter. Därför har de en central
            roll och unik möjlighet att upptäcka och stödja våldsutsatta på
            ett tidigt stadium och ge eller lotsa vidare till stöd, vård och
            behandling. Enligt Socialstyrelsen är det upp till tre gånger
            vanligare för kvinnor med erfarenheter av våld i nära relationer
            att söka hälso- och sjukvård jämfört med kvinnor utan sådana erfarenheter.
            <ref target="i-Xz3ijBD1UjkaWHi8YkC8Zk">
              [1]
            </ref>
            I Brottsförebyggande rådets kartläggning av brott i nära relationer
            <ref target="i-BFW88JjZzXSaXwarADUdvV">
              [2]
            </ref>
            uppgav ca 29 procent av kvinnorna som hade utsatts för grov misshandel
            under det gångna året att de uppsökte, eller hade behövt uppsöka,
            läkare, sjuksköterska eller tandläkare. Undersökningar visar att
            de flesta som utsätts för våld inte söker vård för akuta skador
            utan för andra symtom som ångest, sömnsvårigheter, långvarig smärta,
            riskbruk, självskadebeteende och depression, våld och psykisk
            ohälsa, som depression, ångest eller självmordstankar. Ohälsan
            kan ofta bli långvarig och samband med sociala problem som sämre
            ekonomi och social isolering har enligt Socialstyrelsen (2018)
            också påvisats.
          </p>
          <p xml:id="i-V49fvmqJ9Rf9JLnA9KJiBF">
            Utöver lidandet för den enskilde beräknas våld i nära relationer
            innebära höga kostnader för samhället. Det medför hög vårdkonsumtion,
            sjukfrånvaro och långvariga sjukskrivningar. Sveriges Kommuner
            och Regioner (SKR) anger att utredningen om en nationell strategi
            om mäns våld mot kvinnor år 2015 visade att samhällets kostnader
            för mäns våld mot kvinnor uppgick till ca 45 miljarder.
            <ref target="i-MsfdzbU35DKiWAXPv2YVEr">
              [3]
            </ref>
            Att identifiera våldsutsatthet är därför viktigt. Det handlar
            om att kunna erbjuda rätt vård och behandling, och att nyttja
            vårdens resurser effektivt.
          </p>
          <head xml:id="i-JvGWkLBSZRzn3JCLnpSPFs" type="h1">
            3 Rutinmässiga frågor, metod och ansvar
          </head>
          <p xml:id="i-CatsSVWwomCq2qgHXMYEEm">
            Diskussionen om att frågor om våldsutsatthet bör ställas till
            samtliga vårdsökande har pågått under en längre tid både i Sverige
            och internationellt. Redan 2010 konstaterade Nationellt centrum
            för kvinnofrid (NCK)
            <ref target="i-QMnrtXdEaShvZbfHJp17W">
              [4]
            </ref>
            nyttan av att upptäcka våldsutsatthet och slutsatsen blev att
            frågor om våld bör ställas rutinmässigt. Till följd av detta samman­ställde
            Socialstyrelsen
            <ref target="i-UqEQba21Bjf7ioQEssmDje">
              [5]
            </ref>
            en vägledning för hur och när frågor om våld ska ställas inom
            hälso- och sjukvården där personal på mödravårdscentraler och
            i barn- och ungdoms- samt vuxenpsykiatrin särskilt rekommenderades
            att ställa frågor om våldsutsatthet. Världshälsoorganisationen
            (WHO) har även tagit fram stödmaterial och uppmanat beslutfattare
            inom folkhälsa i olika länder att vidta åtgärder för att upptäcka
            våldsutsatt­het. Dessa exempel, i likhet med många andra, anger
            att det alltså länge tyckts råda enighet kring att frågor kring
            våld ska ställas rutinmässigt.
          </p>
          <p xml:id="i-5QXnsZdSL65Wqy8m5mqHtx">
            Alla regioner har i dag regionövergripande stöddokument i syfte
            att vägleda och skapa struktur för arbetet med patienter som utsatts
            för våld. Ändå visar en rapport från Sveriges Kommuner och Regioner
            (SKR)
            <ref target="i-8xkwPCjKiufYnNPYPJmYXV">
              [6]
            </ref>
            att det inte är alla verksamheter eller regio­ner som frågar,
            även om riktlinjer finns. SKR har kartlagt samtliga regioners
            arbete på området och i vissa verksamheter pågår ett metodiskt
            arbete med att ställa frågor om våld i patientmötet, medan andra
            inte har kommit lika långt. Att det finns så stora både lokala
            och regionala skillnader bidrar till en ojämlik hälso- och sjukvård
            och olika möjlighet till stöd och hjälp, något som Vänsterpartiet
            anser behöver förändras.
          </p>
          <p xml:id="i-WBVbfVLuLn2TxDcv68K7dp">
            Vänsterpartiet vill satsa på att stärka det folkhälsoarbete som
            syftar till att få en jämlik folkhälsa. Det mest effektiva sättet
            att minska framtidens vårdbehov är ett bra förebyggande och hälsofrämjande
            arbete. Särskilt viktiga att uppmärksamma är de grupper som löper
            störst risk att drabbas av ohälsa. Genom att rutinmässigt ställa
            frågor om våld ges bättre möjlighet att tidigt fånga upp behov
            hos personer som är vålds­utsatta, innan hög grad av ohälsa hunnit
            uppstå.
          </p>
          <p xml:id="i-7xg973s4HutzcKhQ4iVVun">
            Våldsutsatta personer söker ofta vård många gånger och slussas
            mellan olika mottagningar för att behandla symtomen så länge den
            bakomliggande orsaken inte är identifierad. Även den som är utsatt
            för våld kan vara omedveten om vad symtomen bottnar i och av den
            anledningen är det viktigt att frågor om våld ställs som rutin
            i kontakt med vården vid upprepade tillfällen. En utmaning är
            att det kan vara svårt att skapa utrymme för frågor om våld i
            patientmötet, men kvinnojourer och kommunala stödverksamheters
            erfarenhet har visat att det faktum att någon faktiskt frågade,
            såg och sa något ofta var avgörande för att en utsatt kvinna till
            slut kunde undkomma våldet. Studier visar att det rutinmässiga
            frågandet gör det möjligt att identifiera utsatta som inte uppvisar
            några tydliga tecken.
          </p>
          <p xml:id="i-Gm6ETstvCK2XmfMrkXPKvH">
            Enligt Socialstyrelsen (2018) förekommer rutinmässiga frågor
            i knappt en tredjedel av verksamheterna och få använder standardiserade
            metoder. Resultaten visar att de flesta inom mödrahälsovården
            ställer frågor om våldsutsatthet rutinmässigt, vilket visar att
            Socialstyrelsens rekommendationer följs i stor utsträckning. Även
            vuxenpsykiatrin rekommenderas att rutinmässigt ställa frågor om
            våldsutsatthet till sina patienter, men där visar resultaten att
            de frågar i betydligt lägre utsträckning. Trots att andelen som
            frågar inom dessa verksamheter är högre än genomsnittet för hela
            hälso- och sjuk­vården, följs alltså inte Socialstyrelsens rekommendationer
            av en väsentlig andel. Inom övrig hälso- och sjukvård är det minst
            vanligt att rutinmässiga frågor ställs inom tandvården, där endast
            tre procent uppger att frågor om våldsutsatthet ställs rutinmässigt.
          </p>
          <p xml:id="i-W1KuS1tFJ3s7jfEb7bpcGy">
            Nationellt centrum för kvinnofrid (NCK) har sedan flera år tillbaka
            belyst vikten av att rutinmässigt ställa frågor om våld. I rapporten
            Uppsalamodellen
            <ref target="i-9rp81uvEVtkkGCAQtcxXu">
              [7]
            </ref>
            konstateras att ”genomförande av behandling för exempelvis depression,
            långvariga smärttillstånd eller beroendesjukdomar utan att ställa
            frågor om våldsutsatthet kan inte betraktas som god vård enligt
            hälso- och sjukvårdslagen”. I SKR:s rapport (2021) anges att detta
            kan ses mot bakgrund av Socialstyrelsens dödsfallsutredningar
            där utredningen som publicerades 2018 visar att 20 av 21 vuxna
            brottsoffer hade haft minst en kontakt med hälso- och sjukvården
            året innan de dödades och att kontakten ofta varit omfattande.
            Den största brist som Socialstyrelsen identifierade var att frågor
            om våldsutsatthet inte hade ställts rutinmässigt eller då personen
            hade visat tecken på våldsutsatthet, såsom skador, eller genom
            att själv beskriva relationen till gärningspersonen som konfliktfylld.
          </p>
          <p xml:id="i-6RpSFD8jei71ErfmM52B8D">
            För Vänsterpartiet är det viktigt att vården är jämlik och att
            rätt stöd och insatser ska kunna erbjudas.
          </p>
          <p xml:id="i-4vtb7QGhtc5EvSej3PcHTZ">
            Regeringen bör ta initiativ till att krav införs på att ställa
            rutinfrågor om vålds­utsatthet inom alla delar av hälso- och sjukvården.
            Detta bör riksdagen ställa sig bakom och ge regeringen till känna.
          </p>
          <p xml:id="i-JCNUxEqAXzCUMNKEgj3Hqw">
            Enligt Socialstyrelsens föreskrifter och allmänna råd om våld
            i nära relationer
            <ref target="i-6niJVM9LwSjewuDZ3UeFB1">
              [8]
            </ref>
            ska vårdgivare fastställa de rutiner som behövs för att utveckla
            och säkra kvaliteten i arbetet med våldsutsatta. Vårdgivaren bör
            avgöra när och hur personalen i hälso- och sjuk­vårdens och tandvårdens
            verksamheter ska ställa frågor om våld för att kunna identifiera
            våldsutsatta. Detta innebär att ansvaret för frågor som rör att
            upptäcka våldsutsatthet delas mellan ett flertal verksamheter
            inom hälso- och sjukvården. Enligt den kartlägg­ning som SKR (2021)
            gjort framgår att för att uppnå systematik och möjlighet till
            utveckling inom området krävs ett aktivt samarbete mellan och
            inom verksamheter. Det är viktigt att säkerställa att rutiner
            införs och följs inom samtliga regioner och verksamheter.
          </p>
          <p xml:id="i-VY7rrXKZSuNjsSXUJZomUG">
            Regeringen bör tydliggöra vårdgivares ansvar för att inrätta
            rutiner kring frågor om våldsutsatthet inom all verksamhet. Detta
            bör riksdagen ställa sig bakom och ge regeringen till känna.
          </p>
          <p xml:id="i-NhrCtgjjPgPJ3dBvbkuGTs">
            Endast 11 procent av samtliga svarande verksamheter inom hälso-
            och sjukvården använde, enligt en undersökning som Socialstyrelsen
            publicerade 2018, standardiserade metoder för att fråga vuxna
            patienter om våldsutsatthet. Det var även vanligare bland de verksamheter
            som ställde rutinmässiga frågor att uppge behov av strukturerade
            metoder.
            <ref target="i-6oNGVFwHdHG6ZPB7iHwy8t">
              [9]
            </ref>
            Det vanligaste inom samtliga områden var dock att ingen särskild
            metod används för att fråga patienter om våldsutövande. SKR (2021)
            refererar till ett av de pilotprojekt som genomförts där rutinmässiga
            frågor ställts och beskriver att det i intervjuer framkom att
            medarbetare i verksamheter som ställer frågor om våld på rutin
            ofta verkar bli mer bekväma med att ställa frågorna och snabbt
            får syn på hur utbredda erfarenheterna av våldsutsatthet är bland
            patienter. Att använda standardiserade metoder antas m.a.o. kunna
            underlätta det rutinmässiga frågandet och rutinmässiga frågor
            kan bidra till ökad förekomst av att upptäcka våldsutsatthet.
          </p>
          <p xml:id="i-42X9LobVS3hN6uto3cmEHx">
            Regeringen bör uppdra åt lämplig myndighet att utforma nationella
            riktlinjer för användande av standardiserade frågemetoder. Detta
            bör riksdagen ställa sig bakom och ge regeringen till känna.
          </p>
          <head xml:id="i-Rf2rxHwrYJYusgTRcQq9U3" type="h1">
            4 Utbildning och implementering
          </head>
          <p xml:id="i-9A6uUQB813Lz1u1BLZ9MuG">
            Att våldsutsatta sällan berättar om sina erfarenheter av våld
            i möten med vårdpersonal kan bero på flera saker, men det är som
            ovan angivet vanligt att personen inte relaterar sina fysiska
            eller psykiska besvär till erfarenheter av våld. De som har särskilda
            behov eller en dubbel problematik, t.ex. psykisk sjukdom, beroendeproblematik
            eller funk­tionsvariation, kan även behöva stöd för att kunna
            samtala med vårdpersonal om våldsutsatthet, liksom personer som
            behöver tolk. Att upptäcka tecken på våld kan vara svårt och kräver
            utbildning. Inom tandvården kan enligt NCK (2017) tecken på våld
            identifieras genom skador i munhåla, tandskador och skador i ansiktet,
            vilket kräver medvetenhet och kunskap hos de professionella. En
            rekommendation är enligt SKR (2021) att vårdpersonal som fattar
            misstanke om eller identifierar våldsutsatthet bokar uppföljande
            besök, för att ge så goda förutsättningar som möjligt att ställa
            vidare frågor under trygga förutsättningar. Vid ett uppföljande
            besök kan personen vid behov hän­visas vidare till relevant verksamhet
            inom region eller kommun och få kontaktuppgifter till kvinnojour.
            Enligt SKR framkom vid genomförda intervjuer med medarbetare att
            kunskapen om detta behov, dvs. om vikten av att boka uppföljande
            besök och ge goda förutsättningar för personer att berätta, inte
            var spridd i verksamheterna. Social­styrelsens undersökning (2018)
            visar även att utbildning anses kunna underlätta för personal
            att fråga om våldsutsatthet och detta skattas även som en viktig
            åtgärd av tillfrågade verksamheter.
          </p>
          <p xml:id="i-4CWwjpokkLqETcYVkxSkjE">
            För Vänsterpartiet är det angeläget att nödvändiga utbildningssatsningar
            görs i syfte att öka upptäckten av våldsutsatthet.
          </p>
          <p xml:id="i-6V2hAWVa8ZJihAKwSre8xw">
            Regeringen bör tillföra resurser i syfte att personal inom alla
            delar av hälso- och sjukvården kontinuerligt får utbildning för
            att kunna identifiera tecken på våldsutsatthet. Detta bör riksdagen
            ställa sig bakom och ge regeringen till känna.
          </p>
          <p xml:id="i-GPP7ajciUGpCvbdcLgrnXH">
            Utifrån resultaten att frågor om våldsutsatthet och våldsutövande
            inte ställs i så hög utsträckning inom vissa verksamhetsområden
            trots befintlig vägledning och annat stödmaterial, ser Socialstyrelsen
            (2018) att det behövs ytterligare stöd till implementer­ing samt
            uppföljning av arbetet med att upptäcka våldsutsatthet och våldsutövande.
            Det finns många goda exempel på lokal och regional nivå på hur
            arbete kan bedrivas för att öka upptäckt av förekomst av våldsutsatthet
            och därmed kunna ge anpassat stöd, men olikheterna tycks vara
            stora och en hel del arbete sker i projektform. Enligt SKR (2021)
            krävs systematiskt arbete och tydligt ledarskap på alla nivåer
            i hälso- och sjukvårds­systemet för att förbättra vården för våldsutsatta.
            För att kunna skapa förutsättningar för att upptäcka och stödja
            våldsutsatta krävs dels en inventering av vilken baskunskap och
            utbildning ledning och verksamhetschefer behöver, men även av
            vilka förutsättningar för implementering som finns. Genom att
            kompetens om våldsutsatthet finns på ledningsnivå i flera led
            kan medarbetarna också ges adekvat stöd. Det krävs tydlighet kring
            hur frågor om våld ska integreras i arbetet från lednings- till
            verksamhetsnivå.
          </p>
          <p xml:id="i-NvsP36kyPh6FHuGrUwvfBh">
            Regeringen bör vidta åtgärder för att tillgodose behovet av implementerings-
            och ledningsstöd på region- och verksamhetsnivå. Detta bör riksdagen
            ställa sig bakom och ge regeringen till känna.
          </p>
          <head xml:id="i-BZE9dZ5YBBGXg4ECQfG5wK" type="h1">
            5 Handlingsplaner och dokumentation
          </head>
          <p xml:id="i-QjqVuCSgMT1vQxehourhQK">
            Det är vanligare att det finns en handlingsplan för hur personal
            ska agera vid upptäckt av våldsutsatthet i verksamheter där man
            frågar rutinmässigt om våldsutsatthet än i verksamheter som inte
            gör det. Forskning har visat vilka olika förutsättningar som behövs
            för att medarbetare ska ställa frågor om våld. En förutsättning
            för att personalen ska känna sig trygg i att ställa frågor om
            våld är enligt NCK att det finns lokalt för­ankrade handlingsplaner
            som ska säkerställa ett gott och adekvat omhändertagande.
          </p>
          <p xml:id="i-QiV6eGx3zU8ULLWxFih1Yy">
            För att våga ställa frågor, samt göra det på ett sånt sätt att
            det leder till ökad uppmärksamhet, krävs trygghet och vetskap
            om vad som ska göras som nästa steg. Handlingsplaner som stöd
            för personalens agerande är ett led i att skapa den tryggheten.
          </p>
          <p xml:id="i-P2CvwnDMv5g7pDBid5eLuj">
            Regeringen bör uppdra åt lämplig myndighet att tillse att handlingsplaner
            vid upptäckt av våldsutsatthet ska finnas inom alla verksamheter
            inom hälso- och sjuk­vården. Detta bör riksdagen ställa sig bakom
            och ge regeringen till känna.
          </p>
          <p xml:id="i-RtaGUggm6E7yjm44QdC5yd">
            Att kvinnor löper störst risk att utsättas för våld i samband
            med separation är sedan tidigare känt. Därför kan dokumentation
            inom hälso- och sjukvården på felaktigt sätt och information som
            kan tolkas som ett försök till uppbrott medföra stora säkerhets­risker
            för den som är våldsutsatt. Säker dokumentation kräver att frågor
            om våld dokumenteras i patientjournalen på ett sätt så att våldsutövaren
            inte kan fatta misstanke om att den utsatta undanhåller information.
            Det är samtidigt viktigt att skador och tecken på våldsutsatthet
            dokumenteras och journalförs. Uppgifter som är väsentliga för
            patientens vård ska noteras. Vid ett akut besök ska hela kroppen
            undersökas och samtliga skador dokumenteras. När någon har utsatts
            för våld, i synnerhet om våldet utövas av en närstående, bör det
            finnas rutiner för hur dokumentationen bäst ska ske. Att använda
            rätt mall, koder eller sökord är nödvändigt för att informationen
            ska kunna inkluderas i uppföljning. Hur dokumentation förs varierar
            mellan regionerna beroende på journalsystem och vilka lokala lösningar
            som utvecklats. För att säkerställa våldsutsatta personers jämlika
            rätt till vård och omsorg behövs en samordning på övergripande
            nivå.
          </p>
          <p xml:id="i-Cu4SBYZc5S9jqYTs4sn3Mf">
            Regeringen bör ta initiativ till att nationella riktlinjer för
            säker dokumentation och journalföring tas fram. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-69pNcRiuqkMqhjc7qzstTj">
              Karin Rågsjö (V)
            </item>
            <item xml:id="i-Uoz2qhi4YkPhy3tij6xKJ7">
              Ida Gabrielsson (V)
            </item>
            <item xml:id="i-RdCPj7kAa4z6Sje9C6a4ke">
              Momodou Malcolm Jallow (V)
            </item>
            <item xml:id="i-4AwEepb6Q1rMgB9dHaJv5o">
              Maj Karlsson (V)
            </item>
            <item xml:id="i-TMPNrgLzPSrezkPQgXdbbV">
              Daniel Riazat (V)
            </item>
            <item xml:id="i-9pNEWwthZLReFCSBuq5dVe">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-Xz3ijBD1UjkaWHi8YkC8Zk">
              [1] Socialstyrelsen 2018. Frågor om våld – En kartläggning av
              hur socialtjänsten och hälso- och sjukvården frågar om våldsutsatthet
              och våldsutövande samt användning av bedömningsmetoder.
            </note>
            <note xml:id="i-BFW88JjZzXSaXwarADUdvV">
              [2] Brottsförebyggande rådet (Brå) 2014. Brott i nära relationer:
              en nationell kartläggning.
            </note>
            <note xml:id="i-MsfdzbU35DKiWAXPv2YVEr">
              [3] Nationell strategi mot mäns våld mot kvinnor och hedersrelaterat
              förtryck. SOU 2015:55.
            </note>
            <note xml:id="i-QMnrtXdEaShvZbfHJp17W">
              [4] Nationellt centrum för kvinnofrid (NCK) 2010. Att fråga om
              våldsutsatthet som en del av anamnesen.
            </note>
            <note xml:id="i-UqEQba21Bjf7ioQEssmDje">
              [5] Socialstyrelsen 2014. Att vilja se, vilja veta och att våga
              fråga – vägledning för att öka förutsättningarna för att identifiera
              våldsutsatthet.
            </note>
            <note xml:id="i-8xkwPCjKiufYnNPYPJmYXV">
              [6] Sveriges Kommuner och Regioner (SKR) 2021. Hälso- och sjukvård
              för våldsutsatta – så kan arbetet utvecklas.
            </note>
            <note xml:id="i-9rp81uvEVtkkGCAQtcxXu">
              [7] Nationellt centrum för kvinnofrid (NCK) 2017. Uppsalamodellen
              – Att möta våldsutsatta kvinnor inom hälso- och sjukvården.
            </note>
            <note xml:id="i-6niJVM9LwSjewuDZ3UeFB1">
              [8] SOFS 2014:14.
            </note>
            <note xml:id="i-6oNGVFwHdHG6ZPB7iHwy8t">
              [9] Socialstyrelsen 2018. Frågor om våld – En kartläggning av
              hur socialtjänsten och hälso- och sjukvården frågar om våldsutsatthet
              och våldsutövande samt användning av bedömningsmetoder, tabell
              25, 41.
            </note>
          </noteGrp>
        </div>
      </div>
    </body>
  </text>
</TEI>
