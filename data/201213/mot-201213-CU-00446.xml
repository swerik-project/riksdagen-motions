<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00446">
  <teiHeader>
    <fileDesc>
      <titleStmt>
        <title>Kollektiva och kooperativa boendeformer</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kollektiva och kooperativa boendeformer</title>
          <idno type="rdwebb">H002C446</idno>
          <rs type="number">C446</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C446/text</ref>
          <ref type="dokument_url_html">http://data.riksdagen.se/dokument/H002C446</ref>
          <ref type="dokumentstatus_url_xml">http://data.riksdagen.se/dokumentstatus/H002C446</ref>
          <ref type="doc">http://data.riksdagen.se/fil/5607175C-9FCB-4009-B491-FAF00AA36312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9GvzbungmPFjrwuMQuDTCp" type="signed"/>
        <correspContext corresp="i-9GvzbungmPFjrwuMQuDTCp">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-434hW38khwjQoogiW2qsEP" type="numbering">
          <date when="2012-10-09"/>
        </correspAction>
        <correspAction xml:id="i-yfJu7bu29YgRiYYiQ9r7g" type="submission">
          <date when="2012-10-05"/>
        </correspAction>
        <correspAction xml:id="i-TC9hd6UPrKX2F5g8EShsPM" type="transfer">
          <date when="2012-10-05"/>
        </correspAction>
        <correspAction xml:id="i-16uLKyJjGVNXjG8YAa2kma" type="assigned"/>
        <correspContext corresp="i-16uLKyJjGVNXjG8YAa2kma">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TUbAmt7iGkJqYbpGc39vMH" type="motHeader"/>
      <div xml:id="i-Xhur1kpCGSRgEFKWD5h8sg" type="motBody">
        <div xml:id="i-ARBHEAFLZJHEpyi7YV1ae5" type="motProposal" subtype="förslag">
          <head xml:id="i-UDavtmwzX8JVB9KszX3U4e">
            Förslag till riksdagsbeslut
          </head>
          <list xml:id="i-FsiMpxyxA1UWz9RpvvAtru" style="ol">
            <item xml:id="i-X2pcLkVHAMXaKs1ubEBtSF">
              Riksdagen tillkännager för regeringen som sin mening vad som
              anförs i motionen om att stimulera till fler kollektiva och kooperativa
              boendeformer.
            </item>
            <item xml:id="i-8i7Uh4skabRBvsuaZq4JNE">
              Riksdagen tillkännager för regeringen som sin mening vad som
              anförs i motionen om att de allmännyttiga bostadsbolagen bör uppmanas
              att understödja olika boendekonstellationer.
            </item>
            <item xml:id="i-DRi1UiegPmNJUJaRU4R3mV">
              Riksdagen tillkännager för regeringen som sin mening vad som
              anförs i motionen om att den kooperativa hyresrätten bör få ett
              större genomslag.
            </item>
            <item xml:id="i-HJgeah4uEWB9MfRCvgDHh9">
              Riksdagen tillkännager för regeringen som sin mening vad som
              anförs i motionen om stöd för bildande av äldrekooperativ. 1
            </item>
          </list>
          <p xml:id="i-XRXTTFpjmQVZA5YC4WMr9B">
            1 Yrkande 4 hänvisat till SoU.
          </p>
        </div>
        <div xml:id="i-X6N1ujR2nMAo7RHumpRFvY" type="motContent">
          <head xml:id="i-HEQ2WDAHKnhRfWkL2KguhA" type="h1">
            Bakgrund
          </head>
          <p xml:id="i-GFMbpUSdDcvyuQtaXL6ZVJ">
            Miljöpartiet de gröna är övertygat om att de flesta vill vara
            med och bidra till, påverka och utveckla sin egen närmiljö. Detta
            gäller oavsett vilken upplåtelseform man bor i och oavsett vilken
            typ av områden och bostäder som avses. Idag är förutsättningarna
            för att själv kunna påverka och bidra till sin egen närmiljö väldigt
            varierande beroende på hur och var man bor. Jag menar att alla
            bör ha lika möjligheter, oavsett var och hur man bor. Delaktighet
            leder till att man blir mer positivt inställd till sitt boende
            och i förlängningen till minskad skadegörelse och ökat ansvarstagande,
            vilket är positivt för alla.
          </p>
          <p xml:id="i-6KDcorunQybD3bc7DkMMdR">
            Den traditionella kärnfamiljen passar inte alla, och bostadsutbudet
            måste innehålla möjligheter till lösningar för alla. Kollektivt
            boende är något som bör bejakas och stimuleras i större utsträckning
            än idag. Att bo i ett kollektiv innebär för det mesta mindre resursåtgång
            och större sociala nätverk. Kollektivisterna kan bo i olika primärfamiljer
            inom en större grupp med vissa utrymmen och funktioner gemensamma.
            För många ensamstående, både äldre och studenter, kan ett kollektiv
            ge möjligheter till ett rikare vardagligt umgänge. Det gamla flergenerationsboendet
            är åter på frammarsch som ett sätt för många att klara av de inskränkningar
            i välfärden som alliansregeringen genomfört.
          </p>
          <head xml:id="i-5iAHGwT2E4JXnAv9UNDnXe" type="h1">
            Kollektivbostäder
          </head>
          <p xml:id="i-TzMCpWak6ngJqYCto87iZ2">
            Det är idag svårt att få till stånd nya kollektivbostäder; intresset
            och kunskapen hos fastighetsägare är ofta svalt, likaså hos kommunerna.
            Att öka kunskapen om vad kollektivt boende innebär och dess fördelar
            är en viktig del för att upplåtelseformen ska kunna spridas och
            användas på fler platser. Jag tror att många hushåll ser fördelarna
            med ett kollektivt boende där man på ett enkelt sätt kan hjälpas
            åt med alla de sysslor som vardagen medger. Regeringen bör återkomma
            till riksdagen med förslag på åtgärder för att stimulera uppkomsten
            av fler kollektivbostäder.
          </p>
          <head xml:id="i-A33HVvsqrBymUVd4fHVRqm" type="h1">
            Egna kollektiv
          </head>
          <p xml:id="i-DqnJqCXyfiz3BfxkDqGgwu">
            Det är vanligt att exempelvis ungdomar bildar sina egna kollektiv
            genom att bo flera stycken tillsammans i en lägenhet, och ofta
            är det endast en av de boende som står på kontraktet. Det finns
            hyresvärdar som aktivt underlättar den här möjligheten genom att
            erbjuda ungdomar möjligheten att teckna hyreskontrakt på varsitt
            rum i en lägenhet. Det är viktigt att det är möjligt att bo i
            andra konstellationer än de traditionella, och det bör därför
            ingå i de allmännyttiga bostadsbolagens uppdrag att understödja
            olika boendekonstellationer.
          </p>
          <head xml:id="i-6aSSbAc2XRGbu3H9quiCsG" type="h1">
            Kooperativa hyresrätter
          </head>
          <p xml:id="i-4XZRPGsW9iXgZFfsU4n74P">
            En annan upplåtelseform som idag är allt för ovanligt förekommande
            är kooperativa hyresrätter. Sedan den 1 april 2002 finns en särskild
            lag om kooperativ hyresrätt, en upplåtelseform som kan beskrivas
            som en mellanform mellan traditionell hyresrätt och bostadsrätt
            där de bästa delarna från de bägge upplåtelseformerna blandas.
            Kooperativ hyresrätt utvecklar den vanliga hyresrätten, den ger
            nya möjligheter i nyproduktionen och den bidrar till ökad boendedemokrati.
          </p>
          <p xml:id="i-PE3DKU8gq28eszBi8AgeDY">
            I den kooperativa hyresrätten hyr hyresgästen sin lägenhet på
            ungefär samma villkor som en vanlig hyreslägenhet. Skillnaden
            är att hyresgästen hyr av en ekonomisk förening, en kooperativ
            hyresrättsförening. Hyresgästen måste dessutom vara medlem i föreningen
            och betala en upplåtelseinsats som kan variera i storlek men normalt
            är betydligt lägre än kostnaden för att köpa en bostadsrättslägenhet.
          </p>
          <p xml:id="i-A6nWq7PwWK6U35Z4ZmiTJC">
            Till skillnad från en bostadsrätt där handel med bostaden bedrivs
            enligt marknadens alla regler kan man inte sälja sitt medlemskap
            i hyresrättsföreningen. När man flyttar från lägenheten får man
            tillbaka samma summa pengar som när man flyttade in; den nya hyresgästen
            betalar då sin upplåtelseinsats till föreningen. Varje hyresgäst
            betalar dessutom en hyra för sin lägenhet.
          </p>
          <p xml:id="i-SjS9eEgP6dPL1Uo1sfqwaw">
            Hyresrättsföreningen kan antingen själv äga den fastighet som
            man brukar eller hyra den av en annan fastighetsägare. Oavsett
            vilken modell man väljer är möjligheterna till självförvaltning
            och närdemokrati mycket bättre än i ett traditionellt hyreshus,
            utan att innehavaren tar några ekonomiska risker. Fördelningen
            av lediga bostäder kan ske på ett rättvist sätt. Istället för
            att den som bjuder mest pengar får lägenheten kan hyresrättsföreningen
            ha en egen bostadskö eller tillhandahålla lägenheterna genom exempelvis
            en kommunal bostadskö. Den kooperativa hyresrättsföreningen kan
            i varierande grad själv ansvara för teknisk och ekonomisk förvaltning
            eller välja att lägga ut delar på entreprenad, på samma sätt som
            i en bostadsrättsförening.
          </p>
          <p xml:id="i-773FeUvj5PvR6EE7zaY2jN">
            Kooperativa hyresrätter är en upplåtelseform som kan passa många
            olika grupper, och jag anser att det därför är angeläget att fler
            ges möjlighet att bo i den här formen. Det behövs dels information
            om vad kooperativa hyresrätter är, dels också olika former av
            åtgärder som uppmuntrar kommuner och bostadsbolag att satsa på
            upplåtelseformen. Boende i storstädernas socioekonomiskt svaga
            områden har under flera år visat ett tydligt ointresse för att
            ombilda sina bostäder till bostadsrätter med höga insatser och
            stora ekonomiska risker. Kanske är det hög tid att istället aktivt
            erbjuda dessa grupper möjligheten att ombilda sina bostäder till
            en upplåtelseform som i större utsträckning passar både deras
            möjligheter och deras behov, det vill säga den kooperativa hyresrätten.
          </p>
          <p xml:id="i-J2qKp2dMFqZqtkPVzmZ6Vk">
            Den kommunala planeringen bör vara det styrmedel som i första
            hand hjälper till att etablera den kooperativa hyresrätten och
            andra kollektiva boendeformer. Regelverket för planeringsarbetet
            i plan- och bygglagen bör utformas så att kommunerna inte bara
            får stöd för utan även krav på att arbeta för ett ökat inslag
            av dessa boendelösningar.
          </p>
          <p xml:id="i-SmwRgo4ZxihkQDZoi37pJ2">
            Den kooperativa hyresrätten har många för samhället positiva
            kringeffekter som mycket väl kan vara grund för en särbehandling.
            Regeringen bör därför utreda hur den kooperativa hyresrätten kan
            få ett större genomslag.
          </p>
          <head xml:id="i-2GbaCjfJcfYhEk5uUpo8Dv" type="h1">
            Boende i äldrekooperativ
          </head>
          <p xml:id="i-7aQCqRsGYixeimHufBJuKp">
            När man börjar närma sig ålderns höst behöver man ofta förändra
            sitt boende. Man behöver kanske en mindre bostad som inte innebär
            så mycket skötsel, och man behöver ha en bostad som det är lätt
            att ta sig till och ifrån. Möjligheten att enkelt kunna ha kontakt
            med vänner och bekanta är viktig, i synnerhet för änkor och änklingar.
            Viljan att kunna påverka sin boendesituation är fortfarande stark
            även för äldre. Det finns idag en mängd olika boendelösningar
            för äldre, allt från att man bor kvar hemma och får hemtjänst
            till att man flyttar till ett äldreboende. Äldrekooperativ kan
            för många vara en passande lösning för boende på äldre dagar då
            man tillsammans med andra äger och bestämmer över sitt boende.
          </p>
          <p xml:id="i-3Wv2Nx5gMA3iEUZ3EqaRyi">
            För att starta ett äldrekooperativ krävs ett samarbete med kommunen,
            då det är kommunen som är ansvarig för äldreomsorgen. Om kommunen
            inte är positivt inställd till bildandet av äldrekooperativet
            är det tyvärr mycket svårare att starta verksamheten. Det ligger
            dock i kommunens intresse att det bildas äldrekooperativ, dels
            ligger många kommuner efter i arbetet med att säkerställa äldreomsorgen
            för den stora grupp 40-talister som snart går i pension, dels
            bör kommunen också uppmuntra boendeformer som innebär att de äldre
            får större möjlighet att påverka sin vardag. Detta höjer kvaliteten
            på den totala äldreomsorgen i kommunen. Utöver att bidra praktiskt
            till uppkomsten av äldrekooperativ bör kommunerna även uppmuntras
            att bidra till finansieringen, exempelvis genom att gå in som
            borgenär vid bildandet av äldrekooperativ. Detta bör riksdagen
            ge regeringen till känna.
          </p>
        </div>
        <div xml:id="i-PgChTd3JPKCnBGtmdsx8b6" type="signatureBlock">
          <list xml:id="i-XVAMSxGxVigpwJoUB3Bzgn">
            <item xml:id="i-B54eHRkMWt4pHRAs8wQj5B" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
