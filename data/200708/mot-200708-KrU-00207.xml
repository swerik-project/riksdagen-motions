<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00207">
  <teiHeader>
    <fileDesc>
      <titleStmt>
        <title>Bidrag till politiska ungdomsorganisationer</title>
        <author corresp="i-AvtuWmW4WHMDrctQKwDQuR i-AHfQ621Fp1orxTGB2WDjUY">av Eva Flyborg och Fredrik Malm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bidrag till politiska ungdomsorganisationer</title>
          <idno type="rdwebb">GV02Kr207</idno>
          <rs type="number">Kr207</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr207/text</ref>
          <ref type="dokument_url_html">http://data.riksdagen.se/dokument/GV02Kr207</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr207</ref>
          <ref type="doc">http://data.riksdagen.se/fil/1EFBB4E9-B526-4361-9664-25A7CD39324E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RowbGZ1E8AuFBdgRw39CD" type="signed"/>
        <correspContext corresp="i-RowbGZ1E8AuFBdgRw39CD">
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-CAjgjVsmY8HyedwBgsNXej" type="referral">
          <date when="2007-10-16"/>
        </correspAction>
        <correspAction xml:id="i-5osV8BpfbYE2rY838HkjQ8" type="dismissal">
          <date when="2007-10-16"/>
        </correspAction>
        <correspAction xml:id="i-96V8mjkpp28sFb3MKzx6Qz" type="numbering">
          <date when="2007-10-02"/>
        </correspAction>
        <correspAction xml:id="i-4Vkr3B1WJD7qWYpB5nzmiJ" type="submission">
          <date when="2007-09-28"/>
        </correspAction>
        <correspAction xml:id="i-CrFf4Qk4w9PvJiP4JU8fr4" type="transfer">
          <date when="2007-09-28"/>
        </correspAction>
        <correspAction xml:id="i-UKwoe2wfVSyWk9wV4P6SU2" type="assigned"/>
        <correspContext corresp="i-UKwoe2wfVSyWk9wV4P6SU2">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9uCgMdYmHQ9niNyMU38jfi">
            Förslag till riksdagsbeslut
          </head>
          <list style="ol">
            <item xml:id="i-RWqZ8DtmLTJYfd1pHELtJF">
              Riksdagen tillkännager för regeringen som sin mening vad som
              anförs i motionen om behovet av förändrade bidragsregler till
              de politiska ungdomsförbunden.
            </item>
            <item xml:id="i-WexeDGZ6zLy8JyohaTj9eh">
              Riksdagen begär att regeringen lägger fram förslag till nytt
              bidragssystem för de politiska ungdomsförbunden, baserat på partiernas
              mandat i riksdagen samt ett grundbidrag.
            </item>
          </list>
        </div>
        <div type="motContent">
          <head xml:id="i-3bSSj4Nq7L8y8LGXZvFi8v" type="h1">
            Motivering
          </head>
          <p xml:id="i-XffxWXUQxp7KkUhaPXrfdf">
            Min generation, vi gick ju med för festerna. Sen blev några av
            oss politiker.
          </p>
          <p xml:id="i-Qc9SmTrT7TPsv1GVC3UcuQ">
            Detta är ett påstått vittnesbörd från vår statsminister Göran
            Persson om sin aktivitet i sitt partis ungdomsförbund. Vi är dock
            övertygade om att Göran Perssons tid i SSU gav honom mer än så.
            Framför allt är vi säkra på att de politiska ungdomsförbunden
            generellt sett bedriver en viktig verksamhet för att samla, skola
            och slussa framtida generationer att ta politiskt ansvar. Att
            vinna varje generations tilltro till demokratin är en av våra
            allra största utmaningar.
          </p>
          <p xml:id="i-Wp7CQfXu1BNDUinE3zqFUd">
            I detta arbete har de politiska partierna och de politiska ungdomsorganisationerna
            en nyckelroll. De har ett särskilt ansvar för att väcka och kanalisera
            politiskt engagemang och intresse hos medborgarna, i synnerhet
            bland ungdomar. Många ungdomsorganisationer bidrar till förståelsen
            för demokratin och dess uppbyggnad, men de politiska ungdomsorganisationerna
            har en särställning när det gäller att väcka partipolitiskt intresse
            och delaktighet hos unga människor.
          </p>
          <p xml:id="i-Asq7NrsqmoDFkVWzLuRpTn">
            En levande demokrati behöver politisk mångfald. Offentligt stöd
            till politiska partier och politiska ungdomsorganisationer är
            en förutsättning för att de ska ha chans att verka på jämlika
            villkor. Det är också viktigt för att garantera medborgarna en
            mångfald i den politiska informationen och alternativ på den politiska
            arenan.
          </p>
          <p xml:id="i-8QDs8qamEg3ZLBUdxZVeFx">
            De politiska ungdomsförbunden har utifrån detta perspektiv två
            övergripande huvuduppgifter. Den ena är att vara partiernas länk
            till ungdomar och erbjuda politisk information och dialog med
            landets skolelever. Den andra är att utgöra ett forum för unga
            människor som vill engagera sig politiskt och på så sätt ta vara
            på kreativitet och stimulera ungdomar att delta aktivt i samhällsdebatten.
            För att klara dessa uppgifter är det viktigt att organisationerna
            får möjlighet att bygga verksamheten utifrån sina egna ambitioner
            och förutsättningar och att de inte styrs av en förlegad syn på
            politisk verksamhet.
          </p>
          <p xml:id="i-3Nt6UmJFTpuubHe56zA3k3">
            I dag efterlyses en genomgripande förnyelse av politiken för
            att anpassa arbetsformerna till det moderna samhället och de krav
            och önskemål människor ställer. Nya sätt att arbeta och organisera
            sig måste uppmuntras. Stödet till de politiska ungdomsorganisationerna
            får därför inte verka hämmande på den förnyelse som så väl behövs.
            Tvärtom bör stödet vara utformat så att det underlättar nya lösningar
            och arbetssätt. Därför bör det nuvarande stödet till de politiska
            ungdomsorganisationerna bytas ut mot ett system som underlättar
            flexibilitet och frihet i verksamheten. Stödet till de politiska
            ungdomsförbunden bör därför utgå från den mandatfördelning som
            partierna har i riksdagen. Ett sådant system finns redan i Norge.
          </p>
          <head xml:id="i-VX9z42qVi75qgJac3QVzLV" type="h1">
            Ett modernt bidragssystem
          </head>
          <p xml:id="i-PemgrWgRUTKGy25J1H6pcR">
            Dagens bidragssystem till politiska ungdomsorganisationer har
            blivit omodernt, då det i huvudsak är uppbyggt efter medlemsantal
            och en starkt reg­lerad och förlegad organisationsstruktur. Dessa
            kriterier omöjliggör nya verksamhetsformer. Ett bidrag beräknat
            efter antalet medlemmar säger ingenting om verksamheten. Antalet
            sammankomster bör inte vara avgörande för om målet med verksamheten
            uppnås. Dagens bidragssystem ser enbart till kvantitet, inte till
            innehåll. En aspekt på det nuvarande bidragssystemet är kontrollen
            av de organisationer som tar emot bidragen. Dagens bidragssystem
            bygger på de politiska ungdomsförbundens medlemsantal. Samtidigt
            förhindrar grund­lagens anonymitetsskydd en kontroll av medlemsregistren.
          </p>
          <p xml:id="i-QCPk2tqrmKeHcPyJ9Zh6Vt">
            2 kap. 2 § regeringsformen lyder:
          </p>
          <p xml:id="i-CphqFgDDtUfRpNYh2Nty7">
            Varje medborgare är gentemot det allmänna skyddad mot tvång att
            giva till känna sin åskådning i politiskt, religiöst, kulturellt
            eller annat sådant hänseende.
          </p>
          <p xml:id="i-J8VxudXrsdGd2Ln8S9Jbdf">
            Anonymitetsskyddet är en ovärderlig del av demokratin. Politiska
            organisationers medlemsregister måste också i fortsättningen vara
            skyddade från intrång från stat och myndigheter. Även detta talar
            starkt för ett förändrat bidragssystem som går att utvärdera och
            som inte kan öppna för missbruk.
          </p>
          <p xml:id="i-DgAnRAz3WUN9FoTb13zihV">
            Det behövs ett nytt system för stöd till de politiska ungdomsförbunden
            och det gäller på såväl riksnivå som landstings- och kommunnivå.
            Vi föreslår därför att de nuvarande bidragen på riksnivå ersätts
            med ett mandatbaserat bidragssystem med en grundnivå som lägsta
            belopp. Då flera ungdomsförbund i dag står utanför bidragssystemet
            är det angeläget att detta system införs omgående.
          </p>
          <p xml:id="i-Q86mo9Mxh4uDJ4njrCh8Qt">
            Varje politiskt ungdomsförbund har ett behov av en organisatorisk
            bas för att kunna nå ut med information riktad till unga människor
            och ha möjlighet att ta sig an de erbjudanden om skolinformation
            som de får. Ett mandatbaserat bidragssystem (med grundpott) är
            mer rättvist och kan omöjligen missbrukas. Detta har ingenting
            med medlemsantal eller antal aktiviteter att göra. Ett mandatbaserat
            bidragssystem kan omöjligen missbrukas då det utgår från fördelningen
            mellan partiernas mandat i riksdagen. Det är rättvist och ger
            organisationerna möjlighet att planera sin verksamhet under en
            längre period, då riksdagens mandatperioder för närvarande är
            fyra år. Den administrativa kostnaden för Ungdomsstyrelsen, vilken
            är den myndighet som ansvarar för fördelningen av bidragen till
            de politiska ungdomsförbunden, kan minska.
          </p>
          <p xml:id="i-BAedcjN4CjPFxHfuqNMWfK">
            Det är i dialogen och mötena med skolelever och andra ungdomar
            som demokratins ideal måste förankras. Det är just detta ovärderliga
            demokrati­arbete som motiverar och ligger till grund för de politiska
            ungdomsförbundens offentliga stöd. I detta arbete måste ungdomsförbunden
            uppmuntras och få rättvisa och långsiktiga förutsättningar.
          </p>
        </div>
        <div type="motSignatures">
          <list>
            <item xml:id="i-MBXvxgPthsiNFizx6KxKhe" who="i-AvtuWmW4WHMDrctQKwDQuR">
              Eva Flyborg (fp)
            </item>
            <item xml:id="i-8sNyHQdGLiwcytgfayETwT" who="i-AHfQ621Fp1orxTGB2WDjUY">
              Fredrik Malm (fp)
            </item>
          </list>
        </div>
      </div>
    </body>
  </text>
</TEI>
