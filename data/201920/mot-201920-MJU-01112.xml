<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-01112">
  <teiHeader>
    <fileDesc>
      <titleStmt>
        <title>Förändrat system för den nationella fördelningen av fiskerättigheter och kvoter i Sverige</title>
        <author corresp="i-KmY3t8VznGaS11qXwo1gNg i-mxJ22KDE3cthH5PFLdLST">av Elisabeth Falkhaven och Maria Gardfjell (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1112 av Elisabeth Falkhaven och Maria Gardfjell (båda MP)</title>
          <idno type="rdwebb">H7021112</idno>
          <rs type="number">1112</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7021112/text</ref>
          <ref type="dokument_url_html">http://data.riksdagen.se/dokument/H7021112</ref>
          <ref type="dokumentstatus_url_xml">http://data.riksdagen.se/dokumentstatus/H7021112</ref>
          <ref type="docx">http://data.riksdagen.se/fil/586B9805-6228-4753-81C7-8CA7C36A769C</ref>
          <ref type="pdf">http://data.riksdagen.se/fil/48A2C432-7D35-4B9B-ABB3-212FCB1752B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KmY3t8VznGaS11qXwo1gNg</idno>
            <name>Elisabeth Falkhaven</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ThbXzwCVG7VqDWpqkwn9xg" type="signed"/>
        <correspContext corresp="i-ThbXzwCVG7VqDWpqkwn9xg">
          <note type="signatory" corresp="i-KmY3t8VznGaS11qXwo1gNg"/>
          <note type="signatory" corresp="i-mxJ22KDE3cthH5PFLdLST"/>
        </correspContext>
        <correspAction xml:id="i-SEEBUZrqboguTmybhfvFLB" type="submitted">
          <date when="2019-10-01"/>
          <time when="15:04:26"/>
        </correspAction>
        <correspAction xml:id="i-WrLBhozZ8jNUk5WJu4p12Z" type="reviewed">
          <date when="2019-10-01"/>
          <time when="15:45:37"/>
        </correspAction>
        <correspAction xml:id="i-3H1oitJXm9DmgdSGhasphs" type="referred">
          <date when="2019-10-11"/>
        </correspAction>
        <correspAction xml:id="i-ByoFsCCn5S3GdEif4i4LVz" type="assigned">
          <date when="2020-04-07"/>
          <time when="10:53:46"/>
        </correspAction>
        <correspContext corresp="i-ByoFsCCn5S3GdEif4i4LVz">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-4sNGzLK1FaevsoMMvyk1Hr" type="behandlas_i"/>
        <correspContext corresp="i-4sNGzLK1FaevsoMMvyk1Hr">
          <ref type="uppgift">2019/20:MJU9</ref>
          <ref type="ref_dok_id">H701MJU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU9</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4nBt8xQtrtPy3gg7xKMdNR" type="behandlas_i"/>
        <correspContext corresp="i-4nBt8xQtrtPy3gg7xKMdNR">
          <ref type="uppgift">2019/20:MJU11</ref>
          <ref type="ref_dok_id">H701MJU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU11</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FuteGuafrJz4vKPGM71sLy" type="motHeader">
        <div xml:id="i-JdSeHCTY4cJ8XhyVKB1qU3" type="motTitle">
          Motion till riksdagen 2019/20:1112 av Elisabeth Falkhaven och
          Maria Gardfjell (båda MP) Förändrat system för den nationella
          fördelningen av fiskerättigheter och kvoter i Sverige
        </div>
      </div>
      <div xml:id="i-AUvBwBVF7VJWACDAoisNyi" type="motBody">
        <div xml:id="i-6s8FVoARwTH5nb5pGGMcpR" type="motProposal" subtype="förslag">
          <head xml:id="i-JYXSvaRR7Qgt5x9prqSUQu">
            Förslag till riksdagsbeslut
          </head>
          <list xml:id="i-TL9YEksAP74x41Ggo8Sfq7" style="ol">
            <item xml:id="i-HhgYVWMgT6xVwBRyrZU1ji">
              Riksdagen ställer sig bakom det som anförs i motionen om att
              regeringen bör säkerställa att de möjligheter som EU-regelverket
              ger, att genom fördelning av fiskemöjligheter stödja fiske som
              är mer miljömässigt hållbart och bidrar mer till den lokala ekonomin,
              används fullt ut i Sverige och tillkännager detta för regeringen.
            </item>
            <item xml:id="i-82DnwKxRXukdTs5tkogoZJ">
              Riksdagen ställer sig bakom det som anförs i motionen om att
              regeringen bör tydliggöra att den avser att arbeta för att fisket
              på torskens föda, sill och skarpsill, stängs i torskens reproduktions-
              och tillväxtområden under en femårsperiod till att börja med och
              tillkännager detta för regeringen.
            </item>
            <item xml:id="i-9TgDRrKCGUmLPmFTK8WKxM">
              Riksdagen ställer sig bakom det som anförs i motionen om att
              den nationella fördelningen av fiskemöjligheter i högre grad ska
              bidra till en utveckling där fisket ger en betydligt större procent
              lokala landningar i Sverige av konsumtionsfisk och tillkännager
              detta för regeringen.
            </item>
            <item xml:id="i-65aijU2rjt1EBfBbGtCWvx">
              Riksdagen ställer sig bakom det som anförs i motionen om att
              regeringen bör säkerställa att det finns en ökad flexibilitet
              i det kustnära fisket, ett kombifiske, där det är tillåtet för
              de småskaliga kustfiskarna att fiska på fler arter, inklusive
              pelagiska arter och tillkännager detta för regeringen.
            </item>
            <item xml:id="i-KFgLxyrBvNzSuCoMJURJRT">
              Riksdagen ställer sig bakom det som anförs i motionen om att
              det behövs en väl fungerande övervakning så att vi med betydligt
              större säkerhet än i dag vet att nuvarande och kommande bestämmelser
              om mängden fisk som får fiskas upp av svenska licensinnehavare
              efterlevs, både det som lossas i andra länder och det som lossas
              i Sverige, och tillkännager detta för regeringen.
            </item>
            <item xml:id="i-64KZknjVMzLtTFqG1ViUz3">
              Riksdagen ställer sig bakom det som anförs i motionen om att
              Sverige bör ta vara på möjligheten att använda tidigare efterlevnad
              av bestämmelser som ett kriterium vid fördelning av fiskemöjligheter
              och tillkännager detta för regeringen.
            </item>
            <item xml:id="i-3tCgpZDKWDg549hc9SbMdC">
              Riksdagen ställer sig bakom det som anförs i motionen om att
              regeringen bör utreda förutsättningarna för avgifter för pelagiskt
              fiske och användning av intäkterna för att stärka fiskeriförvaltning
              och insatser för det småskaliga, kustnära fisket och tillkännager
              detta för regeringen.
            </item>
          </list>
        </div>
        <div xml:id="i-RoTYAB4JYFVs1KGXdhEa1F" type="motContent">
          <head xml:id="i-2NVrF8XF6Y3qsEmThDX8yz" type="h1">
            Motivering
          </head>
          <p xml:id="i-HsKXqbxTbqDXBWbzGBbPFT">
            Hur mycket fisk svenska yrkesfiskare får ta upp bestäms i förhandlingar
            i första hand inom EU. Men Sverige bestämmer över fördelningen
            av den nationella kvoten man tilldelas från EU, till olika fiskare.
            Den fördelningen görs i praktiken av Havs- och vattenmyndigheten.
          </p>
          <head xml:id="i-K5v9rmBSjkyJh9sbF72BbU" type="h2">
            Ta vara på möjligheterna
          </head>
          <p xml:id="i-QAnGRiCa1bAsHkoB6hNCxU">
            Vid fördelning av fiskemöjligheter, fiskerättigheter på de kvoter
            av olika arter som tilldelats Sverige i EU-förhandlingarna ska
            transparenta och objektiva kriterier tillämpas inbegripet miljömässiga,
            sociala och ekonomiska kriterier, enligt artikel 17 i EU-förordning
            1380/2013 av den 11 december 2013 om den gemensamma fiskeripolitiken
            (nedan kallad ”grundförordningen”). Dessa kriterier får enligt
            EU-bestämmelserna bland annat inbegripa fiskets påverkan på miljön,
            tidigare efterlevnad av bestämmelser, bidraget till den lokala
            ekonomin och historiska fångstnivåer. Dessutom ska Sverige (och
            andra medlemsstater) sträva efter att ge incitament till fiskefartyg
            som använder selektiva fiskeredskap eller miljövänligare fiskemetoder,
            med bl.a. minskad energi­konsumtion eller minskade skador på livsmiljöer.
          </p>
          <p xml:id="i-N57Ko2pLZKBuha2Cb8ondh">
            I den fördelning som Havs- och vattenmyndigheten gör är utgångspunkten
            för HaV:s beslut följande:
          </p>
          <p xml:id="i-38gbsg9xyxQYod57NgzFXs">
            ─ fördelningen mellan olika kategorier av licensinnehavare föregående
            år,
          </p>
          <p xml:id="i-YEbepHYJLz8V7WSY2d8zVY">
            ─ nyttjandet av de nationella kvoterna föregående år,
          </p>
          <p xml:id="i-3Sz9yD145MsZyV8Z9dwv16">
            ─ genomförandet av landningsskyldigheten,
          </p>
          <p xml:id="i-Xvqpf9K4rzGYYe9jWYc8xB">
            ─ hänsyn till det småskaliga fisket.
          </p>
          <p xml:id="i-Wgh7guhxuvwJsg812uWXMo">
            Det framgår inte hur HaV prioriterar bland ovannämnda fyra utgångspunkter.
            Vidare saknas flera delar av artikel 17 här: fiskets påverkan
            på miljön, tidigare efterlevnad av bestämmelser, bidraget till
            den lokala ekonomin, eller incitament till fiskefartyg som använder
            selektiva fiskeredskap eller miljövänligare fiskemetoder med minskade
            skador på livsmiljöer.
          </p>
          <p xml:id="i-TQYxKD8NG3z9xRJjFBheZm">
            Enligt EU:s havsmiljödirektiv från 2008 ska vi uppnå ”god miljöstatus”
            i våra havs­områden till 2020. ”God miljöstatus” preciseras med
            11 så kallade deskriptorer. Flera av dessa påverkas av fisket.
            EU:s gemensamma fiskeripolitik bör enligt grundförordningen bidra
            i synnerhet till att ”god miljöstatus” uppnås enligt havsmiljöförordningen
            (beaktandesats 11). Fiskets inverkan på dessa bör alltså rimligen
            ligga till grund för den svenska tilldelningen av fiskemöjligheter.
          </p>
          <p xml:id="i-FfuFdwYTWztbo5gWjBRHo5">
            Havsbottnens ekosystem är en av de 11 så kallade deskriptorer,
            aspekter, som ingår i bedömningen av ”god miljöstatus”. Forskningen
            tyder på att bottentrålning påverkar våra havsbottnar. Uppgifter
            från bland andra Internationella havsforskningsrådet (Ices) ger
            vidare vid handen att det finns ett omfattande utkast av plattfisk
            från det svenska Östersjöfisket efter torsk. Detta är två exempel
            på påverkande faktorer som Sverige enligt fiskeripolitikens grundförordning
            får ta hänsyn till och ska sträva efter att ge incitament att
            minska vid fördelning av fiskemöjligheter. Så sker alltså inte,
            efter vad vi kan utröna, i dag. Regeringen bör säkerställa att
            de möjligheter som EU-regelverket ger, att stödja fiske som är
            mer miljömässigt hållbart och bidrar mer till den lokala ekonomin,
            används mer i Sverige. Detta bör riksdagen ge regeringen tillkänna.
          </p>
          <head xml:id="i-QLsXDZ3iwgs6fN3RDLEkXd" type="h2">
            Industrifiske efter den svältande torskens födofisk
          </head>
          <p xml:id="i-JLtskWcCeiJQFd1euYsYB8">
            Östersjöns östra torskbestånd är i kris. I sommar införde EU-kommissionen
            ett nödstopp för riktat fiske. Ices rekommenderar att det inte
            fångas torsk alls från det beståndet nästa år, inte ens som bifångst.
            Men inte ens en sådan drastisk åtgärd räcker för att torsken ska
            komma inom säkra biologiska gränser.
          </p>
          <p xml:id="i-2numo8ggqpea7EGHCpECJy">
            Ices har påpekat att det starka pelagiska fisket i den del av
            Östersjön där det krisande östra torskbeståndet finns kan bidra
            till torskens katastrofala situation. Ices bedömer att en viktig
            orsak till torskens dåliga tillstånd är brist på mat. När stora
            industrifisken tar bort enorma mängder födofisk för torsken just
            där torsken finns förvärras torskens pro­blem. Ices förordar därför,
            i sin rekommendation om skarpsillsfisket, en omlokalisering av
            fisket på sill och skarpsill från området där torsken finns.
          </p>
          <p xml:id="i-HGTUM4wVXTSPTctN49vGGj">
            I skrivande stund står Havs- och vattenmyndigheten (HaV ) av
            allt att döma i begrepp att återigen skänka bort fiskerätter för
            de närmaste tio åren till industrifisket, det pelagiska fisket
            som domineras av industrifiske efter skarpsill och sill/strömming.
            Det är en fortsättning av det system som infördes 2009.
          </p>
          <p xml:id="i-NxSfj7RogE1DgaYRw7n99r">
            För några år sedan gjorde riksdagen en uppföljning av det så
            kallade ITQ-systemet (där fiskerätter skänks till fiskare som
            i sin tur får sälja dem vidare till andra fiskare) som infördes
            2009. I riksdagens uppföljning görs bedömningen att det är oklart
            vilken påverkan fördelningssystemet har haft på det marina ekosystemet.
            I Havs- och vatten­myndighetens utvärdering av det pelagiska systemet
            från 2014 saknas en utvärdering av de ekologiska och andra miljöpåverkande
            effekter av förvaltningssystemet vi har idag.
          </p>
          <p xml:id="i-GQPy3XMYEBwDbZGa5ojtd">
            Tidigare i sommar skickade HaV ut ett samrådsunderlag. I underlaget
            finns en sum­marisk och bristfällig genomgång av det nuvarande
            fördelningssystemets miljöeffekter. Där efterlyses mer forskning,
            samtidigt som man skriver att det finns andra sätt att komma tillrätta
            med det pelagiska industrifiskets påverkan på torsken genom uttag
            av dess födofisk. Det finns dock ingen analys av om, eller när,
            dessa andra sätt kommer att genomföras. Det finns heller inga
            resonemang om ifall bortskänkande av värdefulla fiskerätter som
            mottagarna sedan är i sin fulla rätt att själva handla med kan
            påverka möjligheten att genomföra åtgärder för att minska det
            pelagiska fiskets negativa inverk­an på ex. den krisande torsken.
          </p>
          <p xml:id="i-91R6reg5daTVr3uPkjsYmj">
            Inför eventuell vidare handel med bortskänkta fiskerätter bör
            förutsättningarna klargöras. Regeringen bör tydliggöra att den
            avser att arbeta för att fisket på torskens föda, sill och skarpsill,
            stängs i torskens reproduktions- och tillväxtområden under en
            femårsperiod till att börja med.
          </p>
          <head xml:id="i-HN1v2MtyCeg5L3F6bjgMkL" type="h2">
            Mer lokala landningar av konsumtionsfisk
          </head>
          <p xml:id="i-YYp2nntzNhvcaLy4rm6E5H">
            Ett minskat antal fartyg med ökad lönsamhet för de allra största
            fiskefartygen, det pelagiska fisket, är en kort sammanfattning
            av det nuvarande förvaltningssystemets vinster. Förlusterna ser
            vi i betydande försämrad lönsamhet för det småskaliga fisket,
            färre småskaliga fiskare, kustsamhällen där den småskaliga förädlingsindustrin
            har enorma utmaningar, betydligt färre arbetstillfällen per ton
            uppfiskad fisk i Sverige och torskbestånd som svälter.
          </p>
          <p xml:id="i-VLrq5djjCDFBCwGAdRwWnr">
            I Södra Bottenhavet har sill varit den helt dominerande arten
            för det pelagiska industrifisket de senaste åren, vilket lett
            till problem för det småskaliga konsumtions­fisket efter sill.
            Det sker ofta ett mycket stort uttag av det pelagiska fisket lokalt
            och kustnära under våren när sillen samlas för att leka nära kusten.
            Även under vinterhalv­året tär det pelagiska fisket kraftigt på
            bestånden och kan i vissa områden slå hårt mot lekbestånden längs
            närliggande kuster.
          </p>
          <p xml:id="i-G27kU3TAntKTb2ukSN8gBa">
            Den dominerande delen av det svenska pelagiska fisket används
            för att producera foder för fiskodlingar i utlandet och för djurfoder.
            Det nuvarande systemet har minskat möjligheterna för det småskaliga
            fisket som är mer inriktat på att fisken direkt ska konsumeras
            av människor. Det fisket ger större fördelar för det lokala näringslivet
            och lokalsamhällen. Det är också ett miljömässigt betydligt smartare
            sätt att använda våra gemensamma begränsade resurser.
          </p>
          <p xml:id="i-7ELKAF8WzqS1ajFmwMeabJ">
            Tidigare i år genomförde HaV ett samråd om förlängning och ev.
            justering av det nuvarande ITQ-systemet. En rad remissinstanser
            påtalade då de problem som det nuvarande systemet har skapat för
            de småskaliga fiskare som fiskar för direktkonsum­tion.
          </p>
          <p xml:id="i-NRJWpiqJLPMHkkjpEbww22">
            I de globala hållbarhetsmålen tydliggörs perspektivet för det
            småskaliga fisket: ”14.b Säkerställa tillträde för småskaliga
            icke-industriella fiskare till marina resurser och marknader.”
          </p>
          <p xml:id="i-UJQwTP1edELfwKc8AmLeX1">
            Eftersom politiken också har uttryckt att det är det småskaliga,
            kustnära fisket och hållbara fiskbestånd vi vill ska gynnas krävs
            det ett annat sätt att fördela fisket.
          </p>
          <p xml:id="i-GT1fq1RsMtNM7So2Uf7udH">
            Vi behöver en utveckling där fisket ger en betydligt större procent
            lokala landningar i Sverige av konsumtionsfisk. Det skulle ge
            en effektivare användning av naturresursen, bidra till Sveriges
            livsmedelsstrategi och gynna det småskaliga fisket och lokalsam­hällen
            i våra kustområden om en betydligt större andel av våra landningar
            var lokala landningar av konsumtionsfisk. Den nationella fördelningen
            av fiskemöjligheter bör i betydligt högre grad än vad som sker
            idag bidra till denna utveckling.
          </p>
          <head xml:id="i-XJxcFhR4yrR5KZJSZp6P8x" type="h2">
            En ökad flexibilitet för det kustnära fisket
          </head>
          <p xml:id="i-5Ja2e3zqv2X5yjSoi5KeNc">
            I sina yttranden över HaV:s samråd om förlängning av säljbara
            fiskekvoter för det pelagiska fisket påpekade flera remissinstanser
            att i och med att möjligheten för småskaliga kustnära fiskare
            att fiska efter torsk och ål har minskat finns ett ökat intresse
            för ett byte till pelagiskt fiske. Det hittillsvarande systemet
            för fördelning av fiske­möjligheter för det pelagiska fisket har
            dock motverkat detta. Det anses ha bidragit till att ”låsa in”
            fiskare i det sviktande torskfisket i Östersjön. Det har också
            försvårat för nya fiskare att komma åt möjligheter att bedriva
            ett kustnära fiske för den lokala marknaden. Det idag höga priset
            för kvoter – som ursprungligen skänkts bort gratis – anges vara
            ett problem. Det kan vara svårt för en ung fiskare som vill fiska
            för en lokal marknad att bjuda över industrifiskare som vill ha
            en högre kvot för att kunna utnyttja det egna fartygets kapacitet
            fullt ut. De ekonomiska förutsättningarna ser helt annorlunda
            ut för den kustnära, mindre båten.
          </p>
          <p xml:id="i-Y3teFXVfmp9R7ifiNUApQQ">
            Regeringen bör säkerställa att det finns en ökad flexibilitet
            i det kustnära fisket, där det är tillåtet för de småskaliga kustfiskarna
            att fiska på flera arter, inklusive pelagiska arter, när det är
            ekologiskt hållbart.
          </p>
          <head xml:id="i-RHDAwkajybJn3TxR2xhHuf" type="h2">
            Ett fiske som följer reglerna
          </head>
          <p xml:id="i-HE64bDKZJAaM9nSfrovt7B">
            Som framgick ovan medger EU:s fiskeripolitik att tidigare efterlevnad
            av bestämmelser får användas som ett kriterium vid fördelning
            av fiskemöjligheter. Detta tycks dock inte ingå i de kriterier
            som används i Sverige för närvarande.
          </p>
          <p xml:id="i-VPz9QS7BzL5nvpRfCPq54K">
            Enligt uppgifter som framkom i programmet Kaliber i september
            2019 sker det därtill en omfattande felrapportering från det storskaliga
            svenska pelagiska fisket i delar av Östersjön. Detta har som följd
            att det finns en överskattning av beståndet av sill och en underskattning
            av beståndet av skarpsill. Det ställer i sin tur till problem
            för bedöm­ningen av hur mycket av olika arter som finns i Östersjön
            och därmed för beräkningen av hur stort ett hållbart uttag kan
            vara. Det kan i sin tur ställa till problem för fiskeför­valtning
            och drabba andra fiskare.
          </p>
          <p xml:id="i-UDva8UFQuv3v7L1y69QEnq">
            Det har också kommit rapporter om omfattande, fortsatt olagligt
            utkast av fisk.
          </p>
          <p xml:id="i-24jZejHwuVWhuQRPFsNJsJ">
            Ett effektivt och förebyggande kontrollsystem innebär både risk
            för upptäckt, sannolikhet för påföljd och hur påföljden utformas.
            Det finns för många indikationer på att det inte fungerar i dag.
            Det behövs en väl fungerande övervakning så att vi med betydligt
            större säkerhet än idag vet att nuvarande och kommande bestämmelser
            om mängden fisk som får fiskas upp av svenska licensinnehavare
            efterlevs, både det som lossas i andra länder och i Sverige. Sverige
            bör ta vara på möjligheten att använda tidigare efterlevnad av
            bestämmelser som ett kriterium vid fördelning av fiskemöjlig­heter.
          </p>
          <head xml:id="i-3NkqUbWiQJYfbVJGD76ofi" type="h2">
            Det lönsamma fisket ska bidra till bättre förvaltning och till
            det småskaliga, kustnära fisket
          </head>
          <p xml:id="i-FozVKAmJB7QKY8UzGodrgV">
            Det huvudsakliga syftet med att införa ITQ-systemet med köp-
            och säljbara fiskerätter var att få till stånd en strukturrationalisering
            med färre men lönsammare företag, och en minskad överkapacitet.
            Utvärderingar och HaV:s samrådsunderlag konstaterar att dessa
            syften har uppnåtts.
          </p>
          <p xml:id="i-zvcWV6w5WtGH3z3eC5y6k">
            Ett av argumenten för att införa ITQ-systemet var att det skulle
            skapa ett fiske som var tillräckligt lönsamt för att staten skulle
            finansiera kontrollen – som behövs för att fiskeförvaltningen
            ska fungera – genom avgifter från fisket (Att vända skutan – ett
            hållbart fiske inom räckhåll, Rapport till Expertgruppen för miljöstudier
            2008:1, s 56). Paralleller finns dels i t.ex. livsmedelskontrollen,
            som i hög utsträckning finansieras genom kontrollavgifter. I exempelvis
            Island betalar yrkesfisket, utöver inkomst- och företagsskatter,
            extra avgifter för sin verksamhet. Detta motiveras dels med att
            de ska täcka kostnader för fiskeförvaltningen (som har kostnader
            för datainsamling, bestånds­uppskattning, utfärdande av fiskelicenser,
            kontroll och liknande), och dels med att samhället har rätt till
            en del av avkastningen för kommersiellt utnyttjande av en gemensam
            resurs. En intäkt från avgifter enligt samma relation till landningsvärdet
            som gäller i Island skulle ge intäkter till staten på i storleksordningen
            60 miljoner kronor per år enligt en färsk rapport från AgriFood
            Economics Centre (Värden i svenskt yrkesfiske, Rapport 2019:1,
            s 58).
          </p>
          <p xml:id="i-482MYQ6KmFJXtxpuFTg1tZ">
            På statistiken från HaV ser vi att de pelagiska trålarna, som
            nu blivit färre, går med stor ekonomisk vinst. Vi ser också att
            de kustnära fiskarnas vinster minimeras år efter år i de flesta
            fall.
          </p>
          <p xml:id="i-Bv6c5CqrCDwiqXPLMcHG2F">
            Regeringen bör utreda förutsättningarna för avgifter för pelagiskt
            fiske och använd­ning av intäkterna för att stärka fiskeriförvaltning
            och insatser för det småskaliga, kustnära fisket. Ett exempel
            kan vara genom ökad nationell medfinansiering av riktade insatser
            inom ramen för det nationella programmet för efterföljaren till
            den europeiska havs- och fiskerifonden. Av olika skäl bör det
            enbart vara det stora industrifisket som betalar avgift.
          </p>
        </div>
        <div xml:id="i-UrTPy8xyKhK39yzY91VweW" type="signatureBlock">
          <list xml:id="i-P5tfqBLYi9KsxJMHKx7cQc">
            <item xml:id="i-9wCcT2qn9SrVy4GJHefhpw" who="i-KmY3t8VznGaS11qXwo1gNg" type="signature">
              Elisabeth Falkhaven (MP)
            </item>
            <item xml:id="i-UXoHc5VNmZF565pPDF9xS8" who="i-mxJ22KDE3cthH5PFLdLST" type="signature">
              Maria Gardfjell (MP)
            </item>
          </list>
        </div>
      </div>
    </body>
  </text>
</TEI>
