<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00016">
  <teiHeader>
    <fileDesc>
      <titleStmt>
        <title>Vissa skolfrågor</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa skolfrågor</title>
          <idno type="rdwebb">GU02Ub16</idno>
          <rs type="number">Ub16</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub16/text</ref>
          <ref type="dokument_url_html">http://data.riksdagen.se/dokument/GU02Ub16</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub16</ref>
          <ref type="doc">http://data.riksdagen.se/fil/70F9950C-7FB2-4F1D-B355-6C4BE4C2E6BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VWtq4DeGQ7G6rPegqC6gfS" type="basedOn"/>
        <correspContext corresp="i-VWtq4DeGQ7G6rPegqC6gfS">
          <ref>Proposition 2006/07:86</ref>
        </correspContext>
        <correspAction xml:id="i-Cz6XuP4sfvQFfMgRdf962r" type="signed"/>
        <correspContext corresp="i-Cz6XuP4sfvQFfMgRdf962r">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-DyGZFbQatrqYx8nxPFVocJ" type="referral">
          <date when="2007-04-13"/>
        </correspAction>
        <correspAction xml:id="i-NLZM31q6itiBKc3PKcVxeW" type="dismissal">
          <date when="2007-04-12"/>
        </correspAction>
        <correspAction xml:id="i-B9DrZu86Y949JC6mBz4GEN" type="dismissal">
          <date when="2007-04-12"/>
        </correspAction>
        <correspAction xml:id="i-DS56rsmrBftk91y2py9K1x" type="transfer">
          <date when="2007-04-11"/>
        </correspAction>
        <correspAction xml:id="i-oibLCCSofp1DnQtX8FSrh" type="submission">
          <date when="2007-04-11"/>
        </correspAction>
        <correspAction xml:id="i-NzoHpFE7X2PTx9qAEodsES" type="assigned"/>
        <correspContext corresp="i-NzoHpFE7X2PTx9qAEodsES">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BTwb6srnqqCwZaN7dem15v">
            Förslag till riksdagsbeslut
          </head>
          <p xml:id="i-74Gawz6TeZ6tvocBwT7TvE">
            Riksdagen avslår proposition 2006/07:86 i sin helhet.
          </p>
        </div>
        <div type="motContent">
          <head xml:id="i-D7mRp5WQSujmvQoT6sX7Ze" type="h1">
            Vissa skolfrågor
          </head>
          <head xml:id="i-RGjBQcQdtpagzPBJ7hBaku" type="h1">
            Inledning
          </head>
          <p xml:id="i-CRASWXUX33FYLkaehNP2j5">
            Regeringen föreslår i proposition 2006/07:86 riksdagen att upphäva
            riksdagsbindningen i fråga om dels avstämningstillfällen i grundskolan,
            dels skriftlig information om elevers skolgång i grundskolan och
            motsvarande skolformer.
          </p>
          <p xml:id="i-HwZ675mPWTrKUGLHzzmhdF">
            Miljöpartiet anser generellt att riksdagen bör värna om att bibehålla
            riksdags­bindningen av dessa angelägna frågor. Särskilt viktigt
            är detta med anledning av de sidoeffekter som regeringens förslag
            får i förhållande till den pedagogiska mångfalden, något som inte
            alls berörs i regeringens förslag.
          </p>
          <head xml:id="i-RUBRQ653MT1DUR9aH3UP76" type="h1">
            Avstämningstillfällen i grundskolan
          </head>
          <p xml:id="i-XW1zHGhc23MQBk4DwcPdMQ">
            Regeringen föreslår i propositionen att tidigare riksdagsbindningar
            om avstämnings­tillfällen i grundskolan hävs. Riksdagen har tidigare
            godkänt av regeringen föreslagna riktlinjer för kursplanernas
            struktur. Dessa riktlinjer innefattar bland annat att varje kursplan
            ska ange krav eller mål som eleven ska ha uppnått efter det femte
            skolåret samt vid grundskolans slut skolår nio. Även när det gäller
            för vilka årskurser nationella ämnesprov ska vara obligatoriska
            har riksdagen gjort uttalanden som regeringen bör ta hänsyn till.
          </p>
          <p xml:id="i-FnM7Ek6phZ9PugxyTqwM7s">
            Regeringens avsikt med propositionen är att få fria tyglar att
            göra stora förändringar i grundskolan utan att behöva återkomma
            till riksdagen i frågan. Regeringen gav den 30 november 2006 Statens
            skolverk i uppdrag att föreslå innehåll i mål att uppnå i svenska
            och matematik i årskurs 3 och att utforma nationella prov i svenska
            och matematik för årskurs 3.
          </p>
          <p xml:id="i-74yoE8BYqWdwUf2NGMav1c">
            Den av regeringen föreslagna förändringen med ett införande av
            mål och nationella prov redan i skolår tre innebär mycket stora
            förändringar av skolans verksamhet som kommer att påverka elever,
            lärare och hela skolor på ett mycket kännbart sätt. I och med
            att Sveriges riksdag införde målstyrning i den svenska skolan
            genom antagandet av läroplanen för det obligatoriska skolväsendet
            1994 har det funnits en bred politisk konsensus om att man ska
            kunna välja olika pedagogiska vägar/modeller för att nå samma
            mål i årskurs 9 i grundskolan. Den föreslagna förändringen med
            införande av obligatoriska mål samt nationella prov i årskurs
            3 kommer de facto att betydligt försvåra för pedagogiska alternativ
            samt individualiseringen av undervisningen i de lägre årskurserna,
            i just de årskurserna då individualiseringen av undervisningen
            behövs mest samt där behovet även ökar.
          </p>
          <p xml:id="i-TJ3dZYhaW6zU5iGetwQ3zK">
            För Miljöpartiet de gröna är pedagogisk mångfald och individualiserad
            undervisning enormt viktigt för ett framgångsrikt utbildningsväsende.
            Att människor är olika och utvecklas i olika takt måste naturligtvis
            prägla den moderna skolan. Vi vill därför att såväl kommunala
            som fristående skolor ska ha så stor pedagogisk frihet som möjligt,
            allt för att möjliggöra en lokalt anpassad undervisning för att
            på bästa möjliga sätt möjliggöra att alla elever når skolans kunskaps-
            och strävansmål. Kunskaps­utvecklingen är skolans viktigaste uppdrag.
            Skolan ska erbjuda alla elever en likvärdig utbildning. Likvärdighet
            är dock inte detsamma som likformighet. Det är en likformighet
            som inte kan ta hänsyn till individernas olikhet som regeringens
            förslag leder till.
          </p>
          <p xml:id="i-7Z6HvFj1Ec94US9DkseJpQ">
            Regeringens politik för skolan innebär en centralstyrning och
            detaljreglering av kommunal och fristående verksamhet. Det är
            ett effektivt sätt att sätta stopp för pedagogisk utveckling och
            lärares och rektorers motivation. Det är lärarna och rektorerna
            som har kompetensen att avgöra hur undervisning bäst ska utformas
            för att individers kunskapsutveckling ska gynnas på bästa sätt,
            inte Utbildningsdepartementet. Ett införande av mål och nationella
            prov i årskurs tre skulle få dramatiska effekter för till exempel
            Waldorfskolorna, som arbetar efter en egen läroplan, där man lär
            sig saker i en annan ordning än vad man gör i den kommunala skolan.
            När elever lämnar Waldorfskolan efter skolår nio är deras kunskaper
            likvärdiga med andra elevers. Men de har tillägnat sig kunskaperna
            i ett annat tempo. I de tidigare årskurserna har man arbetat långsammare
            för att i de senare årskurserna arbeta snabbare än i den kommunala
            skolan. Resultatet i årskurs 9 är likvärdigt med det i den kommunala
            skolan, men vägen dit är annorlunda.
          </p>
          <p xml:id="i-XYGLRFb9xwfLv1hjftw42N">
            Ambitionen i regeringens förslag är naturligtvis lovvärd. Ju
            tidigare vi upptäcker barn som har problem med inlärningen och
            kunskapsinhämtningen desto bättre. Men för detta finns det många
            olika vägar, och regeringen bör därför välja sådana som inte slår
            undan fötterna för den pedagogiska mångfalden i Sverige. Skolministern
            har också gjort klart att inga undantag från bestämmelsen kommer
            att medges.
          </p>
          <p xml:id="i-6wGvYDX7pUSGVTSNFsV5Wr">
            Stora reformer som får genomgripande konsekvenser för hela grundskoleväsendet
            bör inte göras med mindre än en stabil majoritet i riksdagen.
            Miljöpartiet anser därför att riksdagen ska avslå regeringens
            förslag om att upphäva riksdagsbindningarna vad gäller avstämningstillfällen
            i grundskolan. Inte minst eftersom dessa frågor, såsom även framgår
            av regeringens proposition, är av mycket stor betydelse för skolan
            och dess måluppfyllelse.
          </p>
          <head xml:id="i-VDFsLnAQSYbnqKaiyaWtso" type="h1">
            Skriftlig information
          </head>
          <p xml:id="i-717JUMJA6jdUgrC1aMkhWs">
            Regeringen föreslår också i propositionen att tidigare riksdagsbindningar
            om skriftlig information om elevens skolgång i samband med utvecklingssamtal
            ska hävas. Riksdagen har tidigare uttalat att skriftlig information
            om elevers skolgång alltid ska bygga på en överenskommelse i det
            enskilda fallet och att informationen inte får ha karaktären av
            betyg. Avsikten med propositionen är att regeringen ska få fria
            händer att göra förändringar avseende skriftlig information utan
            att återkomma till riksdagen.
          </p>
          <p xml:id="i-AKK2tgfqnfi2WWN97iTeEZ">
            Miljöpartiet de gröna ser positivt på att utveckla systemet med
            skriftliga omdömen i skolan som ett alternativ till dagens betygssystem.
            Men att som regeringen föreslår skapa betygsliknande omdömen skulle
            få mycket olyckliga konsekvenser för den pedagogiska verksamheten
            i skolorna. Det intressanta med att införa omdömen ligger i att
            de ska vara ett alternativ till betyg som vidgar perspektivet
            och inte liknar det nuvarande betygssystemet. Att införa betygsliknande
            omdömen redan i låga åldrar öppnar i stället för betygssystem
            i låga åldrar, något som riskerar att medföra stress och en känsla
            av misslyckande hos elever. Betyg är dessutom mycket otydliga
            eftersom de är ytliga och ger väldigt lite information om vad
            en elev faktiskt kan och vilka utvecklingsmöjligheter eleven har.
            Ett betyg är till sin natur inte framåtsyftande, utan en bedömning
            av det förgångna. Särskilt för yngre elever är det viktigt att
            skapa motivation och självförtroende. Betygsliknande omdömen riskerar
            att verka i motsatt riktning. Regeringen har inte beskrivit den
            reglering man tänker sig, men risken för bristande likvärdighet
            är uppenbar då indikationer tyder på att det ska stå huvudmännen
            fritt att tillämpa sina egna system för omdömen.
          </p>
          <p xml:id="i-DCoKmJqPESm6r3TzApXq7d">
            För knappt två år sedan började man på skolorna arbeta med att
            upprätta individuella utvecklingsplaner. Syftet med planerna är
            att ge föräldrarna tydlig och utförlig information om hur det
            går för eleven i skolan. Planerna ska vara framåtsyftande och
            tydliggöra vad eleverna ska göra för att nå målen och hur de ska
            göra det. Arbetet med individuella utvecklingsplaner har således
            nyligen kommit i gång. Givetvis behöver detta arbete få tid att
            sätta sig och utvecklas innan nya direktiv kommer uppifrån som
            påverkar detta arbete.
          </p>
          <p xml:id="i-s1awKA38PpXvKkWMSJJj1">
            Miljöpartiet anser därför att riksdagen bör avslå den aktuella
            propositionen.
          </p>
        </div>
        <div type="motSignatures">
          <list>
            <item xml:id="i-KmRQ1AjuNXimG9LM7i5HTp" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-KAXEW7iBo12KtnGuEKaXg4" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-9mdnQicGbLUHPtdxARFmSo" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-3Gaodq6oyxNW2rPdmrVPnq" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-PkfWp3aTumdGhzrHZ9MdoP" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-78Tasj3aZ7b5LPJvDbUJPK" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-71kvx26CE8f5KJnFuqJPMB" who="i-FfCiJc8kVZcwio9wsCvVkH">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
