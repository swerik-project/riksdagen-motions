<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03276">
  <teiHeader>
    <fileDesc>
      <titleStmt>
        <title>Tand- och munhälsa </title>
        <author corresp="i-HzxR5drvvumXGW3Fi7DiXX">av Lina Nordquist m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3276 av Lina Nordquist m.fl. (L)</title>
          <idno type="rdwebb">H8023276</idno>
          <rs type="number">3276</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023276/text</ref>
          <ref type="dokument_url_html">http://data.riksdagen.se/dokument/H8023276</ref>
          <ref type="dokumentstatus_url_xml">http://data.riksdagen.se/dokumentstatus/H8023276</ref>
          <ref type="docx">http://data.riksdagen.se/fil/E523ECE4-3FC1-44B1-9F06-3D3E6182C83F</ref>
          <ref type="pdf">http://data.riksdagen.se/fil/79CC6A4E-DC2F-4B0B-BBE4-49637EC2CD0A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SriuKEHfzQTg3d4ggrCwL4" type="signed"/>
        <correspContext corresp="i-SriuKEHfzQTg3d4ggrCwL4">
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-Bi7gEdS3WJxGh7Fme2sm3W">
          <date when="2020-10-06"/>
          <time when="13:41:15"/>
        </correspAction>
        <correspAction type="reviewed" xml:id="i-nAjj7YFWQWnGAfidPNfZe">
          <date when="2020-10-06"/>
          <time when="16:06:50"/>
        </correspAction>
        <correspAction type="referred" xml:id="i-LSh5EbahvbG7kekbpTWCyQ">
          <date when="2020-10-14"/>
        </correspAction>
        <correspAction type="assigned" xml:id="i-7bBZwKzNk5SFJh9WpdwyNd">
          <date when="2021-10-06"/>
          <time when="15:13:07"/>
        </correspAction>
        <correspContext corresp="i-7bBZwKzNk5SFJh9WpdwyNd">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-VUnSdxbfH47HGFk6GnzZeH"/>
        <correspContext corresp="i-VUnSdxbfH47HGFk6GnzZeH">
          <ref type="uppgift">2020/21:SoU9</ref>
          <ref type="ref_dok_id">H801SoU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MHYrsUuJ791z57DZS8YF9Z"/>
        <correspContext corresp="i-MHYrsUuJ791z57DZS8YF9Z">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3276 av Lina Nordquist m.fl. (L) Tand- och munhälsa</div>
      </div>
      <div type="motBody">
        <div type="motProposal" subtype="förslag">
          <head xml:id="i-Cjn1eBj7avMioVG4eAjgnW">
            Förslag till riksdagsbeslut
          </head>
          <list style="ol">
            <item xml:id="i-BemdE1gwtL9DXH6Ki1CKQy">
              Riksdagen ställer sig bakom det som anförs i motionen om att
              stärka tandvårdens roll i vårdkedjan och tillkännager detta för
              regeringen.
            </item>
            <item xml:id="i-DKESKGtgfHrVa2ebPcb7fD">
              Riksdagen ställer sig bakom det som anförs i motionen om att
              ge Socialstyrelsen i uppdrag att utveckla samarbetsformer mellan
              primärvård, tandvård och omsorg och tillkännager detta för regeringen.
            </item>
            <item xml:id="i-SZtiM8xQnZsWdrxtjL8thm">
              Riksdagen ställer sig bakom det som anförs i motionen om att
              på sikt införa sammanhållna journalsystem, kompatibla med sjukvårdens,
              och tillkännager detta för regeringen.
            </item>
            <item xml:id="i-3KqEtcX8WbCe7mpKvu7S1p">
              Riksdagen ställer sig bakom det som anförs i motionen om att
              riskgruppers tandhälsa behöver stärkt skydd och tillkännager detta
              för regeringen.
            </item>
            <item xml:id="i-2HBMAq7cWQYe8LEEAfUWer">
              Riksdagen ställer sig bakom det som anförs i motionen om att
              kunskapen behöver öka om sambanden mellan tandhälsa och sjukvårdsbehov
              och tillkännager detta för regeringen.
            </item>
            <item xml:id="i-W6cJVi64ZSfMEZqG6kV4sN">
              Riksdagen ställer sig bakom det som anförs i motionen om en utredning
              om högkostnadsskydden och abonnemangstandvården och tillkännager
              detta för regeringen.
            </item>
            <item xml:id="i-Q9ScxWPgDeCWKY57UD5rSC">
              Riksdagen ställer sig bakom det som anförs i motionen om nationellt
              tandvårdsprogram för riskgruppers tandhälsa och tillkännager detta
              för regeringen.
            </item>
            <item xml:id="i-HTvZuUymxQTuQtPJ8LZT23">
              Riksdagen ställer sig bakom det som anförs i motionen om kontinuerlig
              fortbildning för medarbetare inom tandvården som rättighet och
              som villkor för att behålla en legitimation och tillkännager detta
              för regeringen.
            </item>
            <item xml:id="i-EWmEtfo1puAPjvx7Fb5bHM">
              Riksdagen ställer sig bakom det som anförs i motionen om att
              tandvården bör få en stärkt roll för att upptäcka våldsutsatthet
              och tillkännager detta för regeringen.
            </item>
            <item xml:id="i-K7NpTgBwrdQr86vLn8dayE">
              Riksdagen ställer sig bakom det som anförs i motionen om att
              stärka den tvärprofessionella samverkan mellan tandvårdens yrkesgrupper
              och den övriga hälso- och sjukvården och tillkännager detta för
              regeringen.
            </item>
            <item xml:id="i-XkNuSvkgwbtWuQqLsVHXiD">
              Riksdagen ställer sig bakom det som anförs i motionen om ett
              utbildande uppdrag om mun- och tandhälsa och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-HiN5Bq17jCAGWBnE949uTE">
            Motivering
          </head>
          <p xml:id="i-FKN6byZmSTxABQEoDEHiq1">
            Tandhälsan i Sverige har blivit allt bättre de senaste decennierna.
            Allt fler äldre har kvar sina egna tänder långt upp i åren eller
            hela livet och det ställer krav på god tandvård, hela livet.
          </p>
          <p xml:id="i-JBpzKDaMwrGcuaoBswc9Dm">
            Olika folksjukdomar kan ge symtom och komplikationer i munnen
            och på tänderna. Senare års forskning har även visat att symtom
            från tänder och munslemhinna kan bidra till att en sjukdom eller
            ett tillstånd tidigare upptäcks innan andra symtom kan eller har
            diagnostiserats. WHO:s program Global Oral Health Programme har
            som syfte att integrera tandhälsa i det förebyggande arbetet mot
            kroniska sjukdomar och främjandet av folkhälsan. WHO framhåller
            även att tandhälsa är en integrerad del av människors generella
            hälsa, att god tandhälsa i sig är en viktig del av individers
            livskvalitet och välbefinnande och att dålig tandhälsa utgör ett
            hinder för människors möjligheter i skolan, arbetslivet och privatlivet.
          </p>
          <p xml:id="i-8VfoKFwkM4xcikbJ8ddb6m">
            I januari 2019 träffades en sakpolitisk överenskommelse mellan
            Liberalerna, Centerpartiet, Miljöpartiet och Socialdemokraterna,
            som inrymmer ett budgetsamarbete samt ett samarbete om de politiska
            frågor som framgår av överenskommelsens 73 punkter. Inom tandvårdsområdet
            finns ett flertal liberala förslag som inte ryms i den överenskommelsen.
            Vi motionerar om dessa här.
          </p>
          <p xml:id="i-ePwKgoECo6Bb9CDgvDDVU">
            Tandhälsan bland befolkningen har stadigt ökat under hela efterkrigstiden,
            dock inte i alla grupper. Enligt Folkhälsomyndigheten, FHM, spelar
            utbildning, ekonomi och allmän hälsa stor betydelse för tandhälsan
            och det visar sig att den självskattade tand­hälsan blir sämre
            med stigande ålder.
          </p>
          <p xml:id="i-D4h2Q9Z3epVBxyx2EePFsS">
            Sedan 1985 följer Socialstyrelsen, SoS, kariesutvecklingen bland
            barn och unga i landet. Data samlas in från alla regioner för
            barn i åldrarna 3, 6, 12 och 19 år. Rapporter visar att tandhälsan
            hos barn och unga mätt i andel kariesfria individer generellt
            är god och har ökat i samtliga åldersgrupper. I en fördjupad analys
            som SoS gjort kan man konstatera ett samband mellan barns och
            föräldrars tandhälsa. FHM skriver att de starkaste riskfaktorerna
            bland barn och unga för att få omfattande kariesangrepp visar
            sig vara föräldrar som är invandrade från länder utanför Norden
            och Västeuropa, att familjen får ekonomiskt bistånd och att föräldrarna
            har högst grundskoleutbildning.
          </p>
          <p xml:id="i-UGuTm8KaZyF4RU48GpxFWj">
            Uppföljningar visar att allt fler årsrika personer har sina egna
            tänder kvar. I de äldre åldersgrupperna 75–90 år har man dock
            fler icke intakta tänder. Med fler icke intakta tänder i munnen
            ökar behovet av förebyggande tandvård samt att man löper risk
            för andra sjukdomar, till exempel infektioner som kan ge andra
            problem såsom hjärt-kärlsjukdom.
          </p>
          <p xml:id="i-WQ2oyE3V12qyRRheFqXxFR">
            Folkhälsomyndigheten skriver att skillnader mellan barn från
            olika socioekonomiska grupper tenderar att finnas kvar och påverka
            individers tandhälsotillstånd genom hela livet. Förebyggande insatser
            behöver därför förstärkas inom vissa grupper/områden. Världshälsoorganisationen
            framhåller att tandhälsa är en integrerad del av människors generella
            hälsa, att god tandhälsa i sig är en viktig del av individers
            livskvalitet och välbefinnande och att dålig tandhälsa utgör ett
            hinder för människors möjligheter i skolan, arbetet och privatlivet
            (who.int/oral-health/policy, 2019 rapport FHM).
          </p>
          <p xml:id="i-9gZoMmDev2rQqQLrzrtRq9">
            De senaste årtiondena har årsrika människors tand- och munhälsa
            förbättrats avse­värt. Tandlöshet hos 80-åringar har minskat från
            56 procent 1983 till tre procent tjugo år senare (Hugoson et al
            2005). Samma trend kan ses hos personer med intellektuella funktionshinder
            där färre tänder förloras och en tydligt minskad förekomst av
            karies kan ses (Gabre et al 2001).
          </p>
          <head type="h2" xml:id="i-C6oVHTCH1k5GDgYMT6t1Yx">
            Munnen en del av kroppen
          </head>
          <p xml:id="i-PzsP9HXuFxJhwaK2tDWMmA">
            Stabilitystudien av 15 456 patienter drog slutsatsen att människor
            som förlorat många tänder är sjukare än andra. Kunskapen växer
            nu om hur munhälsan påverkar och påverkas av resten av kroppen.
            Inte minst visar alltmer forskning hur bristande tand- och munhålehygien
            kan bidra till inflammatoriska processer och åderförkalkning.
            Människor med tandlossning dör i genomsnitt 30 år tidigare. Studier
            visar att bakterie­beläggningar på tänderna ökar risken att dö
            i förtid med 50 procent, och att risken är tre till fem gånger
            högre att drabbas av hjärtinfarkt för den som har tappat en eller
            flera tuggtänder (molarer). Även risken att dö i förtid av cancer
            eller njursjukdom är förhöjd hos de som förlorat tuggtänder. Mot
            bakgrund av detta föreslår vi ett antal förbättringar av svensk
            tandvård. Vår motion beskriver en på sikt stor omställning som
            kommer att kräva fler yrkeskunniga i tandvården och även en översyn
            av kunskapsprofilen och rollfördelningen inom tandvården, dvs
            mellan tandläkare, tandhygienister och tandsköterskor.
          </p>
          <head type="h2" xml:id="i-FhoRN1v4UPfuomXzjFC74k">
            Stärk tandvårdens roll i vårdkedjan
          </head>
          <p xml:id="i-LuHauYueuXcJNDshhVQzCh">
            Forskningsresultat visar att tandvård med moderna diagnostiska
            metoder tydligt kan avspegla pågående sjukdomsprocesser i övriga
            kroppen via munhåla och tandstatus. Tandvården skulle således
            kunna få en roll att tidigt fånga upp indikationer på sjukdomsprocesser,
            innan individen eller husläkaren noterar dem. Till exempel kan
            diabetessymtom upptäckas tidigt, så att sena komplikationer fördröjs
            eller helt kan förhindras. Genom att studera röntgenbilder av
            käken kan tidiga tecken på benskörhet upptäckas, så att patienten
            får behandling långt innan ett benbrott uppstår. Testbäddar behövs
            för att pröva och utvärdera nya lösningar, arbetssätt och screeningar.
            Genom att ta vara på växande möjligheter som kan framkomma genom
            att hälso- och sjukvården bättre samverkar med tandvården kan
            lidande förhindras och resurser i framtiden användas klokare.
          </p>
          <p xml:id="i-LHgx7kyzY6rSc5vNz5ELri">
            Med tandvården som partner skulle vården enklare kunna fånga
            upp riskgrupper och förebygga sjukdom. Socialstyrelsen bör ges
            i uppdrag att ta fram riktlinjer för hur privat och offentligt
            driven tandvård bör samverka med äldreomsorg, primärvård, habilitering
            och övrig hälso- och sjukvård. Tandvårdspersonal skulle som exempel
            kunna samverka med sjukhusvården genom rådgivning till patienter
            i riskgrupper i samband med sjuk­husinläggning och till nydiagnostiserade
            personer i samband med diagnos.
          </p>
          <p xml:id="i-TuqcTweDChNyCKggMfpHkP">
            På sikt bör tandvården införa sammanhållna journalsystem över
            landet som är kompatibla med sjukvårdens.
          </p>
          <head type="h2" xml:id="i-JGtHae7XXq46F5mUJL9GCE">
            Sikta mot en tandvårdsreform
          </head>
          <p xml:id="i-SsDTGxQgNVUqc7NJFaWJNr">
            Det finns grupper av människor som löper extra stor risk att
            drabbas av försämrad eller dålig tand- och/eller munhälsa. För
            just dessa grupper kan samtidigt den ekonomiska bördan vara avgörande
            för att underkasta sig tandvård – för hälsoproblem i munhåla och
            med tänder får den enskilde bära ett betydligt större ansvar och
            en betydligt större del av kostnaden än för annan hälso- och sjukvård.
            På längre sikt verkar Liberalerna därför för att tänder, tandvård
            och munhälsa gradvis ska behandlas mer som den övriga hälso- och
            sjukvården, i första hand genom ett stärkt högkostnadsskydd för
            personer med kroniska sjukdomar och för personer över 70 år. Vi
            anser att det längs vägen mot det målet är angeläget att stegvis
            minska tandvårdsutgifterna och det administrativa krånglet för
            de som har allra högst risker, behov och kostnader. Människor
            med konstaterad risk­sjukdom behöver särskilt prioriteras, vilket
            vi beskriver närmare i nästföljande avsnitt. Högkostnadsskydden
            bör utredas och en plan bör upprättas för stegvisa reformer som
            omfattar även abonnemangstandvården (dvs årspremien).
          </p>
          <p xml:id="i-oTU7wqfaeBjBNZz4dndiQ">
            Många studier pekar på en samvariation mellan tandvård och sjukvårdskostnader.
            En studie rapporterar att kroniskt sjuka personer som fått tandhälsovård
            hade halverade sjukvårdskostnader, och en annan undersökning av
            300 000 patienter redovisar att tandköttsinflammation och tandlossning
            ökar behovet av vård på sjukhus. Mot bakgrund av detta bör analyser
            göras och forskningen fördjupas kring eventuella orsakssamband
            mellan tandvård och hälsa/sjukdom och mellan tandvård och sjukvårdskostnader.
          </p>
          <head type="h2" xml:id="i-T88YFzND7FsbzTSQ896KHw">
            Prioritera stora riskgrupper
          </head>
          <p xml:id="i-3y1my2TW1tKX4GJKa8Vf8j">
            Människor med långvariga eller kroniska sjukdomar är särskilt
            utsatta, men även personer som lider av psykisk ohälsa.
          </p>
          <p xml:id="i-L83mvwoRXcsCvuNPVCMThT">
            För det första löper en del grupper av människor extra stor risk
            att drabbas av försämrad eller dålig tand-/munhälsa, inte minst
            människor med diabetes, cancer, reumatoid artrit, demenssjukdom
            eller andra kroniska sjukdomar, personer med olika psykiska diagnoser,
            t ex anorexia, bulimi, psykoser eller missbruk samt personer med
            olika funktionsvariationer. En nyligen etablerad odontologisk
            specialitet Orofacial Medicin ska verka för akademiskt förankrad
            medicinsk tandvård som även har till uppgift att fånga behoven
            hos människor med komplexa funktionsnedsättningar och/eller systemsjukdomar.
            Denna specialitet behöver goda möjligheter att verka.
          </p>
          <head type="h2" xml:id="i-L7HeuHYbBkMmLHxHzDSNRB">
            Årsrika personers tand- och munhälsa behöver särskilt uppmärksammas
          </head>
          <p xml:id="i-HPZAq9UBA63f1Rmeh7HStL">
            Årsrika personers tand- och munhälsa behöver särskilt uppmärksammas
            och prioriteras. Kontinuerligt tandslitage under livets gång i
            kombination med den påverkan som sjukdomar och läkemedel har på
            tänder och munslemhinna gör att äldre personers tandvård och tandhälsa
            måste prioriteras. Vård på lika villkor innebär att alla ska kunna
            uppnå en god tand- och munhälsa, men med olika omfattande insatser.
            Skelettet i käken åldras liksom andra delar av skelettet. Allt
            eftersom åren går får fler och fler idag nya tänder med hjälp
            av skruvar i käken. När käkskelettet sedan åldras kan dessa skruvar
            orsaka mycket obehag, t ex skavsår, värk i både käke och huvud,
            domningar, problem med att tugga m m. Detta medför att behovet
            av tandvård ökar och därmed också behovet av specialkunskaper
            om äldres tänder och tandvård. Specialkunskaper om äldres tand-/munhälsa
            behövs också för andra tillstånd som ofta drabbar äldre, till
            exempel demenssjukdomar, neurologiska sjukdomar, Parkinsons sjukdom
            och ms.
          </p>
          <p xml:id="i-U1bQX1FWKHZqaFj9tfYpiM">
            Dålig tandhälsa eller felsittande tandproteser hos äldre ökar
            risken för undernäring. Det är betydligt farligare för äldre människor
            att väga för lite än för mycket, och indirekt kan tandhälsan därmed
            påverka allt från trycksår och infektioner till muskel­förtvining
            och fallskador. Personer med demenssjukdom på våra äldreboenden
            behöver hjälp med tand- och munhygien. Detta brister alltför ofta.
            Här krävs kunskap och gott pedagogiskt bemötande från personalen.
            Personal behöver kunskap om vikten av god mun- och tandhygien
            samt ett gott handlag, och tid. Alltför ofta blir mun- och tandvården
            eftersatt på grund av tidsbrist och brist på utbildning, med undernäring,
            felmedicinering (tabletter ligger kvar i munnen och effekter av
            läkemedel ackumuleras när de väl utsöndras i kroppen m m) och
            infektioner som följd.
          </p>
          <head type="h2" xml:id="i-PdsxiF3R4rGALKi4FTecwk">
            Tand- och munhälsa är viktigt för jämlikhet i hälsa
          </head>
          <p xml:id="i-Ji5kfxoJnB7yt4tHLu6DWD">
            En ytterligare grupp vi vill prioritera är personer som inte
            tillhör en riskgrupp rent biologiskt, men som halkar efter i tandhälsa
            på grund av matvanor, levnadsvanor, bristande egentandvård och
            otillräcklig förebyggande tandvård. Det finns tydliga tecken på
            att människor med sämre socioekonomiska medel samt många utrikesfödda
            från länder där det råder brist på tandvård även halkar efter
            i tandhälsa i Sverige samt att deras barn också drabbas. När tandhälsan
            försämras har dessa personer svårigheter med att bekosta sin tandvård
            och ofta bristande kunskaper om förebyggande tandvård i stort.
            Det finns med andra ord en social klyfta i vår munhälsa och den
            klyftan måste slutas. Barn i dessa grupper behöver intensiv förebyggande
            tandvård med rådgivning och utbildning till vårdnadshavarna. Eftersom
            jämlik hälsa hänger samman med jämlik tandhälsa krävs ett samarbete
            mellan tandvård och övrig hälso- och sjukvård för att förebygga
            ohälsa och minska risker såsom alkohol, tobak, fetma och stillasittande.
            Det behöver bli mer vanligt förekommande att yrkesgrupper hänvisar
            patienter till varandra för rådgivning och behandling.
          </p>
          <head type="h2" xml:id="i-M4pm8NWHcqZ91RSVJ6H8Tf">
            Nationella tandvårdsprogram
          </head>
          <p xml:id="i-CGCmFsnNUcCG5dGydrYihY">
            Liberalerna anser att prioritering av riskgruppers munhälsa kräver
            resurser och kunskap, men även nya arbetssätt. Nationella tandvårdsprogram
            bör upprättas för riskgruppers tandhälsa och inkludera alla de
            aktörer som är relevanta för respektive riskgrupp, i många fall
            såväl äldreboenden som vårdcentraler, socialtjänst, barnmorskemottagningar
            (BMM) och barnavårdscentraler (BVC) samt verksamheter inom ideell
            sektor. Personal på äldreboenden, vårdcentraler, BMM och BVC bör
            inom ramen för dessa tandvårds­program utbildas och fortbildas
            i vikten av god munhälsa. Genom fokus på riskgrupps­personers
            munhälsa och tänder i kommunal såväl som regional verksamhet kan
            allvarlig sjuklighet förebyggas. Kunskapspridning behövs för nära
            tandvård för riskgrupper inom omsorgen, så att individer inte
            behöver resa för att få sin munhälsa omskött. Goda exempel finns
            idag med mobila enheter, tandvårdsbussar, trailers och hembesöksteam,
            främst inom den offentligt drivna tandvården. Dessa framgångsexempel
            måste tas tillvara och spridas.
          </p>
          <head type="h2" xml:id="i-KtfB4WFShbJc6SSuRxZraY">
            Identifiera nya riskgrupper
          </head>
          <p xml:id="i-KeFKztek2ajs2uS7g5w41h">
            Kunskapen måste hela tiden uppdateras om vilka personprofiler
            och sjukdomsgrupper som löper förhöjd risk att drabbas av dålig
            mun- och tandhälsa och därmed ökad övrig sjuklighet. Som exempel
            opereras varje år ca 6 000 personer i Sverige på grund av fetma.
            Medianåldern för dessa individer är 40 år och det framstår alltmer
            som att reflux och täta måltider efter överviktskirurgi kan ha
            en negativ inverkan på munhålan som kan resultera i tandlossning,
            karies, sår och muntorrhet. Socialstyrelsen bör få i uppdrag att
            följa kunskapen för att hålla rekommendationer om prioriterade
            grupper aktuella. Tandvårdens yrkesgrupper måste ha rätt till
            kontinuerlig fortbildning för att hålla sig ajour med utvecklingen.
            Fortbildning ska vara ett villkor för att behålla legitimation.
          </p>
          <head type="h2" xml:id="i-Y2Lc7cKmhx7yoTbpruYeA7">
            En tydligare roll i arbetet mot våld och förtryck
          </head>
          <p xml:id="i-Ro4od6xhBnYXepiVHxnaGv">
            Bland samhällets mest sårbara hittar vi i dag de människor som
            utsätts för våld eller förtryck av de som står dem närmast. Tandvården
            har stor möjlighet att fånga upp människor som utsatts för våld.
            Misshandel syns nämligen ofta i ansiktet, men sjukvår­den anmäler
            oftast först när våldet kräver vård på akutmottagning. Av Socialstyrelsens
            råd framgår att vårdgivare bör se till att tandvårdspersonal har
            kunskap om våld och andra övergrepp av eller mot närstående. Liberalerna
            vill skärpa dessa krav. Genom ökad kunskap och medvetenhet kan
            tandvården hjälpa våldsutsatta att få det skydd och det stöd de
            behöver. Tandvården har inte minst en unik möjlighet att komma
            i nära kontakt med alla barn, vare sig de går i förskola eller
            inte. Bättre rustade kan man spela en viktig roll i att förebygga
            och uppmärksamma omsorgsbrist, våld och övergrepp.
          </p>
          <head type="h2" xml:id="i-Eb5feTJjV8b7dmy7YFXttW">
            Nya yrkesroller och ett utbildande, kunskapshöjande uppdrag
          </head>
          <p xml:id="i-SudnkNDe7yRZPFvgbyuMqX">
            För att stärka riskgruppers munhälsa behöver kunskap kontinuerligt
            spridas till vård- och omsorgspersonal, personliga assistenter,
            patientföreningar, pensionärsorganisa­tioner och anhörigföreningar.
            Vi ser ett behov av tvärprofessionell samverkan mellan tandvårdens
            yrkesgrupper och den övriga hälso- och sjukvården och med omsorgen,
            både inom ramen för yrkeslivet, genom nya yrkesuppdrag och genom
            tvärprofessionella samverkansdagar för universitetens sjuksköterske-
            och tandhygienistprogram och läkar- och tandläkarprogram. Det
            kommer inte minst att behövas legitimerad tandvårds­kompetens
            i den övriga hälso- och sjukvården och i kommunal omsorg och omvårdnad.
            Tandvården bör i ett första steg få ett utbildande uppdrag för
            personal inom äldre­omsorgen om mun- och tandhälsa för äldre.
            Inom äldreomsorgen är problem med tandhygien ett stort problem.
            Helprotesens tid är förbi och allt färre behöver kronor, bryggor
            och implantat. Ironiskt nog gör detta att karies och inflammatoriska
            tillstånd blir en växande utmaning inom äldreomsorgen, men kunskapen
            om tandhälsa räcker inte alltid till på äldreboenden, och hemtjänstpersonalens
            tid är inte anpassad till sköra omsorgstagares tandstatus. Personer
            med kognitiv svikt eller demenssjukdom har ofta mycket svårt att
            sköta sin munhälsa. Multisjuklighet och polyfarmaci är ofta förenat
            med sjukdomsprocesser i munhålan. Sviktande munhälsa kan leda
            till undernäring, felnäring och dålig följsamhet till läkemedelsbehandlingar.
            I Mariestad, Borås, Skövde, Trollhättan och Kungälv har tandhygienister
            anlitats som sakkunniga och kunskaps­höjande i tandvårdsfrågor
            gentemot andra anställda i kommunal omvårdnad. Detta och andra
            exempel behöver följas upp och goda exempel spridas.
          </p>
        </div>
        <div type="motSignatures">
          <list>
            <item xml:id="i-TNS6g7qR4ojUtnsggUcFb1">
              Lina Nordquist (L)
            </item>
            <item xml:id="i-KPq8NzbjCRsScJEd4xYQ2J">
              Barbro Westerholm (L)
            </item>
            <item xml:id="i-G6E3tbw7uLvwzkN2GPxrrg">
              Johan Pehrson (L)
            </item>
            <item xml:id="i-GoFRucDEyHWnp92izh7LbB">
              Maria Nilsson (L)
            </item>
            <item xml:id="i-68NPBSEvGfYFzQwjwNtNL7">
              Gulan Avci (L)
            </item>
            <item xml:id="i-CurDwy2dKMhGEt8gfyh9us">
              Christer Nylander (L)
            </item>
            <item xml:id="i-QYLzHYyNbzSxgAZZruv8Vj">
              Mats Persson (L)
            </item>
            <item xml:id="i-Exzoxa3dc4WQmMs1wiYtwj">
              Allan Widman (L)
            </item>
          </list>
        </div>
      </div>
    </body>
  </text>
</TEI>
