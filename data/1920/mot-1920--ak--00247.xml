<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__247/mot_1920__ak__247-001.pdf"/>
      <div type="motHeader" xml:id="i-TquMimVTHRQg2n4SXsGJqQ">
        <div type="motTitle" xml:id="i-Vk3whbZraT3jCNCmGDe6xX"/>
        <div type="motSubmissionInfo" xml:id="i-7mQFTg8t8pS4a9TNxEo3MW"/>
      </div>
      <div type="motBody" xml:id="i-VKg6YL4CKwnpB8aUGUku9v">
        <div xml:id="i-KxSjoxDgkkr5CQ7dRm41Md">
          <p xml:id="i-F7xiJNLvNmCLiuVkKKEEEQ">
            Motioner i Andra kammaren, Nr 247. 1
          </p>
          <p xml:id="i-UoUeApz1RnvZZeCgX3ZvhW">
            Nr 247.
          </p>
          <p xml:id="i-RNEHoefogZXb6uMdcijFKf">
            Av herr Molin i Dombäcksmark, om skrivelse till Kungl. Maj:t
            angående omarbetning i visst syfte av strafflagens be- stämmelser
            rörande ämbetsmännens rättsliga ställning och företrädesrättigheter.
            :
          </p>
          <p xml:id="i-VzMrD1J2ipNbRhBwk333qB">
            Vid 1919 års lagtima riksdag väckte undertecknad följande motion,
            nr 236, i andra kammaren: &gt;Enligt strafflagens 25 kapitel, som
            handlar om brott av ämbets- män, har samhället till synes erhållit
            all den garanti, som rimligen kan fordras, för att ämbetsmännen
            ej ostraffat skola kunna förvandla sitt tjänande åt samhället
            till husbondevälde, övergrepp och annat. Att straffsatserna gjorts
            höga och olika slag av brott, vårdslöshet, försum- melse, oförstånd
            eller oskicklighet noga specificerats, torde komma sig av de ledsamma
            erfarenheter, som sambhället fordom haft av ett för- tryckande
            och pinande fogde- och ämbetsmannavälde. Samtidigt som ämbetsmännen
            i strafflagen sålunda tillhöllos att, bildlikt talat, hålla sig
            på mattan, gåvos ämbetsmännen å andra sidan det skydd, deras aukto-
            ritet ansågs böra kräva, och följaktligen fastslogos straffsatser
            gent emot den, som utan fog ville förgripa sig mot ämbetsmännen.
            En var vet nu, hurusom det vill till att vara synnerligen grave-
            rande saker mot en ämbetsman, innan han med den rättspraxis, som
            under tidernas lopp utvecklat sig, blir åtalad och dömd enligt
            25 ka- pitlet strafflagen. Ja, det torde kunna sägas, att strafflagskapitlet
            i fråga mer och mer nedsjunkit till en lag på papperet, men ej
            i verkligheten. Detta har jämte de rigorösa straffsatserna å den,
            som 1 tal eller skrift understår sig att utöva kritik å ämbetsmäns
            göranden och låtanden, verkat därhän, att ämbetsmännen numera
            känna sig ofelbara och kunna börja tillåta sig vad som helst.
            Därtill har också bidragit den utveck- Bihang till riksdagens
            protokoll 1920. 4 saml. 77 häft. (Nr 247.) 1
          </p>
          <pb facs="riksdagen-motions-pdf/data/1920/mot_1920__ak__247/mot_1920__ak__247-002.pdf"/>
          <p xml:id="i-cNwUSPbXweXT9Ei3fubRV">
            2 Motioner i Andra kammaren, Nr 247.
          </p>
          <p xml:id="i-XtNLhXEmXQYoRo4Z3MB7GM">
            ling, samhällslivet kommit in på, nämligen att allt fler och
            fler ämbets- män och ämbetsmannaklasser växa upp. När, såsom nu
            sker, nya äm- betsmän växa upp såsom svampar ur jorden, omgärdade
            med skydds- paragrafer i strafflagen gent emot enskild och samhällelig
            kritik och i skydd av den praxis, som utvecklat sig, att endast
            grövre försyndelser riskera åtal och straff, har tillståndet här
            i landet faktiskt blivit sådant, att ämbetsmännen ej längre kunna
            betraktas såsom samhällets tjänare utan såsom allmänhetens herrar
            och despoter. Det ledsammaste är dock, att allt detta skett och
            sker, icke i trots av utan tillfölje den s. k. demo- kratiska
            utvecklingen. Den humana åskådning, som gjort sig gällande, att
            straff endast i yttersta fall bör utkrävas för brott, har framför
            allt kommit ämbetsmännen till godo. I skydd av denna fördel och
            med vetskap om de straffsatser, som hota ämbetsmannakritiserande
            medbor- gare, på vilka straffsatser våra ämbetsmän och domstolar
            sannerligen ej anse sig vilja lätta, har tillståndet här i landet
            juridiskt och praktiskt sett blivit så, att varje minsta liten
            kritik emot en ämbetsman likställes med beskyllning för brott,
            om nämligen ämbetsmannen känner sin »värdighet» kränkt och vederbörande
            ha mage till att hålla efter. Såväl stora som små själar finnas
            ju i ämbetsmännens krets. Det är väl, att så stort antal kan räknas
            bland de större, men tyvärr finnas också många små själar, för
            vilka den nu lagliga möjligheten att nedtysta och straffa offentlig
            kritik, kan bliva och understundom blir en svår frestelse. Den
            nu allt mera grundade rättsuppfattningen är, att enda sättet att
            hålla vårt offentliga liv sunt, är den enskilda och offentliga
            kritiken, ej blott emot statsmakterna utan även mot ämbetsmän
            och enskilde. Den nya, moderna rättsuppfattningen måste fördöma,
            att en ämbetsman, även om han är än så undermålig, skall kunna
            i skydd av strafflagens bestämmelser slå ned kritiken genom åtal
            och ställa sig själv på ofel- barhetens plan. Förhållandet blir
            så mycket mera kränkande för rätts- uppfattningen, som den åtalade
            kritikern ej äger rätt att bevisa sannin- gen av sin kritik. Bevismaterialet,
            hur öppet det än kan ligga framme, tillmätes ej någon betydelse
            vid utformandet av straffet. Resonemanget är, att ingen får säga
            ett ont ord om en ämbetsman, såvida inte äm- betsmannen förut
            varit tilltalad och dömd för tjänstefel. Härom vore naturligtvis
            mindre att säga, om det rättsmedvetandet vore grundat, att 25
            kapitlet i strafflagen obönhörligt i alla skiften och skeden tillämpas
            och kommer att tillämpas. Men då så ej sker, utan allmänheten
            måste veta, att 25 kapitlet i fråga ytterst sällan tillämpas och,
            när det sker, endast då det gäller grövre försyndelser, måste
            det fastslås, att allmän-
          </p>
          <pb facs="riksdagen-motions-pdf/data/1920/mot_1920__ak__247/mot_1920__ak__247-003.pdf"/>
          <p xml:id="i-Lesc1FzD28RskmxFA21JMo">
            Motioner i Andra kammaren, Nr 247. 3
          </p>
          <p xml:id="i-MuPkN2jXpXAChFh4yZuZGq">
            hetens rätt till kritik allt mer och mer kringskurits och av
            strafflagens ordalydelse att döma numera försvunnit. Att kritiken
            detta allt oaktat fortfarande gör sig gällande, beror främst därpå,
            att det stora tlertalet ämbetsmän trots tradition och nedärvd
            byråkrati likväl ej undgått den moderna tidens inflytelser och
            tillägnat sig en mera modern rätts- uppfattning, som förbjuder
            dem att slå ned kritiken med strafflags- paragrafer. Utan tvivel
            är denna fråga om obeskuren rätt till sanningsenlig och lojal
            kritik gent emot våra ämbetsmän av stor samhällelig betydelse.
            Härmed menas den kritik, som ej sker under tryckfrihetens vida
            hägn. Det är enligt nutida rättsuppfattning helt enkelt absurt,
            att kritisk granskning av en ämbetsmans göranden och låtanden
            kan vara full- komligt straffri, om kritiken avlevererats i form
            av en tidningsartikel, men belagd med böter eller fängelse, om
            samma kritik skett muntligen eller i handskrift. : På grund av
            det anförda hemställes, att riksdagen måtte i skri- velse till
            Kungl. Maj:t anhålla, att Kungl. Maj:t i samband med den pågående
            allmänna revisionen av strafflagen ville låta verkställa sådan
            omarbetning i strafflagens bestämmelser rörande ämbetsmännens
            rätts- liga ställning och företrädesrättigheter, att allmänhetens
            rätt till saklig och lojal kritik icke äventyras av straffpåföljder.»
            Första lagutskottet, till vilket motionen för förberedande behand-
            ling remitterades, avgav följande, den 10 mars 1919 dagtecknade
            ut- låtande: »De bestämmelser, enligt vilka statens ämbetsmän
            skola dömas för brott under ämbetets utövning, återfinnas i strafflagens
            25 kapitel, som upptager dels brott, vilka till sitt innehåll
            närmare beskrivits och bestämts, dels ock brott, som till sitt
            innehåll äro mera obestämda, så- som vårdslöshet, försummelse,
            oförstånd och oskicklighet i ämbetet. Sistnämnda grupp av ämbetsbrott
            hava genom den vaga brottsbestäm- ningen erhållit en särställning
            bland de brott, som i strafflagen omför- mälas. Långt ifrån att
            intaga en privilegierad ställning äro ämbets- männen således i
            utövningen av sin verksamhet föremål för ett mera om- fattande
            straffhot än en enskild person. Detta förhållande har givetvis
            be- tingats av statensintresse, att de statsuppgifter, som tilldelats
            ämbetsmännen, icke äventyras genom försummelse eller oförstånd
            vid ämbetets utövande. Är det sålunda ett allmänt intresse, att
            statsmaktens funktioner på tillfredsställande sätt fullgöras,
            så är det också ett allmänt intresse, att statens auktoritet icke
            nedsättes därigenom, att ämbetsmännen utan an- svarspåföljd för
            vederbörande kunna göras till föremål för uttalanden,
          </p>
          <pb facs="riksdagen-motions-pdf/data/1920/mot_1920__ak__247/mot_1920__ak__247-004.pdf"/>
          <p xml:id="i-9MDYGYiJs3Ep8yGvoRKBon">
            4 Motioner i Andra kammaren, Nr 247.
          </p>
          <p xml:id="i-XLKRZMCcsdfdpiHeGbk2m2">
            vari de utan fog beskyllas för förfarande, som för dem innefattar
            brott. Därför hava till ämbetsmännens skydd mot kränkning i och
            för deras ämbeten i 10 kapitlet strafflagen givits särskilda straffbestämmelser,
            vilka dock i fråga om straffens storlek endast obetydligt överskrida,
            vad som i sådant avseende gäller beträffande straffbestämmelserna
            för ärekränk- ning mot enskild person. I vissa fall står det den
            enskilde, om det förfarande, han vill på- tala, drabbat honom
            själv eller han därav lidit skada, fritt att själv väcka åtal
            för tjänstefel. Givetvis kan i så fall den åtalade, lika litet
            som vilken tilltalad som helst, vara betagen rätten att, om han
            anser åtalet sakna fog, väcka rekonventionstalan; och om åtalet
            icke blott ogillas, utan domstolen yttermera finner detsamma helt
            obefogat, riskerar alltså käranden straff. För varje fall står
            det emellertid den enskilde vare sig han anser sig själv hava
            blivit kränkt eller eljest menar en tjänstemans för- hållande
            vara olagligt och straffvärt — den utvägen öppen att hänvända
            sig till en av riksdagens ombudsmän eller till justitiekanslern
            med en anmälan. I regeln är det ock denna möjlighet, som kommer
            till an- vändning. Åtnöjer sig den anmälande härvid med att underställa
            lag- ligheten av den påtalade åtgärden eller underlåtenheten ombudsmannens
            eller kanslerns eget beprövande, avhåller han sig från smädliga
            uttryck och förhastar han sig ej heller med grundlösa eller i
            allt fall alldeles obevisliga uppgifter om faktiska förhållanden
            — kanske fotade på lösa hörsägner — så behöver han icke befara
            efterräkningar för egen del. Å andra sidan har hans anmälan likvisst
            haft fullt ut så god verkan, som om häftiga ord brukats eller
            bestämt påstående om brottslighet framställts. I ena som andra
            fallet verkställer ombudsmannen eller kanslern en prövning, huruvida
            det förfarande, varom fråga är, kan anses vara av sådan beskaffenhet,
            att åtal påkallas. Att emellertid denna prövning ingalunda i regel
            leder till att, såsom motionären förmenar, endast »ytterst graverande
            saker» bliva åtalade, framgår för ombudsmännens vidkommande av
            deras till varje års riksdag avgivna ämbetsberättelser, varav
            inhämtas, att även relativt obetydliga fel från ämbetsmännens
            sida kunna föranleda, att de ställas under åtal och fällas till
            ansvar. Härjämte står den enskilde alltid till buds den utvägen
            att till vederbörande ämbetsmans överordnade ingiva en anmälan
            om vad som förelupit och påkalla de åtgärder, som i anledning
            därav kunna föran- ledas. Icke heller genom en sådan anmälan,
            därest densamma hålles
          </p>
          <pb facs="riksdagen-motions-pdf/data/1920/mot_1920__ak__247/mot_1920__ak__247-005.pdf"/>
          <p xml:id="i-2sGFZ8PjTy96HAiiFVCV6h">
            Motioner i Andra kammaren, Nr 247. 2
          </p>
          <p xml:id="i-XU1VbbKdVNntYPvW2oMdRc">
            sakligt och innehåller vederhäftiga uppgifter, riskerar anmälaren
            att bliva fälld för ärekränkning av ämbetsmannen i och för hans
            ämbete. Utskottet finner det icke av erfarenheten bestyrkt, att
            det nuvarande skyddet för ämbetsmännen i deras ämbetsutövning
            verkar hindrande, vare sig för tillämpandet av de straffbestämmelser,
            som för ämbets- männens vidkommande stadgats, eller för en saklig
            eller lojal kritik av ämbetsmännen i och för deras ämbeten, och
            får därför hemställa, att ifrågavarande motion icke må till någon
            riksdagens åtgärd föranleda.» Riksdagen beslöt i enlighet med
            utskottets hemställan men, före- gicks beslutet i första kammaren
            av följande anföranden:
          </p>
          <p xml:id="i-BKFoZLQojSMmREz6MKiQW8">
            Herr Lindhagen: Jag skall be att i korthet få erinra, att så
            harmoniska äro icke förhållandena, som utskottet utmålat. Livet
            är icke alltid så vackert, utan det har sina sidor, och så också
            i detta fall. Motionären har påpekat, huru svårt det är för den
            enskilde att gent emot myndigheter och ämbetsmän kunna göra gäl-
            lande anmärkningar, därför att han utsättes för äventyret av rekonventionstalan.
            Och den frågan är verkligen icke så föga aktuell, som utskottet
            föreställer sig, utan jag åtminstone har upplevat ofantligt många
            sådana tillfällen, då jag funnit, att det är ett stort äventyr
            att beivra ett förment ämbetsbrott. Detta förhållande har också
            ett par gånger föranlett motioner i riksdagen, därom att åtminstone
            re- konventionstalan med anledning av anmälan hos justitieombudsmannen
            icke skulle få väckas annat, än om justitiecombudsmannen ansåge
            skäl därtill föreligga, detta såsom en garanti för att justitieombudsmannabefattningen
            någon gang skulle bliva effektiv. Härtill kommer också den saken,
            att det är ett ganska stort äventyr att på något sätt klandra
            en ämbetsman i hans ämbetsutövning, ty det straffet blir större
            än straff för annan ärekränkning. Och det kan icke hjälpas, men
            det är så, att tjänstemännen dömas av sina gelikar, och det är
            så i alla samhällsklasser, att om någon angripes i en klass, så
            uppstår inom klassen en känsla av solidaritet, och man klämmer
            till. Därför har man också funnit, att angrepp mot ämbetsmännen
            straffas mycket hårt, under det att däremot ämbetsmännens överträdelser,
            som skola beivras, därför att de överträtt de medborgerliga rättigheterna,
            såsom församlings- frihet o. s. v., straffas ofantligt lindrigt.
            Det finnes statistik på, att det i allmän- het blir blott högst
            25 kronors böter, eller också heter det, att ämbetsmannen vis-
            serligen förfarit olagligt, men att förfarandet icke är av beskaffenhet
            att kunna föranleda ansvar. Denna så oerhört stora skillnad mot
            den ställning, som den en- skilde har emot ämbetsmannen, har en
            mycket konstitutiv betydelse för uppehål- landet av ett okontrollerat
            ämbetsmannavälde. Jag vill ha gjort denna erinran, för att icke
            utskottets vackra skildring, hur allt är väl beställt, må stå
            utan erinran. Och för att göra ett icke av votering åtföljt yrkande
            och allenast för att giva uttryck åt denna opinion ber jag att
            få yrka bifall till motionenen. Herr Åkerman: Herr talman, mina
            herrar! Jag skall be att få svara några ord på den föregående
            ärade talarens yttrande. Det hemställes i denna motion, att riksdagen
            måtte i skrivelse till Kungl. Maj:t anhålla, att Kungl. Maj:t
            i samband med den pågående allmänna revisionen av strafflagen
            ville låta verkställa sådan omarbetning i strafflagens bestämmelser
            rörande ämbetsmännens rättsliga ställning
          </p>
          <pb facs="riksdagen-motions-pdf/data/1920/mot_1920__ak__247/mot_1920__ak__247-006.pdf"/>
          <p xml:id="i-4PiKAivHRAuFJUFesQXgCX">
            6 Motioner i Andra kammaren, Nr 247.
          </p>
          <p xml:id="i-PD1PPJZD481GiYSiLQVPm5">
            och företrädesrättigheter, att allmänhetens rätt till saklig
            och lojal kritik icke även- tyras av straffpåföljder. Ja, det
            är ju klart, att den kommission, som är nedsatt för att verkställa
            en omarbetning av strafflagen, kommer att ha sin uppmärksam- het
            riktad på dessa förhållanden, ifall det kan vara några brister
            i det avseende, som är anmärkt i motionen. Att det skulle avlåtas
            en skrivelse om den saken, kan jag för min del icke finna erforderligt.
            Nu säger den föregående ärade talaren, att livet icke är så harmoniskt,
            som utskottet har föreställt sig. Ja, vi ha verkligen icke föreställt
            oss, att livet är så harmoniskt, utan vi ha utgått från, att det
            kan vara anledning till anmärkning mot en och annan ämbetsman,
            och då skall anmärkning också kunna få fram- ställas. Motionären
            har sagt, att det är förenat med ett så oerhört äventyr att göra
            en anmälan, men det har utskottet för sin del icke kunnat finna.
            Jag har verkligen icke närmare följt med händelsernas utveckling
            i den saken, men jag har en allmän känsla utav, att det är mycket
            sällan, som en ämbetsman, vilken blir angiven för ett tjänstefel,
            väcker rekonventionstalan mot angivaren. Vad domare- kåren beträffar,
            tror jag, att det är nästan undantagslöst, som domarna låta det
            passera därför att de icke gärna vilja, att den man, som på det
            sättet anmärkt, skall lida något särskilt straff därför. Därtill
            kommer, att det egentligen är den första anmälan, som observeras
            — och det kan ju vara litet tråkigt för en tjänste- man att nödgas
            figurera i pressen, då han blir anmäld för tjänstefel — men om
            det blir åtal och han blir frikänd, så står det icke i tidningen,
            och utgången av atalet kommer sällan fram. Därför är det ingen
            idé att framställa rekonventions- talan, då man icke får någon
            egentlig upprättelse. Om den, som vill anmäla en ämbetsman, sköter
            sig, som han bör, löper han alls ingen risk. Ty bemödar han sig
            om ett hyfsat språk och icke har ett bestämt påstående, att brott
            föreligger, utan endast relaterar fakta och därvid följer sanningen,
            så kan han icke anses ha gjort sig skyldig till falsk angivelse.
            Vad nu den av herr Lindhagen påtalade straffmätningen angår, att
            för en ämbetsman, som gjort sig skyldig till något olämpligt förfarande,
            straffet utmätes för lindrigt, vågar jag icke bestämt inlåta mig
            på någon kritik av det påståendet — jag har verkligen icke följt
            med statistiken — men nog tror jag ändå, att han ser den saken
            litet mörkt. I varje fall är det ju en sak, som kan hjälpas genom
            en ändrad praxis vid domstolarna och som det ej behöves någon
            lagändring för. På grund av de skäl, som utskottet anfört, anhåller
            jag att få yrka bifall till utskottets hemställan.
          </p>
          <p xml:id="i-VezVgaCaz1TJcpwrmf2Yox">
            De angivna aktstyckena torde tala för sig själva. Den uppfattning,
            som jag uttryckt i motionen, bestyrkes av förhållandena, sådana
            de artat sig i levande livet. Herr Lindhagen har rätt, då han
            säger, att det finns statistik på att ämbetsfelen i allmänhet
            bestraffas med högst 25 kronors böter. Man behöver blott studera
            justitieombudsmannes äm- betsberättelser för att finna, huru i
            verklig mening djupt rättsskipningen på området sjunkit. Ingen
            vän av det lagbundna rättssamhället kan undgå att finna, att vi
            numera här i Sverige äro i färd med att åka ned till ett okontrollerat,
            straffritt ämbetsmanna- och fogdevälde. Frågan är blott, huru
            vi skola komma ut ur försumpningen, och vilka åtgärder
          </p>
          <pb facs="riksdagen-motions-pdf/data/1920/mot_1920__ak__247/mot_1920__ak__247-007.pdf"/>
          <p xml:id="i-ABYvRScjqpwaMuVhmgM2va">
            247 7
          </p>
          <p xml:id="i-7KZn3FEK2CCECAyfBwji22">
            Motioner i Andra kammaren, Nr 247. i
          </p>
          <p xml:id="i-VKLy5j5rU8bBWX4oKK2Y76">
            som från lagstiftande församlingens sida skola vidtagas för att
            få våra domstolar att tillämpa 25 kapitlet strafflagen enligt
            dess ordalydelse och 1 fortsättningen ej låta kapitlet i fråga
            ”förvittra till en s. k. lagruin, på samma sätt som stora delar
            av kyrkolagen, som väl finnes på papr peret men aldrig tillämpas.
            Riksdagen kan icke låta utvecklingen gå i den riktningen. ”Här
            måste en damm byggas mot förvittringsprocessen, och domstolarna
            på lämpligt sätt tillhållas att följa lagens bokstav i anda och
            sanning. En måhända framkomlig väg vore att höja alla straffsatser
            i 25 kapitlet strafflagen till jämnt de dubbla, eftersom rätts-
            praxis blivit, att de nu gällande straffsatserna självsvåldigt
            nedsatts till hälften och därunder, och paragraferna angående
            vårdslöshet, försum- melse, oförstånd och oskicklighet praktiskt
            taget upphört att gälla. Genom skärpning av straffsatserna skulle
            riksdag gen understryka. a, att det är riksdagens mening, att
            lagen obönhörligen "skall tillämpas. En annan och kanske lämpligare
            väg vore, att riksdagen ville påkalla veder- börandes uppmärksamhet
            på förhållandet vid den allmänna revisionen av strafflagen huvudsakligen
            efter de grunder, som angivits i fjolårets motion i ämnet. Av
            första lagutskottets utlåtande i ämnet vid fjolårets riksdag vill
            framgå, att allting är väl beställt och ingenting att göra, enär
            gällande lag och författning är tydlig nog i olika hänseenden.
            Jag har aldrig bestritt, att lagens bokstav är tydlig nog; det
            jag velat påtala är, att rättspraxis blivit, att straffhotet mot
            försumliga och oskickliga ämbets- män praktiskt taget försvunnit,
            under det att straffhotet alltjämt kvar- står med oförminskad
            styrka mot enskilda, som våga peka på ämbets- mannens mångahanda
            försummelser och oförstånd, ett förhållande som saknar något som
            helst stöd i gällande strafflag. Då dessa oegentligheter i rättsskipningen
            alltjämt kvarstå och tendera att, med vad tiden går alltmera förvärras,
            vågar jag härmed upprepa fjolårets motion i ämnet och yrkar fördenskull,
          </p>
          <p xml:id="i-T5K5QovMZp6f7HYa7q2YDp">
            att riksdagen må i skrivelse till Kungl. Maj: t anhålla, att
            Kungl. Maj:t i samband med den pågå- ende allmänna revisionen
            av strafflagen ville låta verk- ställa sådan omarbetning i strafflagens
            bestämmelser rörande ämbetsmännens rättsliga ställning och före-
            trädesrättigheter, att allmänhetens rätt till saklig och lojal
            kritik icke äventyras av straffpåföljder. Stockholm den 22 januari
            1920. Emil Molin,
          </p>
          <p xml:id="i-3GZAugovNUcbMqDWWd9htR">
            Dombäcksmark.
          </p>
        </div>
      </div>
    </body>
  </text>
</TEI>
