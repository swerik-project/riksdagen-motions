<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03812">
  <teiHeader>
    <fileDesc>
      <titleStmt>
        <title>med anledning av skr. 2020/21:63 Redovisning av åtgärder i enlighet med målsättningarna i det nationella brottsförebyggande programmet Tillsammans mot brott</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3812 av Linda Westerlund Snecker m.fl. (V)</title>
          <idno type="rdwebb">H8023812</idno>
          <rs type="number">3812</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023812/text</ref>
          <ref type="dokument_url_html">http://data.riksdagen.se/dokument/H8023812</ref>
          <ref type="dokumentstatus_url_xml">http://data.riksdagen.se/dokumentstatus/H8023812</ref>
          <ref type="docx">http://data.riksdagen.se/fil/74A8149F-CABA-45FA-BD73-86011E45B70E</ref>
          <ref type="pdf">http://data.riksdagen.se/fil/8428BBC7-B3C4-47B6-A616-2BC5FF89C5CE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WCzfN4wnJwo6S9QAv9VHs" type="basedOn"/>
        <correspContext corresp="i-WCzfN4wnJwo6S9QAv9VHs">
          <ref>Skrivelse 2020/21:63</ref>
        </correspContext>
        <correspAction xml:id="i-RJ1U5nguzPwMi5F89Fih6M" type="signed"/>
        <correspContext corresp="i-RJ1U5nguzPwMi5F89Fih6M">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-NVVEoSWGwMurmaw1XVUKDS" type="submitted">
          <date when="2021-01-15"/>
          <time when="09:43:42"/>
        </correspAction>
        <correspAction xml:id="i-YaMMcXCiyavDAgC7QdfWZC" type="dismissed">
          <date when="2021-01-19"/>
        </correspAction>
        <correspAction xml:id="i-JfXcePWWKwX7YKhSkM7EeM" type="reviewed">
          <date when="2021-01-19"/>
          <time when="11:16:26"/>
        </correspAction>
        <correspAction xml:id="i-Kemh5EddiVA1y6JYKeEwKU" type="referred">
          <date when="2021-01-20"/>
        </correspAction>
        <correspAction xml:id="i-SvP5FsMMdCust1k9gQk7Yf" type="assigned">
          <date when="2021-04-07"/>
          <time when="16:49:32"/>
        </correspAction>
        <correspContext corresp="i-SvP5FsMMdCust1k9gQk7Yf">
          <ref type="assignedTo">Justitieutskottet</ref>
        </correspContext>
        <correspAction xml:id="i-Rp4Lqcq1GGjHcyTdUi7WDV" type="behandlas_i"/>
        <correspContext corresp="i-Rp4Lqcq1GGjHcyTdUi7WDV">
          <ref type="uppgift">2020/21:JuU17</ref>
          <ref type="ref_dok_id">H801JuU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU17</ref>
          <ref type="ref_dok_titel">Redovisning av åtgärder i enlighet med målsättningarna i det nationella brottsförebyggande programmet Tillsammans mot brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6tv9Z4mvF6VYNMoaWcf7t7" type="motHeader">
        <div xml:id="i-Xe6HeS2T24wpPfpdVgFcqN" type="motTitle">
          Motion till riksdagen 2020/21:3812 av Linda Westerlund Snecker
          m.fl. (V) med anledning av skr. 2020/21:63 Redovisning av åtgärder
          i enlighet med målsättningarna i det nationella brottsförebyggande
          programmet Tillsammans mot brott
        </div>
      </div>
      <div xml:id="i-Bfww737VzBsTMAnH1WnWt7" type="motBody">
        <div xml:id="i-r27oK8HKugoQoR1GgM9su" type="motProposal" subtype="förslag">
          <head xml:id="i-Y7wD4R3fWXuMfXvo5wqe6p">
            1 Förslag till riksdagsbeslut
          </head>
          <list xml:id="i-5ZNNL3GRTJFCH1YUfC5wga" style="ol">
            <item xml:id="i-QeF4XKMbSgtrPjcHRwDp7S">
              Riksdagen ställer sig bakom det som anförs i motionen om att
              regeringen bör ta initiativ till en nationell handlingsplan mot
              sexualiserat våld och tillkännager detta för regeringen.
            </item>
            <item xml:id="i-3dgPcqVFAEckm1ixkSwSSd">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder som syftar till
              att uppmuntra och stimulera förekomsten av feministisk stadsplanering
              och feministiskt bostadsbyggande och tillkännager detta för regeringen.
            </item>
            <item xml:id="i-WnJsdmCvzgWp5U5xLoPk9z">
              Riksdagen ställer sig bakom det som anförs i motionen om att
              regeringen bör ge Brottsförebyggande rådet i uppdrag att samordna
              medlingsverksamheten vid brottmål på nationell nivå och tillkännager
              detta för regeringen.
            </item>
          </list>
        </div>
        <div xml:id="i-8axhvrr9MH8cWafXx78SaH" type="motContent">
          <head xml:id="i-9dMgTYTRqQ48dRjaTUguyY" type="h1">
            2 Inledning
          </head>
          <p xml:id="i-3rBSQ85a76HzHfYt9peNok">
            För Vänsterpartiet finns det ingen del av det rättspolitiska
            arbetet som är så viktig som det brottsförebyggande arbetet. Vänsterpartiet
            vill angripa kriminalitetens orsaker och fokusera på det brottsförebyggande
            arbetet. Samtidigt måste samhället naturligtvis sätta gränser
            i fråga om vad som är accepterade handlingar och inte, samt utdöma
            proportio­nerliga straff för brott. Därför är vi även angelägna
            om att det finns ett regelverk som ger ett gott skydd för Sveriges
            och landets invånares säkerhet. Det måste kunna ställas höga krav
            på att kriminalitet bekämpas på ett effektivt sätt med hjälp av
            lagstiftning som bygger på de grundläggande rättsliga principerna
            i en rättsstat. Förslag som innebär nykriminalisering eller straffskärpningar
            ska alltid vara väl underbyggda och ha analy­serats utifrån nödvändighet,
            effektivitet och proportionalitet. I vissa fall kan strängare
            straff vara positivt om det medför en starkare prioritering inom
            rättsväsendet samt ökade resurser för att utreda brotten. Det
            finns dock inget egenvärde i att höja straffen för höj­ningens
            skull.
          </p>
          <p xml:id="i-JmJE99Fqz7zNtTxCACAHq9">
            Polismyndigheten och antalet poliser spelar en mycket viktig
            roll för att både före­bygga brott och ingripa när brott har skett,
            men det är inte polisen och rättsväsendet som ensamt ansvarar
            för det brottsförebyggande arbetet. Grundförutsättningen för att
            före­bygga brott är ett starkt välfärdssamhälle som håller ihop.
            Det är Vänsterpartiets absoluta övertygelse att en stark, gemensamt
            finansierad och jämlik välfärd med en väl fungeran­de skola, fritidsverksamhet,
            sjukvård, socialtjänst, låg arbetslöshet och ett starkt socialt
            försäkringssystem är det bästa sättet att motverka klassamhället
            och att förebygga krimi­nalitet.
          </p>
          <p xml:id="i-JmyqzZrdamGGVQ4iGbRoUB">
            Vår uppfattning är att dagens utbildningssystem, de ökade klyftorna
            i samhället, ned­monteringen av de sociala skyddsnäten, arbetslöshet,
            etnisk diskriminering och en ökad segregation leder till att allt
            fler hamnar i ekonomiskt utsatta situationer. Denna utveck­ling
            leder i sin tur till en ökad rekryteringsbas för bl.a. gängkriminalitet
            och våldsbeja­kande extremism. Vi vill därför se politiska initiativ
            och lagstiftning som framför allt stärker kommuners, civilsamhällets
            och andra aktörers förebyggande arbete, snarare än en ensidig
            fokusering på rättspolitik och straffrätt. När samhället lämnar
            vissa orter eller stadsdelar kan de kriminella, våldsbejakande
            krafterna slå rot. Sådana krafter har betyd­ligt svårare att agera
            i ett lokalsamhälle där det finns en närvarande områdespolis som
            har invånarnas förtroende, mötesplatser i form av folkbibliotek,
            ett aktivt civilsamhälle och fritidsgårdar, samhällsinstitutioner
            i form av socialkontor, försäkringskassa och arbetsförmedling
            samt förskolor och skolor där personalen har resurser och tid
            att se varje barn. Ett samhälle där människor trivs och har framtidstro.
            Förebyggande åtgärder, ett starkt välfärdssamhälle, skola och
            möjligheten att få ett arbete, god tillgång till kultur- och fritidsverksamhet,
            fungerande sjukvård och andra saker som ger goda framtidsutsikt­er
            till ett bra liv är grundförutsättningar för att motverka kriminalitet.
            Det förebyggande arbetet måste därför bygga på en genomarbetad
            samhällsanalys och effektiva åtgärder. Dessvärre har tidigare
            åtgärder ofta saknat systemtänkande, varit fragmentariska, kort­siktiga
            och alltför fokuserade på enskilda individer i stället för på
            området. För att kunna vända den negativa utvecklingen i områden
            som särskilt drabbats av kriminalitet måste åtgärderna utgå från
            ett systemändrande perspektiv.
            <ref xml:id="i-5Mw9td3UjPMdyukgES1dFj" target="i-4YnGEyhjT1Lt6hPc4YQXzY">
              [1]
            </ref>
          </p>
          <head xml:id="i-QGoAint8SASvDHP5MZTtit" type="h1">
            3 Regeringens skrivelse
          </head>
          <p xml:id="i-A8fgRQpqBNK8SH7W29b4Pv">
            I mars 2017 presenterade regeringen det nationella brottsförebyggande
            programmet Till­sammans mot brott (skr. 2016/17:126). Syftet med
            programmet är att skapa förutsättningar för ett strukturerat och
            långsiktigt brottsförebyggande arbete i hela samhället. Programmet
            ska också bidra till att stimulera och entusiasmera fler berörda
            aktörer att vidta brottsföre­byggande åtgärder och att utveckla
            samverkan, såväl på nationell som på regional och lokal nivå.
          </p>
          <p xml:id="i-XF5YfUNFFR3MVBFP2sscfu">
            I den aktuella skrivelsen redogör regeringen för åtgärder som
            har vidtagits och be­slutats i förhållande till de målsättningar
            för den brottsförebyggande arbetsprocessen och arbetets inriktning
            som beskrivs i programmet. Regeringen redovisar sin samlade bedömning
            av arbetet hittills och den fortsatta inriktningen av det långsiktiga
            brotts­förebyggande arbetet.
          </p>
          <p xml:id="i-EbTiwBX1xwADbMooMbqKQ3">
            Regeringens huvudsakliga bedömning är att arbetet med att genomföra
            det nationella brottsförebyggande programmet har bidragit till
            att det nu finns bättre förutsättningar för ett strukturerat och
            långsiktigt brottsförebyggande arbete i samhället. De omfattande
            åt­gärder som har initierats sedan programmet antogs bedöms få
            ytterligare positiva effekter för det brottsförebyggande arbetet
            framöver. De övergripande målsättningarna i program­met ligger
            fast och regeringen avser att med oförminskad kraft fortsätta
            att verka enligt de intentioner och åtaganden som redovisas i
            programmet.
          </p>
          <p xml:id="i-GVXmxDMzDRobcbptJeY4TF">
            Eftersom den nu aktuella skrivelsen är en redovisning av regeringens
            åtgärder på det brottsförebyggande området innehåller den alltså
            inga nya förslag eller målsättningar.
          </p>
          <p xml:id="i-E2qBXJZrJEsqsy8AoQEZm9">
            Vänsterpartiet lämnade en motion till riksdagen med anledning
            av skrivelsen Tillsam­mans mot brott – ett nationellt brottsförebyggande
            program, som utvärderas i den nu aktu­ella skrivelsen (mot. 2016/17:3681).
            I huvudsak välkomnade vi då det brottsförebyggande program som
            regeringen presenterade. Vi är fortfarande positivt inställda
            till program­mets kunskapsbaserade fokus, innehåll och bredd.
            Här nedan kommer vi dock att upp­repa ett par av de yrkanden vi
            lade fram då, på punkter där vi anser att regeringen borde ha
            vidtagit fler och delvis andra åtgärder. Vi lägger även i detta
            sammanhang fram ett nytt förslag inom ramen för de målsättningar
            som styr regeringens fortsatta inriktning på det brottsförebyggande
            arbetet.
          </p>
          <head xml:id="i-DsnjJg1aDjKpgge55sTUV3" type="h1">
            4 Vänsterpartiets brottsförebyggande politik är en helhet
          </head>
          <p xml:id="i-9psbuCiCybZaU3U86uAkfA">
            Vi har tidigare lagt fram en rad förslag om brottsförebyggande
            åtgärder i flera olika motioner till riksdagen. Vi upprepar inte
            dessa yrkanden i detta sammanhang. För vidare läsning särskilt
            om brottsförebyggande arbete i utsatta områden hänvisar vi till
            motionen Stoppa skjutningarna och öka tryggheten i socialt utsatta
            områden (2020/21:449). Våra förslag som särskilt rör polisens
            arbetsmetoder i trygghetsskapande och brottsförebyg­gande syfte
            har vi lagt fram i motionen Bättre förutsättningar för polisens
            arbete (2020/21:91). Våra förslag som gäller återfallsförebyggande
            arbete och inslussning av kriminella i samhället samt ett nationellt
            avhopparprogram skriver vi om i motionen Strategi för kriminalvården
            (2020/21:90). Vi har även tidigare motionerat om att regeringen
            bör utreda ett nytt särskilt personsäkerhetsprogram (mot. 2018/19:759).
          </p>
          <head xml:id="i-BCQuv6HFu1nyrJVjerDEQ3" type="h1">
            5 Regeringens målsättningar med det brottsförebyggande arbetet
          </head>
          <head xml:id="i-2KGCrhd8BZhQarRZSGaxgh" type="h2">
            5.1 Målsättningar för arbetsprocessen – ökad kunskap och utvecklad
            samverkan
          </head>
          <p xml:id="i-SpWUZPfkqvDc7nDvBJzgaZ">
            Regeringen har i skrivelsen Tillsammans mot brott (skr. 2016/17:126)
            bl.a. satt upp följ­ande målsättningar: att det brottsförebyggande
            arbetet bedrivs mer kunskapsbaserat och kontinuerligt följs upp
            och utvärderas, att kopplingen mellan forskning och praktik för­stärks,
            att fler aktörer har kunskap om och bidrar till att förebygga
            brott, att medveten­heten ökar på såväl nationell som lokal nivå
            om vilka politiska beslut som kan ha effek­ter på brottsligheten,
            att samverkan med fokus på att förebygga brott utvecklas mellan
            berörda aktörer på lokal, regional och nationell nivå, att samverkan
            i högre grad utgår från identifierade lokala behov, att fler aktörer
            involveras i samverkan om brottsföre­byggande frågor, att samverkan
            omfattar både socialt och situationellt brottsförebyg­gande arbete
            samt att tillgängligheten till lämpliga brottsobjekt ska begränsas.
          </p>
          <head xml:id="i-CeVNqysd7EaMsk2NRuNHUx" type="h2">
            5.2 Målsättningar för det brottsförebyggande arbetets inriktning
          </head>
          <p xml:id="i-SdrmDtxjitDhbSxEivhwKR">
            Regeringen har i skrivelsen Tillsammans mot brott (skr. 2016/17:126)
            bl.a. satt upp följande målsättningar: att skyndsamma och samordnade
            insatser riktas till barn och unga som bedöms vara i riskzonen
            för att hamna i kriminalitet, att den som vill lämna ett liv i
            kriminalitet ges nödvändigt stöd, att risken för att den som har
            begått brott åter­faller i ny brottslighet efter avtjänat straff
            ska minska, att det utvecklas effektiva före­byggande metoder
            för behandling av våldsutövare, att utveckla rättsväsendets arbete
            för att öka upptäcktsrisken samt att myndigheter utanför rättsväsendet
            i högre grad bidrar till att stärka samhällets kontrollfunktioner.
          </p>
          <head xml:id="i-CkFK8NRtsDcsNYRmPPQWqz" type="h2">
            5.3 Målsättningar för det fortsatta arbetet
          </head>
          <p xml:id="i-PVKtfujsRcKCfxvFuMhBLp">
            Regeringen tydliggör i den nu aktuella skrivelsen att man avser
            att fortsätta att utveckla det brottsbekämpande och brottsförebyggande
            arbetet med full kraft. Inte minst utveck­lingen av kriminella
            gäng- och nätverksmiljöer är enligt regeringen oroväckande. Reger­ingen
            presenterade hösten 2019 det s.k. 34-punktsprogrammet som omfattar
            åtgärder på såväl kort som lång sikt. De 34 åtgärderna spänner
            över fyra områden: verktyg i brotts­bekämpning, påföljder, bryta
            tystnadskulturen och förebyggande av brott. Vidare anför regeringen
            att de i budgetpropositionen för 2021 föreslagit en rad åtgärder
            av betydelse för målsättningarna i det brottsförebyggande programmet.
            Som exempel kan nämnas tillskott för utökad platskapacitet i Kriminalvården,
            fortsatt prioritering av arbetet mot våldsbejakande extremism,
            förstärkta insatser för avhoppare, stöd till kommunerna för familjehemsplaceringar,
            långsiktiga satsningar mot våld i nära relationer och insatser
            mot hedersförtryck, och ett åtgärdspaket mot missbruk inom välfärdssystemen
            samt en för­stärkning av statsbidrag i arbetet mot segregation.
          </p>
          <head xml:id="i-TC6LE8XqR1uyScNgeXeDNW" type="h1">
            6 Vänsterpartiets förslag
          </head>
          <head xml:id="i-4TyKbKx6u1n9qanvQKe6de" type="h2">
            6.1 Handlingsplan mot sexualiserat våld
          </head>
          <p xml:id="i-TpjXge87ef2gioCxjmkgqi">
            Genom metoo-rörelsen har ljuset både riktats mot det sexuella
            våld som kvinnor och tjejer utsätts för världen över och de bakomliggande
            maktstrukturer som gjort att våldet kunnat fortgå. Mäns hat mot
            kvinnor manifesteras såväl genom våld i nära relationer och våldtäkter
            som köp av sexuella tjänster. Det sexualiserade våldet är fortfarande
            ett av de största hoten mot kvinnors hälsa och hinder för att
            nå en jämställd värld. Sexuali­serat våld är en sammanfattande
            benämning på olika former av fysiskt, psykiskt och sexuellt våld
            på både individ- och strukturnivå som har sitt ursprung i patriarkatet
            och mäns traditionella dominans och makt över kvinnor. Trots att
            Sverige är ett av världens mest jämställda länder är det sexualiserade
            våldet ett stort samhällsproblem. Under 2019 dödades 16 kvinnor
            av män som de haft en pågående eller avslutad parrelation med.
            Tusentals kvinnor och barn söker skydd på landets kvinno- och
            brottsofferjourer varje år för att undkomma en våldsam man. Våldet
            präglar dagligen kvinnors liv och överallt är kvinnors rättigheter
            ständigt hotade. I Sverige och internationellt. Mäns våld mot
            kvinnor existerar inte i ett vakuum, utan våldet är det yttersta
            uttrycket för ett ojämställt samhälle. Det sexualiserade våldet
            är strukturellt och systematiskt, samtidigt godtyckligt och oberäkneligt;
            det kan slå till när som helst, var som helst och mot vem som
            helst – så länge du är kvinna. Ibland är förövaren mannen i en
            nära relation, ibland familjen och andra gånger en helt främmande
            man eller flera okända män. Det sexualiserade våldet är direkt
            eller indirekt en del av alla kvinnors vardag. Flera undersökningar
            visar att flickor och kvinnor medvetet eller omedvetet anpassar
            sitt liv på olika sätt på grund av rädsla för våld och kränkningar.
          </p>
          <p xml:id="i-CRoYfL51iwjhaFBn57aLA8">
            Det är mot denna bakgrund vi måste prata om mansrollen. Om de
            förväntningar, strukturer och föreställningar om maskulinitet
            som dagens män omgärdas av och som kommande generationer fostras
            in i. Vilken lagstiftning vi har är viktigt, men det räcker inte
            med att bara ändra lagstiftningen för att bättre kunna lagföra
            dem som hotar, hatar eller sprider integritetskänsligt material
            på nätet. Vi måste också se hur maskulinitetsnor­mer och hur maskulinitet,
            makt och våld hänger ihop och hur de stereotypa könsrollerna påverkar
            mäns beteenden och syn på framför allt kvinnor och hbtq-personer
            för att sedan kunna vidta åtgärder för förändring och slutligen
            uppnå ett samhälle fritt från sexualise­rat våld. Vi anser även
            att sexistisk och könsdiskriminerande reklam bör förbjudas. Re­klamen
            skapar och upprätthåller stereotypa idealbilder av män och kvinnor.
            Bilderna är nästan utan undantag retuscherade, vilket leder till
            att de befäster ett skönhetsideal som inte existerar i verkligheten.
            Könsdiskriminerande reklam påverkar på så sätt formandet av människors
            identitet negativt och motverkar samhällets jämställdhetssträvanden.
          </p>
          <p xml:id="i-AqqgSuBzcNXNEtWidJEFpA">
            För att minska antalet sexualbrott måste en rad åtgärder på flera
            områden vidtas. Det handlar både om att arbeta förebyggande med
            unga människors, i synnerhet killars, vär­deringar, t.ex. i skolan,
            och att ge rättsväsendet rätt förutsättningar för att beivra de
            sexu­albrott som begås så att fler utsatta vågar anmäla. Vänsterpartiets
            fokus är att genomföra åtgärder som kan förebygga sexualbrott,
            underlätta och förbättra villkoren för de person­er som utsätts
            för sexualbrott samt förbättra och göra rättsprocessen mer rättssäker.
            Vid sidan om en ändrad lagstiftning arbetar vi därför för att
            motverka att stereotypa könsrol­ler reproduceras. Det förebyggande
            och våldspreventiva arbetet behöver utvecklas och stärkas. Dessutom
            behöver det psykosociala stödet till dem som blivit utsatta för
            sexuellt våld förbättras.
          </p>
          <p xml:id="i-Ge2HnPirKad4BmCqDWzqhv">
            Alla måste gå i skolan och därför är det viktigt att skolorna
            tar tag i det förebyggan­de och åtgärdande arbetet mot sexuella
            trakasserier och sexuellt våld. Skolan, och även förskolan, har
            en viktig uppgift i att bryta dessa destruktiva könsnormer, något
            som också ligger i deras uppdrag. Dessvärre visar det sig att
            förskolan och skolan snarare konserverar gamla könsrollsmönster.
          </p>
          <p xml:id="i-CiGGLme2LxZvWwYexmaeJ9">
            Metoo-uppropen som gjordes hösten 2017 visar på bristerna i dagens
            arbete. Många olika personer som är verksamma inom skolområdet
            vittnar om att sexuella trakasserier är normaliserade. Vänsterpartiet
            ser ett behov av att prioritera det arbetet och inte inklu­dera
            det enbart i värdegrundsarbetet som en kränkning bland många.
          </p>
          <p xml:id="i-5orTXgRMTihReTu2RKfcVH">
            Vänsterpartiet drev i förhandlingarna med regeringen om vårändringsbudgeten
            2018 igenom en satsning för att utveckla sex- och samlevnadsundervisningen
            och arbetet mot kränkande behandling i skolan genom kompetensutvecklingsinsatser.
            Dessa insatser bör följas upp regelbundet. Skolinspektionen bör
            få i uppdrag att regelbundet följa upp skolor­nas arbete mot sexuella
            trakasserier. Vi vill även öka genuskompetensen och stärka jäm­ställdhetsarbetet
            inom förskolan och skolan eftersom grunden för de föreställningar
            om kön och sexualitet m.m. som präglar vårt samhälle etableras
            redan i mycket tidig ålder.
          </p>
          <p xml:id="i-26qT6bkffuMQwbQHSHR43h">
            För många unga kvinnor och tjejer är vardagen fylld av rädsla,
            obehag och en stän­dig beredskap för trakasserier, närmanden och
            t.o.m. övergrepp. Rädslan begränsar unga kvinnors handlings- och
            livsutrymme och hindrar dem från att utveckla en grundmurad självkänsla
            och ett gediget självförtroende. De tvingas ta omvägar, undvika
            parker och vågar inte gå ensamma utomhus sent på kvällen. Många
            väljer att stanna hemma på kvällen om de inte vet att de hela
            tiden kan ha sällskap med någon kompis.
          </p>
          <p xml:id="i-E2gjJwDFRQDyNpQ1xuznzj">
            Vi anser därför att feministiskt självförsvar bör erbjudas alla
            flickor i skolan från års­kurs 7. Feministiskt självförsvar handlar
            om att skaffa sig kunskap om det sexualiserade våldet, om samarbete
            mellan flickor eller kvinnor samt att skaffa sig handlingsberedskap
            att försvara sig mentalt, verbalt och fysiskt i en värld där flickor
            och kvinnor är under­ordnade och utsatta. Feministiskt självförsvar
            är grundat av kvinnor för kvinnor och byg­ger på att flickor och
            kvinnor delar erfarenheter och tillsammans utarbetar strategier
            för att bl.a. hantera rädsla. Att introducera feministiskt självförsvar
            kan ske genom små för­ändringar i skolans styrdokument, genom
            inkludering i ett befintligt ämne under något eller några tillfällen
            per termin då instruktörer bjuds in till skolorna. I samband med
            att flickorna tar del av utbildning i feministiskt självförsvar
            behöver pojkarna problemati­sera och få kunskap om maskulinitetsnormer,
            t.ex. genom Machofabriken som är ett verktyg för arbete för jämställdhet
            och mot våld bland unga. Machofabriken består av filmer, övningar
            och samtalsunderlag som möjliggör starten på ifrågasättande av
            begrän­sande och destruktiva killnormer. Materialet är gjort för
            lärare, ungdomsledare, tränare, fritidspersonal, fältassistenter
            och andra som arbetar med unga från 13 år och uppåt.
          </p>
          <p xml:id="i-7QZvmdVbckogyPzqZpZG6Q">
            För att tjejer och kvinnor ska våga polisanmäla sexuella övergrepp
            behöver polis och rättsväsende hantera anmälningar på ett bra
            sätt (se även Brå-rapport 2019:9 Våldtäkt från anmälan till dom).
            Det kan låta som en självklarhet att en tjej/kvinna som anmäler
            ett övergrepp ska bemötas empatiskt och respektfullt men så är
            det tyvärr inte alltid, vilket Brå-rapporten visar. Alla anställda
            inom rättsväsendet måste därför få fortbild­ning och kompetens
            i bemötandefrågor, men även i hur ett förhör med en misstänkt
            gärningsman, som bara hävdar att hon samtyckte till att ha sex,
            ska drivas framåt.
          </p>
          <p xml:id="i-Pc79iKE3gQnJp1Y2UHc2ZP">
            En utvärdering av den nya samtyckeslagen visar att lagändringarna
            fått positiva effekter genom en rad åtal och domar för handlingar
            som inte hade varit straffbara med den äldre lagstiftningen (se
            Brå-rapport 2020:6 Den nya samtyckeslagen i praktiken). Förhoppningsvis
            leder detta till att fler utsatta tjejer och kvinnor vågar anmäla
            och att ännu fler gärningsmän kan dömas. Det finns dock fortfarande
            ett genomgående problem inom hela rättskedjan när det gäller hanteringen
            av det sexualiserade våldet. Från polis­ens upptagning av anmälan,
            säkrande av teknisk bevisning, åklagarens utredning till tingsrättens
            dom. Omedvetna fördomar och strukturer som inte tar kvinnors utsatthet
            på allvar och synen på kvinnor som brottsoffer gör att ärenden
            läggs på hög i polisens interna prioritering, att förundersökningar
            läggs ned och att domare ställer orimliga krav på brottsoffrets
            beteende för en fällande dom.
          </p>
          <p xml:id="i-4PMhskdq6rNbP7FYN3uzwW">
            Vänsterpartiet har länge drivit frågan om att hela rättskedjan
            behöver kompetens­utvecklas i frågor om sexualiserat våld. Vi
            satsade 50 miljoner kronor i vår budget­motion för 2021, på ett
            femicid-paket där polis, åklagare och domare ska ingå i syfte
            att mäns våld mot kvinnor, sexköp och människohandel för sexuella
            ändamål ska hanteras med kunskap, rättssäkerhet och seriositet
            i hela rättskedjan. I förslaget ingår även medel för ett nationellt
            resurscentrum mot prostitution och människohandel för sexuella
            ändamål.
          </p>
          <p xml:id="i-CLvazdSzHcRpUcTgytw5km">
            Riksdagen har flera gånger riktat s.k. tillkännagivanden till
            regeringen om att straff­en för sexualbrott bör skärpas. Justitieutskottet
            har uttalat att straffen för sexualbrott, trots de straffskärpningar
            som redan gjorts, är förhållandevis låga jämfört med andra brott.
            Vänsterpartiet håller med om det och är positivt till att regeringen
            gett en utredare i uppdrag att se över straffskalorna för bl.a.
            sexualbrotten och lämna förslag på de änd­ringar som kan behövas
            för att dessa i tillräcklig mån ska spegla brottens allvar.
          </p>
          <p xml:id="i-zQ1Mi1BtaFdvnTkQhrRDj">
            Kunskap om våld i vissa yrkesgrupper kan vara helt avgörande
            för att förhindra brott och framför allt för att rädda liv. Vi
            har länge efterlyst och drivit på för att det på grund­utbildningarna
            för de yrken där studenterna i sitt framtida yrkesliv kommer att
            möta våldsutövare och våldsutsatta ska ingå obligatorisk utbildning
            om genuskunskap och sexualiserat våld m.m. Vi i Vänsterpartiet
            är därför mycket glada och stolta över att vi under tidigare mandatperiod
            gemensamt med regeringen kommit överens om att avsätta pengar
            i budgeten för att finansiera införandet av obligatoriska moment
            om mäns våld mot kvinnor och våld i nära relationer i utbildningar
            till yrken som innebär möten med våldsutsatta kvinnor och barn.
            I augusti 2017 beslutade regeringen att ändra examensbe­skrivningarna
            i högskoleförordningen för en rad utbildningar för att göra kunskap
            om mäns våld mot kvinnor och våld i nära relationer obligatorisk.
          </p>
          <p xml:id="i-LBhK7wtKY7pgDE4vYZ5DGJ">
            De program som berörs är de som utbildar studenter till fysioterapeut,
            jurist, läkare, psykolog, sjuksköterska, socionom och tandläkare.
            Det betyder att för att få examen måste studenten ha kunskap om
            mäns våld mot kvinnor. Från den 1 juli 2019 gäller kun­skapskravet
            även utbildning till tandhygienist. Satsningen behöver dock utvecklas
            efter­som samtliga yrkeskategorier behöver löpande fortbildning.
            Vidare saknar vissa av lärar­utbildningarna vid landets universitet
            och högskolor helt undervisning om mäns våld mot kvinnor och våld
            mot barn. Enligt Vänsterpartiet borde även lärarutbildningen omfattas
            av obligatorisk utbildning om mäns våld mot kvinnor och barn samt
            våld i nära relationer.
          </p>
          <p xml:id="i-3bUfBXE3tAjCTWmgeVgdkE">
            Vänsterpartiet anser sammanfattningsvis att det finns ett stort
            behov av en nationell handlingsplan mot sexualiserat våld som
            tar ett helhetsgrepp på problemet. En handlings­plan mot sexuellt
            våld skulle behöva omfatta ovan nämnda frågor och områden samt
            innehålla förslag på åtgärder för att komma till rätta med problematiken.
          </p>
          <p xml:id="i-GTHZqS3TN5ZyFdbKCEqEsh">
            Regeringen bör ta initiativ till en nationell handlingsplan mot
            sexualiserat våld. Detta bör riksdagen ställa sig bakom och ge
            regeringen till känna.
          </p>
          <head xml:id="i-TjxdJ4dnkjNhjTLHhovqjb" type="h2">
            6.2 Feministisk stadsplanering
          </head>
          <p xml:id="i-KADKk7ucpUSBhkUwjsMA6G">
            Vänsterpartiet har länge lyft och drivit frågan om feministisk
            stadsplanering. I Stockholms stad var vi under tidigare mandatperiod
            delaktiga i att skriva in kravet på en feministisk stadsplanering
            i ägardirektiven för stadens bostadsbolag. Umeå kommun arbetar
            med ”Det könade landskapet” som ett sätt att exemplifiera framgångsrika
            förändringar och landmärken i staden, men även belysa de utmaningar
            som finns. Syftet är bl.a. att under­stryka vikten av att belysa
            könsmaktsstrukturer i samhället och visa resultatet av ett lång­siktigt
            arbete med genusfrågor.
          </p>
          <p xml:id="i-2eDFoZ5mYo6AKqi5EcAGpR">
            I Brottsförebyggande rådets (Brå) nationella trygghetsundersökning
            för 2020 svarade 38 procent av de tillfrågade kvinnorna att de
            antingen kände sig ganska otrygga eller mycket otrygga eller att
            de inte går ut alls i det egna bostadsområdet sent om kvällarna
            på grund av otrygghet. 22 procent av männen svarade likadant.
            Brottsförebyggande rå­dets nationella trygghetsundersökningar
            har länge visat att det är betydligt vanligare att kvinnor känner
            sig otrygga i det offentliga rummet än att män gör det. Det är
            ett av många skäl till varför det brottsförebyggande arbetet i
            allmänhet och planeringen av stadsmiljöer och bostadsbyggande
            i synnerhet behöver ett tydligt feministiskt perspektiv. Ytterst
            är det en fråga om demokrati. Det offentliga rummet tillhör alla
            och måste därför vara tryggt och välkomnande för oss alla oavsett
            vilka vi är.
          </p>
          <p xml:id="i-SMxBgZT8aQgjgA8jEyTyGR">
            Feministisk stadsplanering handlar om att tillföra den offentliga
            miljön värden som vi alla behöver, oavsett kön, ålder och funktionalitet.
            En väl utbyggd kollektivtrafik ökar rörelsefriheten för människor
            utan tillgång till bil, varav många är kvinnor. En ut­byggnad
            av gång- och cykelvägar ökar möjligheterna att ta sig fram till
            fots och med barnvagn och rullator eller permobil. Väl upplysta
            gångstråk och gångtunnlar samt färre stora buskage vid gångvägar
            är andra exempel som ökar tryggheten och underlättar för i synnerhet
            kvinnor att riskfritt röra sig i samhället. Framför allt behöver
            det offentliga rummet återigen bli en viktig plats som angår oss
            alla. Fungerande aktiviteter, som pågår i och runt våra hem varje
            dygn, är möjliga att planera och synliggöra i planering och byg­gande.
            Vi behöver planera våra städer för ökad närvaro där det finns
            människor som gör saker tillsammans i rum som är synliga och ligger
            i markplan. Även om det är kommu­nerna som har planmonopol och
            förfogar över stadsplaneringen bör regeringen kunna vidta åtgärder
            för att stimulera och uppmuntra till ett tydligare feministiskt
            perspektiv vid stadsplanering och bostadsbyggande.
          </p>
          <p xml:id="i-84k9RVwDABkn2xvVFNX4XV">
            Regeringen bör därför återkomma med förslag på åtgärder som syftar
            till att upp­muntra och stimulera förekomsten av feministisk stadsplanering
            och bostadsbyggande. Detta bör riksdagen ställa sig bakom och
            ge regeringen till känna.
          </p>
          <head xml:id="i-7zcBsgdTy1ogyDT9KRaQoA" type="h2">
            6.3 Medling
          </head>
          <p xml:id="i-VcrBTuCdMuwSCBYtckZn4R">
            Medling vid brott innebär att gärningspersonen och brottsoffret
            träffas tillsammans med en opartisk medlare för att tala om brottshändelsen
            och konsekvenserna av denna. Sedan 2008 är alla svenska kommuner
            skyldiga att erbjuda medling till lagöverträdare under 21 år.
            Av medlingslagen (lag 2002:445 om medling med anledning av brott)
            framgår att deltagandet ska vara frivilligt och ske i båda parters
            intresse, att gärningen ska vara polis­anmäld och erkänd av gärningspersonen,
            samt att medlaren ska vara kompetent och opartisk. Lagen utesluter
            inga brottstyper från medling, men påpekar att insatsen måste
            framstå som lämplig efter att alla omständigheter har beaktats.
            Insatsen ska ses och användas som komplement till rättssystemet.
            Medling vid brott bygger på teorier om reparativ rättvisa där
            man betonar försoning och reparation av skadan. Medlaren är vanligtvis
            en tjänsteperson inom socialtjänsten men kan också vara en lekman.
            Ärendet förmedlas oftast av polisen efter att gärningspersonen
            erkänt ett brott och tackat ja till information om medling, men
            även socialtjänst, åklagare eller kriminalvård kan vara förmedlande
            in­stanser. Under själva medlingsmötet ansvarar medlaren för att
            båda parter får lämna sina berättelser om den inträffade brottshändelsen,
            och om de konsekvenser och känslor som uppkommit. Samtalet ska
            erbjuda en hjälp för brottsoffret att bearbeta händelsen och möjligheten
            till någon form av gottgörelse. För gärningspersonen ska det ge
            ökad insikt om brottets konsekvenser och möjlighet att ta ansvar
            för gärningen gentemot brottsoffret. Tanken är att gärningspersonen
            genom detta påverkas till att inte återfalla i nya brott. Genom
            medlingen får dessutom gärningsmannen ett tydligt ansvar för den
            brottsliga gärningen. Detta ger en upprättelse till brottsoffret
            som dessutom avlastas från de skuld­känslor som kan uppstå hos
            offret vid brott mot person. Medlings­möten avslutas ibland med
            att gärningsperson och brottsoffer ingår ett muntligt eller skriftligt
            avtal som kan innehålla löften om framtida beteenden, ekonomisk
            ersättning till brottsoffret eller gott­görelse genom arbete.
          </p>
          <p xml:id="i-AQYTxtwQrPi7CE2Z4gtGCn">
            Under perioden 2003–2007 hade Brottsförebyggande rådet ett regeringsuppdrag
            att utforma en metod för att arbeta med medling vid brott. 2007
            upphörde Medlingssekreta­riatet och Brås ansvar. 2008 blev Socialstyrelsen
            tillsynsmyndighet över medlingsverk­samheten. En rapport från
            Socialstyrelsen (En systematisk sammanställning av översikt­er
            om effekter på återfall i kriminalitet) från 2008 visar att medling
            kan betraktas som en lovande insats när det handlar om att minska
            risken för återfall i brott för unga lag­överträdare. När det
            handlar om effekter för brottsoffer är det enligt utvärderingen
            svårare att dra några slutsatser. Socialstyrelsen konstaterar
            att fler kvalificerade utvär­deringar krävs för att insatserna
            ska kunna anses vara bevisat effektiva för både gärnings­män och
            brottsoffer.
          </p>
          <p xml:id="i-VgiLqbvoJB7d1FerdvcodV">
            Socialstyrelsen fick 2011 i uppdrag av regeringen att följa upp
            hur kommunerna ar­betar med medling avseende unga lagöverträdare
            och att analysera behovet av åtgärder för att utveckla medlingsverksamheten.
            Sammantaget visar uppföljningen att vissa kom­muner saknar organisation
            för att erbjuda medling och att medlingen skiljer sig åt över
            landet. Vidare får inte alla gärningspersoner frågan om medling.
            Det framkommer också att det finns en bristande kunskap om medling
            hos berörda aktörer som ska samarbeta med medlingsverksamheten.
            Socialstyrelsen betonar behovet av forskning för att få ett starkare
            kunskapsstöd som en utgångspunkt för att utveckla medlingen. 2013
            övertog Inspektionen för vård och omsorg (IVO) tillsynsansvaret
            för medlingen.
          </p>
          <p xml:id="i-CVaBJNEUDkZQDuLgPLLgiY">
            En systematisk översikt från Campbell Collaboration från 2013
            av studier gjorda i USA, Australien och Storbritannien visar att
            medling vid brott sannolikt verkar minska återfall i brott om
            mötet sker i både gärningspersonens och brottsoffrets intresse.
            Med­ling verkar även ha en positiv effekt på brottsoffers tillfredsställelse.
          </p>
          <p xml:id="i-QntVfojhtMvZkcB3wSBDJr">
            I dag saknar vi dessvärre kännedom om hur många medlingar som
            görs i Sverige, och vad de har för effekt. Vidare saknas förutsättningar
            för nationell uppföljning och utveckling av medling. Lagen ger
            varje kommun möjlighet att själva organisera med­lingsverksamheten.
            Det är viktigt med flexibilitet men det resulterar samtidigt i
            att skillnaderna när det gäller hur man arbetar med medlingsfrågor
            är stora runtom i landet. Vissa kommuner har väl fungerande verksamheter,
            medan flera kommuner helt saknar medlingsverksamhet. Vänsterpartiet
            anser att det vore önskvärt med en nationell sam­ordning av medlingsverksamheten
            i syfte att ta fram riktlinjer, samla in statistik, genom­föra
            utvärderingar samt kompetensutveckla de personer som fungerar
            som medlare.
          </p>
          <p xml:id="i-knxJCDC2HJXX21eAaeCMY">
            Regeringen bör ge Brottsförebyggande rådet i uppdrag att samordna
            medlingsverksamheten vid brottmål på nationell nivå. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-YQx6wzqEFRPd5zHkk9ktkV" type="signatureBlock">
          <list xml:id="i-VkX4MsAKBXuSrWy5T52owC">
            <item xml:id="i-9ZSPYzz3uHM8tYsUFRLfHQ" type="signature">
              Linda Westerlund Snecker (V)
            </item>
            <item xml:id="i-CcUQ7CBMQ8EMmcwA1hEFSq" type="signature">
              Christina Höj Larsen (V)
            </item>
            <item xml:id="i-V1pAmJfEA6bNNs4k9u7KLT" type="signature">
              Gudrun Nordborg (V)
            </item>
            <item xml:id="i-4YCsJsxRgHGZ7VPU8YmkjA" type="signature">
              Mia Sydow Mölleby (V)
            </item>
            <item xml:id="i-Pw6WyEc5btDpYuBY5cX6s4" type="signature">
              Jon Thorbjörnson (V)
            </item>
            <item xml:id="i-PKGWc2QxfzNd2VhTUk3B5U" type="signature">
              Jessica Wetterling (V)
            </item>
          </list>
        </div>
        <div xml:id="i-AdRwN6BUL5xiHZkqBxF7Qs" type="motNotes">
          <noteGrp xml:id="i-RHXv2xEjqFiocg7yTqHuqC">
            <note xml:id="i-4YnGEyhjT1Lt6hPc4YQXzY">
              [1] Rinkebymiljarden. En riktigt bra affär, Nilsson Lundmark,
              Eva och Nilsson, Ingvar, 2017.
            </note>
          </noteGrp>
        </div>
      </div>
    </body>
  </text>
</TEI>
