<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967_höst_fk__881/mot_1967_höst_fk__881-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 881 år 1967
          </p>
          <p>
            Nr 881
          </p>
          <p>
            Av herrar Lundberg och Enarsson, i anledning av Kungl. Maj:ts
            proposition nr 141, med förslag till lag angående ändring i vissa
            delar av lagen den 14 juni 1907 (nr 36 s. 1) om nyttjanderätt
            till fast egendom, m. m.
          </p>
          <p>
            (Lika lydande med motion nr 1093 i Andra kammaren)
          </p>
          <p>
            Alltsedan år 1942 har hyresmarknaden i vårt land varit underkastad
            två fristående regelsystem, nämligen å ena sidan hyreslagens bestämmelser
            och å den andra den lagstiftning som brukar sammanföras under
            namnet hyresregleringen. I såväl materiellt som formellt hänseende
            är de bägge systemen helt väsensskilda. Det har därför varit naturligt
            att anförtro rättstillämpningen åt två separata slag av myndigheter,
            dels de allmänna domstolarna, dels hyresnämnderna med hyresrådet
            som överinstans.
          </p>
          <p>
            Den centrala tanken bakom det förslag till ny hyreslag, varom
            proposi- tion (nr 141) nu förelagts riksdagen, är att upphäva
            den ovan nämnda dualismen och att åter låta rättstillämpningen
            vila uteslutande på civil- rättslig grund. Att lagförslaget av
            olika anledningar fått karaktär av so- cial skyddslag till förmån
            för hyresgäster står i och för sig inte i strid mot den angivna
            huvudprincipen. Däremot är det uppenbart att de föreslagna reglerna
            för det processuella förfarandet i hyresmål i väsentliga avseenden
            innebär stora avvikelser från gängse metoder för tillämpning av
            civilrätts- lig lagstiftning. Såsom lagrådet anfört bryter förslaget
            bl. a. härigenom en i övrigt gällande, i och för sig önskvärd
            enhetlighet. Vid en bedömning av huruvida dessa avvikelser bör
            accepteras på bekostnad av enhetligheten är det tre faktorer som
            förtjänar uppmärksamhet.
          </p>
          <p>
            Särskilda processuella förfaranden måste givetvis tillskapas
            i den mån rättstillämpningen inte anses kunna fungera med utnyttjande
            av sedvan- liga prövningsmekanismer. Ett annat motiv vore att
            rättstillämpningen, ehuru den väl skulle fungera, inte skulle
            kunna utövas med den sakkun- skap, snabbhet och partsekonomi m.
            m. som anses rimlig. Ett tredje motiv slutligen vore förekomsten
            av svårbemästrade övergångsproblem som un- der viss tid skulle
            nödvändiggöra särbestämmelser. I intet av de nämnda avseendena
            är förutsättningarna uppfyllda för den särskilda reglering av
            förfarandet i hyrestvister som föreslås i propositio- nen till
            ny hyreslag.
          </p>
          <pb facs="riksdagen-motions-pdf/data/1967/mot_1967_höst_fk__881/mot_1967_höst_fk__881-002.pdf"/>
          <p>
            Motioner i Första kammaren, nr 881 år 1967 5
          </p>
          <p>
            Hyresnämndernas befogenheter
          </p>
          <p>
            Enligt förslaget skall i varje län finnas en hyresnämnd med en
            lagfaren domare och två partsrepresentanter. Nämndens uppgift
            skall vara att medla i hyrestvister men även att avgöra tvister,
            bl. a. rörande förläng- ning av hyresavtal och hyressättning.
            Departmentsförslaget har här- igenom på en väsentlig punkt kommit
            att avvika från de förslag som en- hälligt framlagts av såväl
            hyreslagskommittén som hyreslagstiftnings- sakkunniga. Bägge utredningarna
            hävdade nämligen att ett medlingsför- farande bör hållas ”rent”
            och att några rättsliga avgöranden därför inte bör anförtros det
            organ som omhänderhar medlingsverksamheten. Hyreslagskommitténs
            förslag var i detta avseende det mest konse- kventa. Hyresmålen
            skulle behandlas och avgöras av de allmänna dom- stolarna enligt
            de vanliga processuella reglerna. För att begränsa belast- ningen
            på domstolarna föreslog kommittén en utbyggnad av medlings- institutet,
            bl. a. innebärande att optionstvister alltid skulle behandlas
            av medlingsnämnden före det rättsliga förfarandet. Medlingsnämndens
            upp- gift skulle vara att klarlägga tvistefrågorna och försöka
            förlika parterna. Nämndens funktion av endast medlande och förlikande
            organ betonades starkt, bl. a. därigenom att parternas i saken
            framställda yrkanden inte skulle antecknas i protokollet. Det
            förlikningsförslag nämnden normalt hade att framlägga skulle komma
            att bygga på parternas förlikningsvis gjorda yrkanden och medgivanden
            och skulle därför enligt kommittén inte kunna utgöra något material,
            som domstolen senare kunde ha till ledning för sitt avgörande.
            Hyreslagstiftningssakkunniga intar i princip samma ståndpunkt
            som hyreslagskommittén, d. v. s. att medling bör göras obligatorisk
            i flertalet hyrestvister och att medlingsförfarandet bör vara
            skilt från det rättsliga avgörandet av tvisten. De sakkunniga
            uttrycker mycket klart saken på följande sätt (s. 281):
          </p>
          <p>
            Det är uppenbart att medlingen bör ha en betydande självständighet
            och vara skild från den fortsatta prövningen. Endast om medlingsverk-
            samheten kan utövas utan att vad parterna därunder anför, medgiver
            och bestrider till någon del blir processmaterial i ett eventuellt
            efterföljande domstolsförfarande, kan medlingsinstitutionen få
            det förtroende som är nödvändigt för att parterna i en hyrestvist
            skall kunna överlämna sin sak till medling. Medlingen bör ej göras
            till en del av förberedelsen i tviste- mål, emedan en med medlingen
            sammanhängande domstolsprövning kan befaras hämma den relativa
            frihet, som medlarna bör ha för att på bästa sätt kunna angripa
            motsättningarna i ett hyresförhållande.
          </p>
          <p>
            De sakkunniga upprätthöll sålunda den väsentliga åtskillnaden
            mellan medlings- och beslutsförfarandet. Deras förslag, att förlikning
            skulle anses träffad i enlighet med medlingsbudet, om ingen av
            parterna inom viss tid
          </p>
          <pb facs="riksdagen-motions-pdf/data/1967/mot_1967_höst_fk__881/mot_1967_höst_fk__881-003.pdf"/>
          <p>
            6 Motioner i Första kammaren, nr 881 år 1967
          </p>
          <p>
            förkastade det, innebar härvid endast en formell jämkning av
            vad som annars är det normala, nämligen att ett uteblivet godkännande
            medför att förlikningsförslaget förfaller. I propositionen har
            principen om ett särskiljande av medlings- och be- slutsfunktionerna
            övergivits. Hyresnämnden har tillagts en funktion av både medlande
            och beslutande instans, en ordning som måste inge allvar- liga
            betänkligheter. Det torde vara obestridligt att en hyresnämnd
            som äger avgöra tvisten inte kan förväntas lägga ner samma arbete
            på att försöka ena parterna som den skulle ha gjort, om den endast
            haft en medlande funktion. Frestelsen för nämnden att komma ifrån
            en kanske långdragen och besvärlig förlik- ningsverksamhet genom
            att på ett tidigt stadium avgöra saken måste bli stor särskilt
            i sådana fall då nämnden redan från början har en viss upp- fattning
            om hur tvisten bör lösas. Enbart det faktum att beslutsrätt före-
            ligger måste således menligt inverka på medlarfunktionen. Härtill
            kommer att en part i vetskap om att nämnden äger avgöra tvis-
            ten blir obenägen att intaga ståndpunkter och göra medgivanden
            i förlik- ningsskedet av rädsla att detta vid uteblivet gensvar
            från motpartens sida försämrar hans utgångsläge i samband med
            nämndens beslut i frågan. Det föreligger därför stor risk för
            att parterna av taktiska skäl alltifrån början låser sig i sina
            positioner. I det till lagrådet remitterade lagförslaget medgav
            departementschefen visserligen att nämndens ställning som prövande
            myndighet gör den mindre lämpad som medlingsorgan men ansåg att
            den praktiska betydelsen härav inte borde överdrivas. Han hänvisade
            härvid främst till underrätternas medlande verksamhet i tvistemål.
            Det skall inte bestridas att åtskilliga vid allmän underrätt anhängig-
            gjorda tvistemål slutföres genom att parterna träffar förlikning.
            I vilken utsträckning detta beror på den medlande verksamhet som
            bedrivs av ord- föranden vid förberedelsen är dock osäkert. I
            vart fall kan man påstå att de påtryckningar denne kan utöva på
            parterna inte kan vara särskilt kraftiga med hänsyn till att han
            skall undvika att ge till känna sin mening i rättsfrågan. Ofta
            torde för honom endast återstå att vädja till parternas ombud
            att med hänsyn till den ovissa rättsfrågan etc. söka förlika par-
            terna. Ett direkt och aktivt engagemang i förlikningsförhandlingarna
            torde därför inte alltid vara möjligt. Att mål likväl förliks
            i inte obetydlig utsträckning synes snarare bero på att parter
            och ombud vid förberedel- sen i målet får klart för sig svårigheterna
            att bedöma rättsläget, värdet av den egna och motpartens bevisning
            m. m. Inte minst med hänsyn till de höga rättegångskostnaderna
            kan parterna därför finna en mager för- likning vara att föredra.
            Helt annorlunda kommer förhållandena att bli i de föreslagna hyres-
          </p>
          <pb facs="riksdagen-motions-pdf/data/1967/mot_1967_höst_fk__881/mot_1967_höst_fk__881-004.pdf"/>
          <p>
            Motioner i Första kammaren, nr 881 år 1967 T
          </p>
          <p>
            nämnderna. Den vanligaste typen av mål kommer inte att avse svårlösta
            rättsfrågor utan avgöranden med ett betydande rått av skälighetsbedöm-
            ning. Någon bevisning i egentlig mening kan knappast komma att
            upp- tagas i hyresnämnd, och rättegångskostnaderna måste förväntas
            bli mått- liga i detta skede. De viktigaste av de faktorer som
            i allmän domstol ver- kar återhållande på processviljan saknas
            alltså eller är starkt försvagade i hyresnämndsprocessen. Förslaget
            att hyresnämnder skall tilldelas även beslutande funktioner grundas
            i propositionen dels på ett önskemål om att partsorganisationerna
            skall få ett direkt inflytande över själva prövningen, dels på
            farhågor för att övergångsproblemen annars kunde bli svårbemästrade.
            Förstnämnda argument förutsätter bl. a. att organisationernas
            sakkunskap kan få er- forderlig tyngd endast i kombination med
            ett beslutsfattande. Ett utta- lande av så allmän räckvidd hör
            väl knappast heller hemma i förarbetena till — för att tala med
            lagrådet — ”ett större civilrättsligt lagverk, som syftar till
            att bli bestående för en längre tid”. Härtill kommer en synpunkt
            av praktisk natur. Om nämligen partrepresentanternas funktion
            i hyres- nämnden begränsades till medling — d. v. s. försök att
            förmå de tvistande att frivilligt sammanjämka sina ståndpunkter
            — skulle sannolikt åsikts- motsättningar i sakfrågan mellan nämndens
            egna medlemmar inte behöva komma till samma klara uttryck som
            skulle bli fallet i en beslutsformu- -lering. Inför de tvistande
            parterna torde därför nämnden mången gång kunna uppträda med större
            enighet och samlad auktoritet i en ren med- larfunktion. I den
            mån dess beslut enligt den föreslagna ordningen kom- mer att innehålla
            skiljaktiga meningar — något som mot bakgrund av hittillsvarande
            hyresnämndspraxis kan förmodas bli rätt vanligt — kan detta endast
            få en processtimulerande effekt. I sammanhanget bör slutligen
            påpekas att det utan tvekan är lättare att förmå tvistande parter
            att för- likas om alternativet är ett renodlat domstolsförfarande.
          </p>
          <p>
            Mot bakgrund av det hittills anförda är det ytterst tveksamt
            om hyres- nämndernas beslutsbefogenheter på sätt departementschefen
            antagit kom- mer att utgöra en verksam broms på måltillströmningen
            till domstolarna. Detta praktiska problem hade lika väl kunnat
            lösas genom en förstärkning av den reguljära domstolsorganisationen.
            Därigenom hade man även un- danröjt en rad processuella komplikationer
            som bl. a. lagrådet uppmärk- sammat. Departementschefen nämner
            i detta sammanhang att de nya reg- lerna om hyressättningen torde
            vara relativt komplicerade i tillämpningen innan några på avtalsfriheten
            grundade riktgivande hyresnivåer hunnit stabiliseras. Det är emellertid
            svårt att inse att åberopandet härav kan utgöra något stöd för
            tanken att förlägga en rättsligt bindande prövning till andra
            organ än vårt domstolsväsende. I vad avser den processuella metodiken
            för rättstillämpningen är det ju hos domstolarna som erfaren-
          </p>
          <pb facs="riksdagen-motions-pdf/data/1967/mot_1967_höst_fk__881/mot_1967_höst_fk__881-005.pdf"/>
          <p>
            8 Motioner i Första kammaren, nr 881 år 1967
          </p>
          <p>
            het och sakkunskap i första hand finns att tillgå. I den mån
            departements- chefens yttrande däremot är ett uttryck för en tveksamhet
            beträffande den nya hyreslagstiftningens lämplighet såsom underlag
            för en domstols- mässig prövning i här aktuella delar — den enda
            tolkning som synes åter- stå — så tyder detta på ofullständigheter
            i förslaget, som hade bort av- hjälpas under förarbetena. Med
            hänsyn till det ovan anförda yrkar vi att hyresnämndernas befatt-
            ning med den föreslagna hyreslagstiftningen begränsas till uteslutande
            medlande funktioner.
          </p>
          <p>
            Instansordningen I det framlagda lagförslagets 73 $ görs betydande
            inskränkningar i möj- ligheterna till fullföljd av talan till
            högre rätt, innebärande bl. a. att tvis- ter om hyressättning
            och hyresvillkor samt tillstånd till substitution och sublokation
            skall få prövas av endast en domstol, den särskilda under- rätten
            i länet. Detta avsteg från de allmänna fullföljdsreglerna är anmärkningsvärt
            redan så till vida att det knappast lär kunna göras gällande att
            dessa mål generellt skulle vara av mindre vikt för den enskilde
            än andra slag av tvistemål. Frågor om skälig hyra, rätt att överlåta
            bostadslägenhet och rätt att överlåta affärslokal lär av honom
            tvärtom uppfattas som betydligt viktigare än flertalet tvister
            rörande fordringsanspråk och annat för vilka begränsningar i fullföljdsrätten
            inte föreligger. Med hänsyn till att man i svensk rätt regelmässigt
            har tillgång till ett tvåinstanssystem — med viss möjlighet till
            prövning i en tredje instans — bör även nu ifrågava- rande mål
            kunna föras till hovrätt. Härför talar även den av lagrådet framförda
            synpunkten att man bör bereda parterna möjlighet att i en andra
            instans vinna en överblick över det bevismaterial som de i under-
            rätten för första gången konfronterats med i dess helhet men då
            ofta inte förrän i målets slutskede. Beträffande frågor om förlängning
            av hyresavtal eller fastställelse av hyresvillkor innebär förslaget
            att fullföljd till högsta domstolen inte är tillåten. Detta synes
            vara en brist, eftersom en sådan fullföljdsrätt skulle öppna möjligheter
            till en enhetlig praxis som i sin tur skulle leda till att frågor
            om kvarboenderätt, rätt för affärsidkare till skadestånd m. fl.
            dylika frågor framdeles många gånger kunde avgöras utan rättegång.
            Möjligheterna härtill förefaller med den föreslagna ordningen
            begränsade, ty man kan inte räkna med att hovrätterna sinsemellan
            kommer att anse sig bundna av varandras avgöranden. Beträffande
            båda här ovan åsyftade slag av fullföljdsbegränsningar kan erinras
            om de speciella processuella problem som även lagrådet på- pekat
            och som innebär att en tvist ofta på ett föga ändamålsenligt sätt
          </p>
          <pb facs="riksdagen-motions-pdf/data/1967/mot_1967_höst_fk__881/mot_1967_höst_fk__881-006.pdf"/>
          <p>
            Motioner i Första kammaren, nr 881 år 1967 9
          </p>
          <p>
            måste delas upp i komponenter för vilka gäller olika regler om
            fullföljd ehuru de i övrigt står i intimt samband med varandra.
            På grundval av vad här anförts avstyrker vi bestämmelserna om
            ful- följd sådana de utformats i förslaget och yrkar att de föreslagna
            begräns- ningarna till underrätt som slutinstans i stället kommer
            att avse hovrätt och att begränsningarna i övrigt åstadkommes
            i enlighet med de allmänna principerna om prövning i högsta domstolen.
          </p>
          <p>
            Vissa övriga frågor Delgivning av meddelande enligt 49 $ Enligt
            förslagets 49 $ åligger det hyresvärden, om överenskommelse inte
            träffas om förlängning av hyresavtalet, att skriftligen meddela
            hyresgäs- ten att denne har att inom viss tidsfrist hänskjuta
            tvisten till hyresnämn- den, om han inte går med på att flytta.
            Meddelandet skall enligt nämnda paragraf och departementschefens
            uttalande ha kommit hyresgästen till handa för att fristen för
            honom att hänskjuta tvisten till hyresnämnden skall börja löpa.
            Någon ”surrogatdelgivning” av samma slag som medges för uppsägning
            enligt 8 $ st. 3 p. 3 skall således inte kunna ske i detta fall.
            Den föreslagna ordningen innebär att det i vissa lägen kan bli
            omöjligt att delgiva hyresgästen meddelandet, exempelvis i sådana
            fall då han med- vetet håller sig undan. Erfarenheterna från tillämpningen
            av besittnings- skyddslagen, som upptar en liknande regel, har
            visat att dylikt undan- hållande är en realitet. Spörsmålet har
            uppmärksammats i den juridiska litteraturen (Hedfeldt-Ringden-Hamilton:
            Hyresreglering och besittnings- skydd s. 293—294) där rekommendation
            givits om att hyresvärden skulle kunna åstadkomma delgivning genom
            att föra en fastställelsetalan. Prak- tiska försök har emellertid
            visat att denna utväg inte står öppen. Det anförda talar starkt
            för att en regel om surrogatdelgivning måste skapas för det fall
            att hyresgästen håller sig undan från delgivning. Såsom skäl för
            att inte medge surrogatdelgivning i förevarande fall anför departementschefen
            att meddelandet till hyresgästen har avgörande rättsverkningar
            i besittningsskyddshänseende. Detta må vara riktigt, men frågan
            är om lagstiftningen rimligtvis bör gå så långt att den även värnar
            om hyresgästers orättmätiga intressen. Hyresvärden har ju i detta
            fall fråntagits sin möjlighet att komma till rätta med en hyresgäst
            som med- vetet undandrar sig sina skyldigheter. Vi föreslår att
            en möjlighet till surrogatdelgivning inskrives i lagen även i
            vad avser meddelande varom här är fråga.
          </p>
          <p>
            Lägenhetsbyten
          </p>
          <p>
            I lagförslaget har i 35 $ intagits en bestämmelse som i vissa
            fall medger hyresgäster en tvångsbytesrätt. Det allmänna villkoret
            härför har angi-
          </p>
          <pb facs="riksdagen-motions-pdf/data/1967/mot_1967_höst_fk__881/mot_1967_höst_fk__881-007.pdf"/>
          <p>
            10 Motioner i Första kammaren, nr 881 år 1967
          </p>
          <p>
            vits så, att tillstånd till sådant byte skall lämnas, om hyresgästen
            har beak- tansvärda skäl för bytet och detta ”kan äga rum utan
            påtaglig olägenhet för hyresvärden”. Formuleringen är emellertid
            olämplig i två avseenden. Från lagteknisk synpunkt förefaller
            det mindre ändamålsenligt att så- som skett i förslaget införa
            ett så skiftande språkbruk för att beskriva väsentligen samma
            sak, nämligen graden av hyresvärdens intresse. I 34 $ används
            uttrycket ”om hyresvärden skäligen kan nöjas”, medan i 36 $ ta-
            las om att ”hyresvärden ej har befogad anledning motsätta sig”
            etc. Stad- gandet i 35 $ utgör en tredje variant. I alla dessa
            fall synes dessutom bevisbördan åvila hyresgästen. Även med hänsyn
            härtill hade en större enhetlighet varit påkallad. I det förslag
            till stadgande om tvångsbytesrätt som framlades av hyres- lagstiftningssakkunniga
            förekom en från propositionen avvikande formu- lering som enligt
            vår mening bättre motsvarar det bakomliggande syftet. Byte skulle
            enligt de sakkunniga få ske om hyresgästen har beaktans- värda
            skäl för bytet och detta ”kan äga rum utan påtaglig olägenhet
            för hyresvärden eller annan hyresgäst”. I åtskilliga fall då byte
            vägras är det nämligen inte i första hand fråga om någon olägenhet
            för hyresvärden utan om hänsynen till övriga hyresgäster i huset.
            Propositionens förslag torde visserligen inte utesluta ett sådant
            hänsynstagande, men den där använda formuleringen för knappast
            tanken till en sådan tolkning. Orda- lydelsen bör därför ändras
            till bättre överensstämmelse med bestämmel- sens faktiska innehåll.
            En möjlighet vore att använda de sakkunnigas ovan återgivna uttryckssätt.
            För erhållande av större samstämmighet med angränsande paragrafer
            föreslår vi emellertid en formulering som anslu- ter till den
            vilken förekommer i 36 3. Kriteriet ”påtaglig olägenhet för hyresvärden”
            bör därför ersättas med orden ”om hyresvärden ej har be- fogad
            anledning motsätta sig att hyresrätten överlåtes”. Åberopande
            det anförda hemställes, 1. att riksdagen vid behandling av proposition
            nr 141 med förslag till lag angående ändring i vissa delar av
            lagen den 14 juni 1907 om nyttjanderätt till fast egendom måtte
            besluta a) att hyresnämnds befattning med den föreslagna hy- reslagstiftningen
            skall begränsas till medlande verksam- het, b) atttalan enligt
            73 $ må fullföljas till hovrätt i de fall där underrätt enligt
            förslaget är sista instans samt i övrigt till högsta domstolen
            i enlighet med de allmänna principer som gäller för sådan fullföljd,
            c) att delgivning enligt 8 $ 3 st. 3 p. även må ske be- träffande
            meddelande enligt 49 $ 1 st. samt
          </p>
          <pb facs="riksdagen-motions-pdf/data/1967/mot_1967_höst_fk__881/mot_1967_höst_fk__881-008.pdf"/>
          <p>
            Motioner i Första kammaren, nr 881 år 1967 11
          </p>
          <p>
            .d) att i35$ orden ”påtaglig olägenhet för hyresvärden” skall
            utbytas mot orden ”om hyresvärden ej har befogad anledning motsätta
            sig att hyresrätten överlåtes”; 2. att vederbörande utskott måtte
            utarbeta förslag till härför erforderliga författningsändringar.
          </p>
          <p>
            Stockholm den 31 oktober 1967
          </p>
          <p>
            Roland Lundberg (h) Arvid Enarsson (h)
          </p>
        </div>
      </div>
    </body>
  </text>
</TEI>
