<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00589">
  <teiHeader>
    <fileDesc>
      <titleStmt>
        <title>Grundskolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundskolan</title>
          <idno type="rdwebb">GW02Ub589</idno>
          <rs type="number">Ub589</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub589/text</ref>
          <ref type="dokument_url_html">http://data.riksdagen.se/dokument/GW02Ub589</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub589</ref>
          <ref type="doc">http://data.riksdagen.se/fil/60C94CC8-3770-468A-A189-4A24CBC27DFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WHNkvs4dNbrxbWdRQWkLP4" type="signed"/>
        <correspContext corresp="i-WHNkvs4dNbrxbWdRQWkLP4">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-FAGx1qnRDGpyZKb8oExHYG" type="numbering">
          <date when="2008-10-09"/>
        </correspAction>
        <correspAction xml:id="i-HoN7EgCQR1Wnptfc4W8mW6" type="submission">
          <date when="2008-10-07"/>
        </correspAction>
        <correspAction xml:id="i-8GaRR8hUb4DtCLfLGd47cn" type="transfer">
          <date when="2008-10-07"/>
        </correspAction>
        <correspAction xml:id="i-MmadHHfBheU87NHFndA7vA" type="assigned"/>
        <correspContext corresp="i-MmadHHfBheU87NHFndA7vA">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-87bksFdSzwYVFayT8Zx1D7">
            Förslag till riksdagsbeslut
          </head>
          <list style="ol">
            <item xml:id="i-W5dsyConwenawUkhsJA83z">
              Riksdagen tillkännager för regeringen som sin mening vad som
              anförs i motionen om kvalitetssäkring, uppfyllelse av kunskapsmål
              och kunskapsuppföljning.
            </item>
            <item xml:id="i-7gQFTcoff9MtSp49A3cdBM">
              Riksdagen tillkännager för regeringen som sin mening vad som
              anförs i motionen om individuella utvecklingsplaner och individualiserad
              undervisning.
            </item>
            <item xml:id="i-V6p1KpwYx8K1eYNXLVWqSH">
              Riksdagen tillkännager för regeringen som sin mening vad som
              anförs i motionen om behovet av en långsiktig skolpolitik.
            </item>
            <item xml:id="i-39hgC2MMnwncGzCLZ3N7RJ">
              Riksdagen tillkännager för regeringen som sin mening vad som
              anförs i motionen om en matematiksatsning.
            </item>
            <item xml:id="i-Hz5eGiZJgxZdaTcgSZyBnr">
              Riksdagen tillkännager för regeringen som sin mening vad som
              anförs i motionen om skärpta regler för konfessionella friskolor.
            </item>
            <item xml:id="i-MGeoMVW3ya9PX9H8m3qPjs">
              Riksdagen tillkännager för regeringen som sin mening vad som
              anförs i motionen om en ändring av skollagen så att kommunernas
              resurser fördelas efter behov.
            </item>
            <item xml:id="i-KKgzRxBq3yx4ZteLiids6K">
              Riksdagen tillkännager för regeringen som sin mening vad som
              anförs i motionen om lika villkor för kommunala och fristående
              skolor.
            </item>
            <item xml:id="i-2G72usvxRtkwnJexYE36qk">
              Riksdagen tillkännager för regeringen som sin mening vad som
              anförs i motionen om lärarutbildning, kompetensutveckling samt
              lärarauktorisation och lärares karriärvägar.
            </item>
            <item xml:id="i-GST2DFSnVHyYZgfpH2CTZC">
              Riksdagen tillkännager för regeringen som sin mening vad som
              anförs i motionen om fritids och om läxläsningsverksamhet.
            </item>
            <item xml:id="i-873z3peBj65EbAzDxbfsRf">
              Riksdagen tillkännager för regeringen som sin mening vad som
              anförs i motionen om jämställdhet i skolan.
            </item>
            <item xml:id="i-AfVDa5sp6WUT16RNSuZN9X">
              Riksdagen tillkännager för regeringen som sin mening vad som
              anförs i motionen om studie- och yrkesvägledning.
            </item>
            <item xml:id="i-WqvdC6u5Y5ddREsJP2rnfc">
              Riksdagen tillkännager för regeringen som sin mening vad som
              anförs i motionen om arbete mot mobbning och kränkande behandling.
            </item>
            <item xml:id="i-DN8KR3wNop37EsEEwzhFSw">
              Riksdagen tillkännager för regeringen som sin mening vad som
              anförs i motionen om skolforskning.
            </item>
            <item xml:id="i-ESp3CNcff6VLFhhyoYnH2a">
              Riksdagen tillkännager för regeringen som sin mening vad som
              anförs i motionen om självstyrande skolor.
            </item>
            <item xml:id="i-SeFs5kGTsgwWVxcLgf5exq">
              Riksdagen tillkännager för regeringen som sin mening vad som
              anförs i motionen om behöriga lärare.
            </item>
            <item xml:id="i-EqtqKV5i2oJZswnVZSFMNY">
              Riksdagen tillkännager för regeringen som sin mening vad som
              anförs i motionen om elevers hälsa.
            </item>
            <item xml:id="i-7Q4kxbTzo273qjH3pdFj7a">
              Riksdagen tillkännager för regeringen som sin mening vad som
              anförs i motionen om självstyrande skolor.
            </item>
            <item xml:id="i-WAAxpqhVWwdV1gUugSvvAp">
              Riksdagen tillkännager för regeringen som sin mening vad som
              anförs i motionen om elevinflytande.
            </item>
          </list>
        </div>
        <div type="motContent">
          <head xml:id="i-LdYeXoQNBbjXVhRzELuBjV" type="h1">
            Investera i kunskap
          </head>
          <p xml:id="i-KQq2YmCfBzpo4XLsUAtZMr">
            Sverige är och ska förbli en nation som satsar på kunskap. Däri
            ligger vår konkurrenskraft. Vägen framåt är inte låga löner och
            sämre arbetsmiljö. Ska vi möta utmaningen om ett modernt land
            som investerar för framtiden måste vi satsa på barn, ungdomar
            och vuxna. En politik som syftar till att skapa jobb och utveckla
            välfärden måste omfatta hela utbildningssystemet. Redan förskolan
            ger barn möjligheter till utveckling och lärande. Skolans centrala
            uppgift är att ge varje elev gedigna kunskaper och lust att ständigt
            vilja lära mer. Det livslånga lärandet fortsätter genom gymnasium,
            högskola, vuxenutbildning, folkbildning och forskning. Samhällsförändringen
            i stort påverkar också arbetslivet och olika yrken varför vidareutbildning
            och kompetensutveckling kommer att bli allt viktigare. Att kunna
            lära nytt mitt i arbetslivet blir allt viktigare. Utgångsläget
            är att vi har en relativt jämn och hög utbildningsnivå i Sverige.
            Ambitionen är självklart att stärka denna position. Investeringarna
            i utbildning måste vara långsiktiga. För oss socialdemokrater
            är allas möjlighet till livslångt lärande en naturlig utgångspunkt.
            Livslångt lärande lägger grunden för utvecklingen av vårt samhälle;
            näringsliv, offentlig förvaltning, kultur, föreningar och individer.
          </p>
          <p xml:id="i-NiS4PBgt7WWQP3d8euSX3d">
            Vi socialdemokrater har en klar vision för hur skolan ska utvecklas,
            vi har gjort en rejäl genomlysning av situationen i skolan och
            vi vet betydelsen av att investera i utbildning. Därför är det
            självklart för oss att vilja satsa på varje elevs utbildning och
            utveckling. Nu tar vi steg för att förändra och förbättra den
            svenska skolan. Den moderatledda regeringen gör precis tvärtom.
            Den har bestämt sig för att mäta och sortera är vägen för skolan.
            Vi menar att detta är en väg tillbaka, de backar in i framtiden.
            Vi socialdemokrater vill satsa 3 miljarder kronor de närmaste
            tre åren på ett kvalitetslyft i den svenska grundskolan. Vi utvecklar
            strategin i denna motion och den kan sammanfattas i följande.
          </p>
          <list style="ul">
            <item xml:id="i-MMWjf7VdJNAcqiAm6pEHc9">
              Fler behöriga lärare kan anställas.
            </item>
            <item xml:id="i-4aztVdNygtUpduttZDBYap">
              Fler specialpedagoger kan anställas.
            </item>
            <item xml:id="i-LYXucrQ89DqJnUErtKiYvf">
              Lärarledd läxhjälp.
            </item>
            <item xml:id="i-NAAMWjU6DCt3iTCjViVJZ4">
              Mindre undervisningsgrupper.
            </item>
            <item xml:id="i-Chsjxdf1zTmzUFBNsWst5v">
              Fler lärare får chans till vidareutbildning.
            </item>
            <item xml:id="i-Gtv8kBw175jTV3RQV61yau">
              Ett särskilt pedagogiskt insatsteam vid Skolverket.
            </item>
          </list>
          <p xml:id="i-SVJi2r2WopBGWbUFrNBAwD">
            Vi vet att olika skolor och kommuner har olika förutsättningar.
            Vi vet att verkligheten ser olika ut och att barn och ungdomars
            behov varierar. Vi vet att lärare och rektorer många gånger vill
            utveckla och förbättra den verksamhet de jobbar i men att det
            inte alltid finns resurser. Eftersom många parametrar ska vägas
            samman väljer vi att samla vår satsning i en pott hos Skolverket.
            Därifrån ska kommuner kunna söka kvalitetspengar utifrån behov
            och egna prioriteringar. Medlen från utvecklingsarbetet Kvalitetslyft
            för skolan ska fördelas efter något eller båda av följande två
            kriterier. Det första kriteriet är att den föreslagna åtgärden
            ska syfta till att effektivt höja den generella kunskapsnivån
            hos varje elev. Det andra kriteriet är att den föreslagna åtgärden
            syftar till att förbättra resultaten för de elever som har störst
            behov.
          </p>
          <head xml:id="i-PCTg5DbM4LS1iPotsBCpkY" type="h2">
            Grundskolan
          </head>
          <p xml:id="i-Y3J6r3xRAQ9FZdz7eaDQr">
            Svensk skola har mycket att vara stolt över, men skolan har också
            problem att lösa och utmaningar att anta. Lösningarna kan vi inte
            söka genom att försöka återskapa gårdagens skola. Framtidens utmaningar
            måste mötas med en modern skolpolitik; en socialdemokratisk skolpolitik
            för kunskap, respekt och lust att lära som står i tydlig kontrast
            till en föråldrad sorteringsskola. Ska en modern skola lyckas
            med sitt kunskapsuppdrag måste den fånga lusten att lära och utmana
            varje elev att vilja utvecklas maximalt efter sin förmåga. Så
            är det inte i dag. Alltför många elever får inte med sig nödvändiga
            kunskaper, och brister upptäcks ibland sent. Elever som lär sig
            grunderna måste hitta glädje i fortsatt lärande. Och elever som
            vill och kan lära mer måste få de utmaningar de behöver. Elever
            bromsas i lärandet om det är stökigt i klassrummen eller otryggt
            i skolan. Problemen finns inte överallt, men är verkliga för tillräckligt
            många barn och unga för att vi måste förändra grundskolan.
          </p>
          <p xml:id="i-Pz3UbWzcVpWTYJY29wbqLb">
            Rätten till kunskap får aldrig bli en klassfråga där föräldrarnas
            bakgrund eller var du bor avgör dina livschanser. Målet är en
            jämlik skola där varje elev oavsett kön, klass, etnicitet eller
            funktionshinder ges förutsättningar att växa och nå resultat i
            världsklass.
          </p>
          <p xml:id="i-2LFnv2KZzaxh9wTDiBVL4F">
            Det nationella mål- och uppföljningssystemet för grundskolan
            behöver utvecklas. Den borgerliga regeringens politik mäter och
            sorterar bort, men vi socialdemokrater vill utvärdera och investera.
            Den borgerliga politiken gynnar inte svenska elevers kunskapsutveckling.
            Att bli sorterad eller välja i tidig ålder kan få konsekvenser
            som hindrar framtida utbildningsval.
          </p>
          <p xml:id="i-D3HFWFg5rfGvisA9xrvRkh">
            Dagens och morgondagens elever måste få chans till en utbildning
            som på bästa sätt rustar dem för framtiden. Det innebär givetvis
            omprövningar och nyprövningar.
          </p>
          <p xml:id="i-KLc4u1iJgJW9QAhAvs1QRg">
            Lärarna måste bli varse sina egna styrkor och svagheter, lära
            sig att utveckla undervisningsmetoder och vara motiverade att
            kontinuerligt utveckla sina kunskaper. Arbetssättet inom skolan
            måste vara öppet så att varje skola blir en lärande organisation,
            där kolleger lär av varandra och utbyter erfarenheter. Kunskaper
            och undervisningsmetoder måste hela tiden uppdateras och förfinas.
            Skolledningen har ett stort ansvar för att skapa ett öppet klimat
            och ge förutsättningar för lärarna att utvecklas i sin yrkesroll.
            Ett nationellt utbildningsråd ska skapas med uppgift att utforma
            verktyg för kontinuerlig utveckling av lärarrollen.
          </p>
          <p xml:id="i-4LzpyTJXViivvZ3UhXp8y2">
            Det krävs ett nationellt ansvar för kunskapsuppföljning och resursfördelning.
            Ett program för kvalitetssäkring av svenska skolan ska tas fram
            som innehåller tydliga kvalitetsmått som alla skolor måste uppfylla,
            uppföljningssystem av elevernas kunskapsutveckling i varje årskurs
            från första klass och även stödåtgärder så att alla skolor ges
            reella möjligheter att leva upp till kraven.
          </p>
          <p xml:id="i-68BiAttPiWiz5AZwCV5o5j">
            Skolornas resultat ska utvärderas varje år, och för de skolor
            som inte når kvalitetsmåtten ska huvudmannen, kommunen eller friskolan,
            ha en lagstiftad skyldighet att upprätta en handlingsplan som
            visar vilka åtgärder man avser att vidta för att förbättra resultaten.
            Handlingsplanen ska godkännas av Skolverkets inspektion.
          </p>
          <head xml:id="i-PuDg7ZHfvHwzNFn3WZZarX" type="h2">
            Kunskap för en ny tid
          </head>
          <p xml:id="i-8zDvHRPtNn9mfwJxpVN6a5">
            Det finns inget viktigare mål i skolan än kunskapsmålet. Skolans
            centrala uppgift är att ge alla elever gedigna kunskaper och lust
            att ständigt vilja lära mer. Insatser i förskolan och under de
            tidiga åren är centrala. Förskoleklass förbereder barnen för grundskolan
            genom att föra samman förskolans pedagogik i mötet med skolans
            undervisning. Målen för skolan måste bli färre, tydligare och
            mätbara. Varje enskild elevs kunskapsutveckling ska systematiskt
            följas upp och utvärderas varje termin från första årskurs så
            att brister upptäcks i tid så att resurser och insatser kan sättas
            in.
          </p>
          <p xml:id="i-7QzPS1g45SUo8HZQRrdga3">
            En del behöver extraundervisning, men det kan också handla om
            fler lärare och mindre undervisningsgrupper vid vissa tillfällen.
            Varje barn och ungdom ska nå skolans kunskapsmål men också få
            utvecklas så långt som möjligt utifrån sina förutsättningar. Undervisningen
            måste därför bli mer individualiserad och bättre se till varje
            enskild elevs behov och förutsättningar. För elever som lär sig
            grunderna måste fokus ligga på att fortsatt locka till nytt lärande.
          </p>
          <p xml:id="i-GTYpkjd5o1RRx96NK2k6d8">
            För elever i behov av särskilt stöd för att uppnå målen ska det
            finnas mer stöd att tillgå. En del behöver extra undervisning,
            men det kan också handla om fler lärare och mindre undervisningsgrupper
            i vissa ämnen eller vid vissa tillfällen.
          </p>
          <p xml:id="i-44HYXpUK8uwuyKARE4Vbfv">
            För elever som snabbt tillägnar sig kunskap ska undervisningen
            innebära en utmaning och det ska det bli lättare att få gå vidare.
            Den som går i grundskolan ska kunna gå kvar i samma klass men
            läsa vissa kurser på gymnasienivå. Den gymnasieelev som vill ska
            kunna läsa enskilda ämnen på högskolenivå. Vattentäta skott mellan
            olika skol- och utbildningsformer som hindrar individens utveckling
            ska undanröjas.
          </p>
          <p xml:id="i-SwReS1qmMzsPsPHiMhBzXh">
            De individuella utvecklingsplanerna ska utvecklas till ett kontrakt
            mellan skolan, eleven och hemmet. Med den individuella utvärderingen
            som grund ska skolan skriftligen precisera vilka insatser som
            görs för att stödja elevens kunskapsutveckling, och eleven och
            hemmet ska tydliggöra vilka insatser de avser att göra för att
            ta sin del av det gemensamma ansvaret. Kontraktet är en del av
            dialogen mellan elev, hem och skola och ska inte betraktas som
            en offentligt upprättad handling. Nya nationellt kvalitetssäkrade
            prov och tester i läsning, matematik och engelska ska tas fram
            för de tidiga åldrarna. Detta kan bli ett hjälpmedel för skolor
            och lärare att prioritera resurser och sätta in insatser där de
            behövs mest och bäst. När de individuella utvecklingsplanerna
            utvecklas kan insatser prioriteras och preciseras för att möta
            och stödja varje elevs utveckling.
          </p>
          <head xml:id="i-U57he4JBSoK3U2cjQUWtQU" type="h2">
            En långsiktig skolpolitik
          </head>
          <p xml:id="i-Nsse2ouETNzggcUSPz3ctW">
            Under våren 2008 har vi sökt en blocköverskridande överenskommelse
            med regeringen om skolan. Ett barn som går i skolan i tolv år
            kan få uppleva fyra olika regeringar med helt olika skolpolitik
            bara under sin skoltid. Det är inte rimligt. Lärare och elever
            måste få arbetsro och veta vad som gäller. Hittills har regeringen
            varit helt avvisande till en långsiktig skolpolitik i Sverige.
            Vi är beredda att komma överens om exempelvis betygssystemet så
            att det är stabilt över tid. Vi kan acceptera betyg i årskurs
            6. Vi kan också acceptera fler betygssteg men med nationellt fastställda
            kriterier. Vi kan emellertid aldrig acceptera betyg för sjuåringar
            som nu i praktiken införs med de betygsliknande skriftliga omdömena.
            Vår förhoppning är fortfarande att nå överenskommelser, men under
            tiden går vi vidare med våra konkreta förslag om hur vi kan utveckla
            och förbättra skolan för alla. Sveriges elever förtjänar bättre
            än att bara bli behandlade som ett partitaktiskt slagträ i valrörelser.
          </p>
          <head xml:id="i-D4qdDVYKyDbo6JQUACgATE" type="h2">
            Matematiksatsning
          </head>
          <p xml:id="i-6A9xJEbmYSmEhZhQ5ZD7R8">
            Läsa, skriva och räkna utgör på många sätt de grundläggande färdigheterna
            för den övriga kunskapsinhämtningen i skolan. För att stärka elevernas
            utveckling inom dessa områden vill vi socialdemokrater satsa rejält.
            En av dessa är en särskild matematiksatsning, Räkna med mer! Vi
            vet att redan före skolstart är barn intresserade av matematik.
            Fick det större syskonet fler godisbitar, vem står först i kön
            till rutschkanan och vad räcker två veckopengar till? Förskolan
            möter detta matematikintresse hos barn genom lärande lek. Det
            är naturligt att matematik tillhör basämnena i grundskolan, att
            godkänt betyg utgör ett behörighetskrav till gymnasieskolan och
            att det är ett kärnämne i alla gymnasieskolans program. Matematikkunskaper
            hjälper oss att förstå sammanhang när det gäller såväl politiken
            och den ekonomiska utvecklingen i samhället som den egna privatekonomin.
          </p>
          <p xml:id="i-9GUK9BoZ3KaMfj39JSHz6u">
            Vi vet att goda kunskaper i matematik och dess tillämpningar
            kan stärka den enskilde vuxnes privatekonomi oavsett vilka ekonomiska
            förutsättningar man har för övrigt. Goda kunskaper i ekonomi och
            matematik ökar också individers anställningsbarhet generellt och
            är ett krav inom många yrkesområden. Den som har dokumenterade
            matematikkunskaper och kan använda dem ökar sin trygghet på sitt
            befintliga arbete och förbättrar möjligheterna att driva eget
            företag. Kvinnor och män med bra matematikkunskaper som förvärvar
            goda kunskaper i bl.a. naturvetenskap och teknik är också av avgörande
            betydelse för att Sverige ska fortsätta att utvecklas som ett
            industriellt framgångsland.
          </p>
          <p xml:id="i-7aqoHqvkdj3WuEzaGoCxQX">
            Den matematikdelegation som den socialdemokratiska regeringen
            tillsatte 2003 visade att något händer runt 1012 års ålder. Många
            elever tycker i den åldern att matematik börjar bli tråkigt. Antingen
            börjar det bli svårt och tråkigt eller så börjar det bli lätt
            och tråkigt. Vårt förslag innebär att matematiken stärks i förskolan
            genom matematikverkstäder och utbildning för personalen. Individualiseringen
            i skolan ska utvecklas så att den elev som behöver särskilt stöd
            ska få det i högre utsträckning, den som upptäckt matematikens
            grunder ska inspireras att lära mer och den som behöver ska få
            större matematiska utmaningar och kunna räkna på i snabbare takt.
            De lärare som undervisar i matematik ska få särskilt stöd. Lärarutbildningen
            i matematik bör också ses över, liksom kursplanerna i matematik.
            Vi vill undersöka möjligheten att med hjälp av specialuppföljning
            lägga grund för en modell där skolor som från år till år förbättrar
            elevernas resultat i matematik i årskurs 6 tilldelas särskilda
            resurser. Därutöver vill vi pröva att också ge särskild stimulans
            till gymnasieskolor som relativt sett har fått flest elever att
            välja flest mattekurser och studerat med godkänt resultat.
          </p>
          <p xml:id="i-CvATYQXXFULqsPFF8jBRsb">
            Studerande med utländsk bakgrund är överrepresenterade bland
            dem som har svårigheter i matematik. Lärare måste därför ha beredskap
            för att möta dessa. Nyckeln kan ligga i språket och svårigheten
            inte nödvändigtvis i att förstå matematiken. Fler invandrare måste
            också stimuleras att utbilda sig till lärare i matematik. Matematiklärare
            med annat modersmål än svenska har större förutsättningar att
            förstå de flerspråkiga elevernas situation. Matematikdelegationen
            fastslog också att matematikundervisning på elevens modersmål
            parallellt med undervisning på svenska [] visat sig vara framgångsrik.
            Ämnesundervisning på modersmål sker i dag i mycket liten omfattning,
            på de flesta håll inte alls. Vi vill se över möjligheten att utöka
            detta.
          </p>
          <head xml:id="i-B9eBJgCJm9eV3LENRBh3wu" type="h2">
            Kunskapsgaranti
          </head>
          <p xml:id="i-RMmnCk2Tssdqip3AucPqL2">
            I dag kan Skolverket inte ingripa mot en misskött skola så länge
            den är föremål för rättslig prövning, och prövningen kan pågå
            under en lång tid. När en ny skola startas har Skolverket i praktiken
            bara befogenhet att kontrollera om de har fyllt i blanketten på
            ett korrekt sätt. Det är helt orimligt. Vi föreslår därför en
            kunskapsgaranti för eleverna. Den innebär att det ska göras en
            självständig bedömning av Skolverket om skolan har förutsättningar
            att leva upp till skollagen redan innan skolan startar. Till exempel
            ska skolor visa att deras obligatoriska undervisning vilar på
            vetenskaplig grund och beprövad erfarenhet inte på religiös tro.
            Den innebär också att Skolverket med omedelbar verkan ska kunna
            stänga skolor som uppenbarligen missköts.
          </p>
          <head xml:id="i-G4xpgbhzUQ3PemXcPixyU" type="h2">
            En skola som ger alla samma chans
          </head>
          <p xml:id="i-GhWrzepSgTdUxGumdM8BM4">
            Kunskap och bildning är fortfarande en klassfråga. Skolan ska
            arbeta för att utjämna de olika förutsättningar som barn har så
            att varje barn får likvärdiga möjligheter till kunskap. Vi vill
            satsa på mindre klasser och ökad lärartäthet för att lyfta fram
            kvalitet och resultat. Varje barn har rätt till det stöd han eller
            hon behöver för att nå kunskapsmålen. Alla barn är inte lika och
            alla skolor har inte samma villkor. Lika chanser kräver olika
            resurser. Därför säger vi nej till en nationell skolpeng lika
            för alla. Vi vill att elevernas behov ska vara styrande för hur
            man fördelar resurser. Vi vill ha nationellt styrande regler som
            garanterar att resurserna i alla kommuner fördelas efter behov
            så att elever som går i skolor med svåra förutsättningar ges lika
            chanser att nå målen. Språkförskolor och en samlad strategi för
            hur skolan ska möta flyktingbarn ska bidra till en jämlik skolstart.
            Vi vill se mer av organiserat samarbete mellan skolor med olika
            elevsammansättning och mindre av konkurrens om eleverna och jakt
            på maximal skolpeng. Det ska finnas ett nationellt system för
            jämförelser mellan skolor som är öppet och tillgängligt för alla
            elever och föräldrar.
          </p>
          <head xml:id="i-KxtYFRdu6WSwXfZLgY2nyC" type="h2">
            En skola med valfrihet och mångfald åtgärder för en sammanhållen
            och jämlik skola
          </head>
          <p xml:id="i-9STo5vETqTnNW6eiJge4bz">
            Vårt mål är en sammanhållen skola där barn och unga med olika
            bakgrund lär av varandra. Alla skolor oavsett huvudman ska vara
            öppna för alla elever och ska ha samma rättigheter och skyldigheter.
            Det viktigaste är inte skolans driftsformer och huvudmannaskap
            utan elevens rätt till en skola med bra kvalitet. Elever och föräldrar
            ska ha rätt till en allsidig och saklig information som ger en
            rättvis jämförelse mellan skolor.
          </p>
          <p xml:id="i-SYnewANs6UDPxFn3hp2DPH">
            Alla skolor ska verka under samma skollag, hålla samma höga kvalitet
            och följa samma nationella läroplan, kursplan och betygssystem.
            Möjligheten att välja skola är värdefull, och de fristående skolorna
            har en plats i utbildningsutbudet. Alla barn och ungdomar ska
            ha tillgång till likvärdig utbildning med hög kvalitet.
          </p>
          <p xml:id="i-7hvpU3vEykHDsrBfbE3dut">
            Skolsystemet ska vila på tre bärande element; friskolorna ska
            kunna starta och verka på samma villkor som kommunala skolor,
            föräldrar och elever ska ha rätt att välja mellan olika alternativ
            samt politiken, nationellt och/eller kommunalt, måste kunna påverka
            så att resurser inte slösas bort på överetablering de ska gå till
            bättre undervisning. Avarterna i dagens system måste bort. Tydligare
            regler behövs omgående som begränsar kommuners möjlighet att sälja
            ut kommunala skolor, som reglerar friskolors skyldighet att återinvestera
            vinst i skolverksamheten och som slår fast att all obligatorisk
            undervisning ska vila på vetenskaplig grund och vara icke-konfessionell.
            Slutligen har kommunen ansvaret för alla barns skolgång oavsett
            om den drivs i kommunal regi eller i friskolans regi.
          </p>
          <head xml:id="i-77dmpe1MFbrysvxuZfSHpX" type="h2">
            Sverige ska ha världens bästa lärare
          </head>
          <p xml:id="i-4zbGcxQXRTNpKPupanBnfa">
            Att ge alla elever möjlighet att varje dag möta en riktigt god
            pedagog som har engagemang och förmåga att entusiasmera till lärande
            är avgörande för skolan. Vi vill att politiken, föräldrar och
            det omgivande samhället ger lärare och skolledare större respekt
            för deras yrkeskunnande och professionella arbete. Alla lärare
            i svenska skolan, oavsett om de arbetar i en kommunal skola eller
            i en friskola, ska vara välutbildade, kompetenta och behöriga.
            Staten, kommunerna och friskolorna bör göra en överenskommelse
            om att inte nyanställa någon obehörig lärare. Staten ska gemensamt
            med kommuner och friskolor bekosta vidareutbildning av de obehöriga
            lärare som i dag finns anställda. På sikt är målet självklart;
            det ska inte finnas några obehöriga lärare i den svenska skolan.
            Att kunna läsa, skriva och räkna är grunden för att inhämta kunskaper
            på andra områden, och därför ska vidareutbildning i svenska och
            matematik prioriteras i första hand.
          </p>
          <p xml:id="i-5WrSFD5nC2pMP6ve6jAozM">
            Lärarutbildningen och lärarrollen är fundamental för resultaten
            i skolan. Vi vill skapa en miljö där många av de bästa studenterna
            i varje generation väljer att bli lärare. Det finns inget finare
            än att arbeta med att ge barn färdigheter och kunskaper, som en
            stabil plattform för resten av livet. Vi vill därför pröva att
            förändra antagningen till lärarutbildningen. Vid några utvalda
            lärarhögskolor vill vi pröva att bygga antagningen inte enbart
            på studieresultat utan också på omfattande tester som prövar lämpligheten
            och intresset för läraryrket. De som inte valt läraryrket från
            början ska inte vara utestängda. För dem ska finnas möjlighet
            att komplettera sin utbildning och yrkeserfarenhet och bli lärare.
            Antagningen ska på sikt utformas på samma sätt som för den reguljära
            lärarutbildningen med speciella tester.
          </p>
          <p xml:id="i-GMUVnYWkCkd4sAkAKynAxb">
            Vi vill därför se fler av karriär- och utvecklingstjänster i
            skolan, och vi vill stärka läraryrkets status och professionalisering.
            Ett sätt kan vara att införa en lärarauktorisation som också öppnar
            för en förnyelse av arbetsorganisation och som kan ge lärare möjlighet
            till fler karriärvägar i skolan.
          </p>
          <p xml:id="i-DNFjP4Mqx2PGgSZvHu3UjU">
            Andra yrkeskategorier behövs också i skolan för att stödja elever
            med sociala eller medicinska problem. Vi vill satsa mer på kompetensutveckling
            och fortbildning för både skolledare och lärare. För att Sverige
            ska ha en skola i världsklass krävs också att undervisningen och
            de pedagogiska metoderna står på solid vetenskaplig grund. Skolforskningen
            behöver utvecklas, både i omfång och i kunskapsöverföringen från
            forskning till verksamhet. De forskningsinstitutioner som får
            del av dessa medel ska också få en förstärkt och förtydligad samverkansuppgift
            för att garantera att nya forskningsresultat verkligen vidareförmedlas
            till dem som är verksamma i skolan och att kunskaperna omsätts
            i praktiken. Vi vill också att fler yrkesverksamma lärare ska
            ges möjlighet till egen forskning som en del av eller parallellt
            med sitt ordinarie arbete.
          </p>
          <head xml:id="i-4jEd62n59eNHCb7BJQPPNV" type="h2">
            Studiero
          </head>
          <p xml:id="i-ML6yG6h2vMhZg4UKvU7LZt">
            Den svenska skolan ska stå för absolut nolltolerans mot mobbning
            och kränkande behandling. Det är helt oacceptabelt att en enda
            elev ska behöva gå till skolan och vara rädd för att utsättas
            för mobbning och kränkningar. Alla politiska partier bör enas
            om ett mål om en nolltolerans mot mobbning. Ett nationellt system
            behövs för att i varje skola följa upp lagen om förbud mot mobbning,
            diskriminering och kränkande behandling. Lärare, elever och föräldrar
            bör få utbildning om lagen och barn- och elevombudet (BEO) bör
            få förstärkta resurser och fler befogenheter att ingripa mot skolor
            som inte lever upp till lagens krav på förebyggande insatser.
            Antalet elever som anser sig utsatta för kränkningar och mobbning
            ska följas regelbundet, på varje skola och i varje kommun. Vi
            vill införa en lex Sarah i skolan som innebär att all skolpersonal
            oavsett huvudman ska vara skyldig att rapportera missförhållanden
            i skolan eller om läroplan eller värdegrund inte följs. Gemensamma
            ordningsregler ska utarbetas av elever, föräldrar och personal
            tillsammans. Detta ska framgå av skollagen. Lärarnas professionalism
            ska tas till vara, och de ska ha tydliga befogenheter att skapa
            trygghet och studiero i klassen. Skolan ska också vara skyldig
            att rapportera till vårdnadshavaren om elever under 18 år uteblir
            från undervisningen utan godkända skäl. Alla beslut om skolan
            ska i grunden utgå från elevens rätt till kunskap, bildning och
            demokratisk fostran. Elevinflytandet behöver öka inte minska ytterligare.
          </p>
          <head xml:id="i-8WPFZS7HZqFgrhv79iLn11" type="h2">
            Jämställd skola
          </head>
          <p xml:id="i-2zVp4S6Dbw1YQigV4ysfxJ">
            I en ojämställd skola är både pojkar och flickor förlorare. Skillnaderna
            i resultat mellan pojkar och flickor har trendmässigt ökat de
            senaste tio åren och behöver uppmärksammas i skolor i alla kommuner.
            Det behövs mer kunskap om orsakerna och mer av handfasta insatser
            som kan förbättra pojkars resultat men som också uppmärksammar
            effekterna för flickornas stress och pressande skolsituation.
            I grunden handlar det om att bryta traditionella mönster och könsroller
            som påverkar såväl pojkars som flickors attityder till skolan
            och styr deras framtida utbildningsval.
          </p>
          <p xml:id="i-KjBshD48hyh2EnfJSde6Gi">
            Läroplanen för skolan innehåller uppdrag om jämställdhet. Målen
            behöver i högre grad än i dag omsättas ute i kommuner, på skolor
            och i klassrum. Många gör mycket, men mer är möjligt. För att
            utveckla detta arbete måste samverkan mellan olika aktörer fungera.
            Vi vill att kunskaper utifrån genusperspektiv som främjar barns
            inlärning används i högre utsträckning än i dag.
          </p>
          <head xml:id="i-S1qRFVhjRQdNJVzQ1V9ykR" type="h2">
            Hela dagen
          </head>
          <p xml:id="i-J1KSpfhmuXMbsXDmQ5xaNJ">
            Vi vet att fritids är omtyckt och viktigt för många barn och
            föräldrar. Fritids stöder barn generellt och ger vettig fritidssysselsättning.
            Men vi vet också att på många håll oroar sig föräldrar över stora
            och till och med växande barngrupper och vad detta innebär för
            kvaliteten. De skolor och kommuner som bedömer att det är det
            mest prioriterade ska kunna söka medel ur Kvalitetslyft för skolan
            för att ordna läxläsning på fritids.
          </p>
          <p xml:id="i-J8Agn63B1DpW5nEKuvNgoi">
            Vi vill uppmuntra till att föreningslivet samverkar nära med
            fritids så att barnen kan få ägna sig åt olika föreningsaktiviteter.
            Det kan röra sig om till exempel fotboll, teater och dans. På
            det sättet får de barn som i dag inte har möjlighet att ägna sig
            åt dessa aktiviteter en chans att göra det. Detta kan också vara
            ett sätt att minska trycket på föräldrarnas tid och ekonomi och
            därmed underlätta det så kallade vardagspusslet.
          </p>
          <p xml:id="i-G9UEk2zxo5e3temAhH7RP5">
            Många föräldrar efterfrågar stöd i hur de kan stödja sina barn
            i skolarbetet. Vi vill utveckla samverkan mellan skolan och elevernas
            hem. Skolan ska vara en hälsofrämjande miljö. Elever som under
            sin uppväxt anammar en hälsofrämjande livsstil behåller ofta den
            som vuxna. En god hälsa är också förutsättning för lärande.
          </p>
          <head xml:id="i-GWYZrMuoXaNgXw969q4m3x" type="h2">
            Skolledarna
          </head>
          <p xml:id="i-XpFppJuiMmZFbk9JCtGKAv">
            Skolledarna har en central roll i utvecklingen av skolan. De
            ansvarar för skolans pedagogiska utveckling, att de nationella
            målen följs samt uppföljning av skolans resultat och ska samtidigt
            vara arbetsledare med ett ekonomiskt ansvar att bygga en organisation
            för att nå högsta möjliga måluppfyllelse. Vi är övertygade om
            nödvändigheten av att utveckla skolans arbetsorganisation för
            att bättre ta till vara lärares och övrig personals yrkesprofessionalitet.
            Ett led i detta är att satsa mer resurser och fokus på chefskapet
            i skolan. Vi vill därför införa en obligatorisk skolledarutbildning
            med statlig certifiering som krav för att bli anställd som skolledare.
            Vi vill ge alla skolledare särskild ledarutbildning anpassad för
            skolan. Vi vill också att själva rektorsförordnandet bör vara
            tidsbegränsat och kunna omprövas exempelvis var femte år på samma
            sätt som ofta gäller andra kommunala och statliga chefstjänster.
          </p>
          <head xml:id="i-UgirCychmhob1N6DyDdh8B" type="h2">
            Hälsan i skolan
          </head>
          <p xml:id="i-3ibx8qqc9Z7oN4bidRAXkh">
            Skolan ska vara en hälsofrämjande miljö. Elever som under sin
            uppväxt anammar en hälsofrämjande livsstil behåller ofta den som
            vuxna. En god hälsa är och också förutsättning för lärande. Vi
            vill därför genomföra ett hälsolyft för skolan. Alla elever behöver
            röra på sig varje dag, och alla elever ska ha rätt till skolmat
            av hög kvalitet.
          </p>
          <head xml:id="i-VUG9KxjWQaJRwfrnV8fMRD" type="h2">
            Studie- och yrkesvägledning
          </head>
          <p xml:id="i-9qv2heGMJMo8Cs2WZgX9aV">
            Dagens ungdomar har stora förhoppningar om sitt framtida yrkesliv.
            De drömmer om att få utvecklande och intressanta jobb där de får
            möjligheter till självförverkligande samtidigt som de bidrar till
            helheten. Vi vill ge alla unga de bästa förutsättningarna för
            att erövra livet efter skolan. Men tyvärr krockar ibland drömmen
            om yrkeslivet med verklighetens arbetsliv. Många ungdomar har
            svårt att bilda sig en uppfattning om huruvida utbildnings- och
            yrkesval leder fram till deras mål. Matchningen mellan de ungas
            önskemål och arbetsmarknadens behov måste förbättras.
          </p>
          <p xml:id="i-P6awjyJhNM14faUsjNmMZW">
            Studie- och yrkesvägledningen behöver tydliga nationella riktlinjer
            som definierar verksamheten och hur den ska bedrivas. Varje kommun
            ska ha en plan för studie- och yrkesvägledningsverksamheten. Det
            behövs professionella nätverk på kommunnivå för erfarenhetsutbyte
            och gemensamma initiativ. Studie- och yrkesvägledningsverksamhetens
            roll som en del av lärarutbildningen och skolledarutbildningen
            ska ses över. Gymnasieskolorna ska redovisa vad tidigare elever
            på olika utbildningar gör efter exempelvis tre och sex år. Det
            ger en tydlig bild av olika utbildningsvägars möjligheter och
            resultat.
          </p>
          <head xml:id="i-JSoGmVxijXALpu5P7qwHpu" type="h2">
            Självstyrande skolor
          </head>
          <p xml:id="i-LDyMpd2raZ5NWGg8imDazx">
            I flera kommuner finns i dag så kallade självstyrande skolor.
            Det innebär att kommunala skolor får en ökad organisatorisk och
            administrativ frihet gentemot den kommunala förvaltningen. De
            självstyrande skolorna arbetar mycket målmedvetet med att involvera
            personal, elever och föräldrar i skolornas utvecklingsarbete och
            med att öka insynen från dessa. Vi vill att erfarenheterna och
            resultaten i dessa skolor noga ska dokumenteras och utvärderas
            för att se hur de kan berika övriga kommunala skolor.
          </p>
          <head xml:id="i-XqiY5swb2knPSYGWbKEU4y" type="h2">
            Elevinflytande
          </head>
          <p xml:id="i-JBQqJbpB2Xg2yrDTzfYxsK">
            Ska skolan lyckas anpassa undervisningen till varje enskild elevs
            unika behov krävs ett ökat elevinflytande i vardagen och en dialog
            i klassrummet. Elever som är delaktiga och får ta ansvar skapar
            också en tryggare skola och en bra studiemiljö. Vi vill att både
            elever, skolor och lärare ska få hjälp och stöd i arbetet med
            medbestämmande och elevinflytande. Kommunerna måste därför, antingen
            själva, i samverkan eller genom de elevfackliga organisationerna
            erbjuda elevråd och aktiva elever det stöd de behöver för att
            kunna ta ansvar. Skolverket bör också bygga upp ett kompetenscentrum
            för elevinflytandefrågor som ska kunna hjälpa skolor och kommuner
            och även underlätta erfarenhetsutbyte mellan olika delar av landet.
            Vi vill att elevernas rätt till inflytande ska öka i takt med
            stigande ålder och mognadsgrad. På gymnasienivå vill vi öppna
            för lokala styrelser med elevmajoritet. De lokala styrelserna
            ska kunna fatta beslut i frågor som rör exempelvis arbetsmiljö
            och temadagar, men inte i enskilda elev- eller personalärenden.
          </p>
        </div>
        <div type="motSignatures">
          <list>
            <item xml:id="i-2Rc4yEumQw3rvJKTMcg4Ek" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-HwJrvHqin1EgNB5fPFFFPE" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-8kojLrnhZoVrPVhVQSrDGC" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-6EFSuD3WrfXrZp9QZxYErv" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-X2NDdjHe5kz5i1CTqEqaAa" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-JXMKP77aNQyCATZUbp1tEm" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-UShzc3cZo3nHTncTeG8AAD" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-FZARVst4uS5nvFZnHDJNMW" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
