<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0611/mot_200001_MJ_0611-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ611 pnr: s12207
          </p>
          <p>
            Motion till riksdagen 2000/01:MJ611
          </p>
          <p>
            av Lisbet Calner och Mona Berglund Nilsson (s)
          </p>
          <p>
            Forskning om kustfisket
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om forskning vad gäller fisket i Kattegatt och Skagerrak.
          </p>
          <p>
            Motivering
          </p>
          <p>
            Behovet av förbättrad biologisk och ekologisk kunskap om våra
            kommersiella fiskarter har aktualiserats i samband med den dramatiska
            nedgången av bottenfisk längs västkusten. Under det senaste året
            har Fiskeriverkets havsfiskelaboratorium i Lysekil initierat en
            rad projekt som går under samlingsnamnet ”Torskprojektet”. Arbetet
            med att öka den biologiska kunskapen om de kustnära fiskbestånden
            sker i samarbete med systerorganisationer i Norge och Danmark
            samt med Tjärnös och Kristinebergs marinbiologiska laboratorier,
            benämnt ”Kustfisket i Skagerrak och Kattegatt” och finansierat
            av Nordiska ministerrådet. Projektet i sin helhet syftar till
            att kartlägga beståndsförändringar för kommersiella bottenfiskarter
            i västerhavet och öka kunskapen om de kustnära beståndens biologi
            och ekologi. Finansieringen av projektinitiativen för 2001 är
            ännu inte fastlagda. En markant nedgång av stor, vuxen torsk har
            skett i både Skagerrak och Kattegatt såväl i kustområdet som längre
            ut i havet. edgången började för decennier sedan i de mer kustnära
            områdena, medan den stora nedgången för de viktiga utsjöbestånden
            började för 15—20 år sedan. Loggboksuppgifter, liksom uppgifter
            lämnade från olika fiskare och provtrålningar längs Bohuskusten
            under våren 2000, visar dessutom att många andra kommersiellt
            intressanta fiskarter har haft en likartad negativ utveckling
            de senaste 20 åren.
          </p>
          <p>
            25
          </p>
          <pb facs="riksdagen-motions-pdf/data/200001/mot_200001_MJ_0611/mot_200001_MJ_0611-0002.pdf"/>
          <p>
            2000/01:MJ611
          </p>
          <p>
            26
          </p>
          <p>
            För utsjön i både Skagerrak och Kattegatt finns inga indikationer
            på att en minskande ungfiskproduktion skulle kunna vara förklaringen
            till att den vuxna delen av torskbeståndet minskat. Eftersom minskningen
            av bestånden främst gäller stor, vuxen fisk är det svårt att relatera
            nedgången till naturliga fluktuationer, försämrad miljö eller
            att den blivit till föda för skarv och säl. Dessa faktorer påverkar
            erfarenhetsmässigt framför allt ungfiskens överlevnad. Därmed
            kan inte nuvarande fiskemetoder uteslutas som en orsak till minskningen
            av bestånden av vuxen fisk i Skagerrak och Kattegatt. Fisket tillhör
            onekligen de mer gränsöverskridande verksamheterna. Därför är
            det viktigt att regeringen än mer aktivt hanterar dessa frågor
            i Europeiska unionen. Beståndens vandringsmönster är otillräckligt
            studerade för olika livsstadier. Därför är det okänt inom vilka
            segment av fiskeflottan denna beskattning sker, och därför behövs
            resurser för att skaffa mer kunskap och kartlägga om det är i
            Nordsjön eller Skagerrak/Kattegatt som detta sker. Behovet av
            forskning för att ha möjlighet att komma till rätta med problemen
            vid kustfiske är mycket stort. Det behövs ökad kunskap om beståndsseparering,
            rekrytering och vandringar för att förbättra hanteringen av en
            värdefull levande resurs, nämligen fisken.
          </p>
          <p>
            Stockholm den 3 oktober 2000
          </p>
          <p>
            Lisbet Calner (s) Mona Berglund Nilsson (s)
          </p>
        </div>
      </div>
    </body>
  </text>
</TEI>
