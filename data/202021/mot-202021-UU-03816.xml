<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03816">
  <teiHeader>
    <fileDesc>
      <titleStmt>
        <title>med anledning av skr. 2020/21:56 Internationella försvarssamarbeten</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3816 av Pål Jonson m.fl. (M, KD)</title>
          <idno type="rdwebb">H8023816</idno>
          <rs type="number">3816</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023816/text</ref>
          <ref type="dokument_url_html">http://data.riksdagen.se/dokument/H8023816</ref>
          <ref type="dokumentstatus_url_xml">http://data.riksdagen.se/dokumentstatus/H8023816</ref>
          <ref type="docx">http://data.riksdagen.se/fil/34F6C588-3435-4515-A472-331931375470</ref>
          <ref type="pdf">http://data.riksdagen.se/fil/0A75A6E8-767B-4057-9564-095136002B88</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-4toUq246SYwEQLeczM9Jr5"/>
        <correspContext corresp="i-4toUq246SYwEQLeczM9Jr5">
          <ref>Skrivelse 2020/21:56</ref>
        </correspContext>
        <correspAction xml:id="i-QQhxh1xSvsohhmpQjsYVzb" type="signed"/>
        <correspContext corresp="i-QQhxh1xSvsohhmpQjsYVzb">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-6umT1k53jwZ9Rr9pvYUNWh"/>
        </correspContext>
        <correspAction type="submitted" xml:id="i-AiNTkQ6eyVBwkhPdEw3tja">
          <date when="2021-01-15"/>
          <time when="13:57:50"/>
        </correspAction>
        <correspAction type="reviewed" xml:id="i-BNtKnFLH5MH8sntWeH1YxL">
          <date when="2021-01-19"/>
          <time when="19:10:19"/>
        </correspAction>
        <correspAction type="dismissed" xml:id="i-8ot4wQ9G3HXvpBw6sRefW3">
          <date when="2021-01-20"/>
        </correspAction>
        <correspAction type="referred" xml:id="i-8sPkB9oVGucZReey1APJii">
          <date when="2021-01-21"/>
        </correspAction>
        <correspAction type="assigned" xml:id="i-GjAYsUFgiC8n5YEiHKJZjo">
          <date when="2022-01-26"/>
          <time when="14:30:58"/>
        </correspAction>
        <correspContext corresp="i-GjAYsUFgiC8n5YEiHKJZjo">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-44kHdCizhQTodemvvkU8RV"/>
        <correspContext corresp="i-44kHdCizhQTodemvvkU8RV">
          <ref type="uppgift">2020/21:UFöU5</ref>
          <ref type="ref_dok_id">H801UFöU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU5</ref>
          <ref type="ref_dok_titel">Internationella försvarssamarbeten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3816 av Pål Jonson m.fl. (M, KD) med anledning av skr. 2020/21:56 Internationella försvarssamarbeten</div>
      </div>
      <div type="motBody">
        <div type="motProposal" subtype="förslag">
          <head xml:id="i-K2intZC6damMeKSTY9jBJi">
            Förslag till riksdagsbeslut
          </head>
          <list style="ol">
            <item xml:id="i-BK6QrgwsSoMneUSt6qRG9q">
              Riksdagen ställer sig bakom det som anförs i motionen om Sveriges
              samarbete med Finland och samarbetet inom Norden och tillkännager
              detta för regeringen.
            </item>
            <item xml:id="i-EwJZNmiUce2FpnR7L3Jb4M">
              Riksdagen ställer sig bakom det som anförs i motionen om Sveriges
              samarbete inom EU och tillkännager detta för regeringen.
            </item>
            <item xml:id="i-LdzpXLGJVRaxAABhtuMPc3">
              Riksdagen ställer sig bakom det som anförs i motionen om Sveriges
              samarbete med Nato och USA och tillkännager detta för regeringen.
            </item>
            <item xml:id="i-LHWG2EPpK3rmc5usEJf9n">
              Riksdagen ställer sig bakom det som anförs i motionen om att
              Sverige ska gå med i Nato och tillkännager detta för regeringen.
            </item>
            <item xml:id="i-MmyVNDmSexCJs4rp1aQvbq">
              Riksdagen ställer sig bakom det som anförs i motionen om Sveriges
              samarbete med Storbritannien och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GaYYJey6VpoY8VQrsMjN9G">
            Motivering
          </head>
          <p xml:id="i-Sgx5DPCvSm7cktQ95Cg7gc">
            Regeringen presenterar i skrivelsen bakgrunden till Sveriges
            viktigare försvarssamarbe­ten och den aktuella utvecklingen av
            dessa. Skrivelsen är ett resultat av en begäran från oppositionen
            med syftet att få en heltäckande bild av de försvarssamarbeten
            som utgör en viktig del i Sveriges försvarspolitik och ytterst
            samlade försvarsförmåga.
          </p>
          <p xml:id="i-8zoMuGWqC2omniJmiAN1Y3">
            Det försämrade säkerhetsläget sedan ett antal år tillbaka kräver
            att Sverige i ökad utsträckning samarbetar med likasinnade stater
            för att stärka stabilitet och säkerhet främst i närområdet men
            även globalt. Att upprätthålla den europeiska säkerhetsord­ningen
            är ett gemensamt intresse.
          </p>
          <p xml:id="i-WADg5GpsNs3MKdu2v9mxaU">
            Regeringen har haft en uttalad strategi att utöka Sveriges försvarssamarbeten
            på bredden samt att även fördjupa samarbetena med vissa centrala
            partner som Finland, EU och Nato. Begränsningen har dock varit
            att dessa samarbeten inte inkluderar några ömsesidiga försvarsgarantier.
            Den stora svagheten i regeringens strategi ligger just i denna
            begränsning. Vi samarbetar med många länder och organisationer,
            men dessa samarbeten garanterar inte att vi kan räkna med hjälp
            i händelse av kris och krig.
          </p>
          <p xml:id="i-F8hJfgssm58SSSRcWuyaSu">
            Ambassadör Tomas Bertelman presenterade redan 2014 en utredning
            av Sveriges internationella försvarssamarbeten. I den utredningen
            konstaterade Bertelman att dessa omfattande samarbeten (ofta med
            Nato och Natoländer), i kombination med vår egen solidaritetsförklaring,
            bringar oss så nära Nato att vi knappast kan undgå att identifieras
            med alliansen – utan att få vare sig den effekt av samarbetet
            eller det solidariska skydd som ett medlemskap skulle innebära.
          </p>
          <p xml:id="i-3bTsKrEvVokyxURG1xhELQ">
            Regeringen och försvarsminister Peter Hultqvist har sedan de
            tillträdde 2014 ytterligare fördjupat existerande samarbeten och
            upprättat nya samarbeten med många Natoländer och även andra.
            Bertelmans slutsats om Sveriges utsatthet är därför än mer relevant
            i dag utifrån att regeringen konsekvent fortsätter att inte ens
            överväga ett svenskt Natomedlemskap.
          </p>
          <p xml:id="i-G111ChyWmCPT3QWx9Q2FwA">
            Utöver bristen på försvarsgarantier i Sveriges försvarssamarbeten
            finns även andra risker. Det extensiva lapptäcke av samarbeten
            som regeringen har upprättat kan även leda till svårigheter att
            prioritera rätt saker samt att Sveriges begränsade resurser riskerar
            att användas till fel saker. Att ha en lång rad ytliga samarbeten
            kan se bra ut på pappe­ret, men leder inte samarbetena till något
            konkret mervärde kan de snarast bli belast­ningar.
          </p>
          <p xml:id="i-5PBc4UGrDm94T6H7D77hNg">
            Moderaterna och Kristdemokraterna vill hellre se tydliga prioriteringar
            som ger ett påtagligt mervärde för Sveriges säkerhet och svenska
            intressen. Det kan gälla allt från deltagande i olika snabbinsatsförband
            och övningssamarbete till samordning av inter­nationella insatser
            samt forsknings- och materielsamarbete. Allt detta bör ha ett
            tydligt närområdes- och effektivitetsfokus. Ytterst borde det
            även handla om att Sverige bör bli medlem i världens starkaste
            försvarssamarbete – Nato.
          </p>
          <p xml:id="i-UyWkm14GWdhJC3cksCT6sJ">
            I denna motion kommer Moderaterna och Kristdemokraterna att göra
            några nedslag i de viktigare samarbetena där det krävs en annan
            politik än den som den nuvarande regeringen för.
          </p>
          <head type="h2" xml:id="i-6J3poR5BN5JUYczLmqThjQ">
            Samarbetet med Finland och inom Norden
          </head>
          <p xml:id="i-QLT5NRPDZ7ogj5Cps8y4aj">
            Sveriges försvarssamarbete med Finland intar en särställning
            i Sveriges försvars- och säkerhetssamarbeten med andra länder.
            Med Finland delar vi en lång gemensam historia och vi delar också
            gemensamma framtidsutmaningar. Ökade säkerhetsutmaningar i såväl
            Östersjöregionen som Arktis understryker betydelsen av ett fortsatt
            starkt försvarssamarbete med Finland, men även övriga nordiska
            länder.
          </p>
          <p xml:id="i-RFB1PJevQEk4MdKMRsT94f">
            Det svensk-finska försvarssamarbetet har fördjupats under en
            längre tid under regeringar av olika politisk färg både i Sverige
            och i Finland. Det var t.ex. under alliansregeringen i Sverige
            som det togs initiativ till den första större handlingsplanen
            för försvarssamarbetet, och det var under den nuvarande rödgröna
            regeringen i Sverige som lagstiftning om operativt militärt stöd
            mellan länderna antogs.
          </p>
          <p xml:id="i-RE19eQCDtT2MvKNwK8se5b">
            När den ovannämnda lagstiftningen om operativt stöd antogs hade
            dock Modera­terna och Kristdemokraterna sett att den i stället
            borde ha haft ett bredare anslag än att bara gälla Sverige och
            Finland. En viktig grund för svensk säkerhet är antagandet att
            vi i händelse av krig kommer att få hjälp västerifrån, av främst
            Natoländer via Norge. Detta är ingen hemlighet utan står tydligt
            i Försvarsberedningens rapporter och erkänns utan omsvep av regeringsföreträdare
            som Peter Hultqvist.
          </p>
          <p xml:id="i-5kGGX9GJmKVyNEW9ySTwwj">
            Utifrån antagandet om hjälp från Nato och det faktum att vi bygger
            vår grund- och krigsorganisation på detta vore det naturligt om
            lagstiftningen rörande operativt militärt stöd även inkluderade
            möjligheten att ge och ta emot stöd från samarbetspartner inom
            Norden, EU och Nato. Det skulle även vara i linje med den svenska
            solidaritetsförklar­ingen.
          </p>
          <p xml:id="i-JhgsLwAgZSahUGGxLD9QfL">
            Försvarsberedningen har också uttalat att Sverige så långt som
            möjligt måste utveckla möjligheterna till gemensam operativ planläggning
            med Finland samt i största möjliga utsträckning samordna planeringen
            med Norge, Danmark, Storbritannien, USA och Nato.
          </p>
          <p xml:id="i-15bDkEdKNMvdnznKx97GLD">
            Utöver det rent militära samarbetet med Finland och de nordiska
            länderna bör även samarbetet för att möta hybridhot förstärkas.
            Genom att skapa gemensamma strukturer för att dela information
            om hotbilden samt att även kunna samordna våra konkreta verktyg
            för att ingripa mot t.ex. cyberattacker, desinformation och sabotage
            stärks vår gemensamma försvarsförmåga. Det samarbetet kan med
            fördel även utsträckas till att inkludera partner som Ukraina
            vilka har värdefulla erfarenheter av att utsättas för rysk hybridkrigföring.
          </p>
          <head type="h2" xml:id="i-SxJCBF5sMQVDmac6Xq7W2G">
            Samarbetet inom EU
          </head>
          <p xml:id="i-DXTBcRSGoaYwXyAjxdCQrn">
            EU:s försvarssamarbete har fördjupats de senaste åren. Det försämrade
            säkerhetsläget, USA:s ökade fokus på Asien och Storbritanniens
            utträde ur unionen har varit viktiga faktorer som har drivit på
            denna utveckling.
          </p>
          <p xml:id="i-VXZhsgqQ34MLjMjPrr9QuY">
            Ett Europa som tar större eget ansvar för sin säkerhet är i grunden
            bra. De ökade satsningar som görs på försvarsforskning och förmågeutveckling
            har också en stor potential att bidra till en starkare europeisk
            försvarsförmåga. Moderaterna och Kristdemokraterna ställer sig
            dock avvaktande till de förslag som framförts inom ramen för den
            s.k. ökade strategiska autonomin för EU, speciellt på det försvarsindustriella
            området. Vi tror i stället att de globala utmaningarna bör mötas
            genom ett fördjupat transatlantiskt samarbete.
          </p>
          <p xml:id="i-qoufbwq8jxqL51penbfPe">
            Det är viktigt att Sverige är aktivt i det fortsatta försvarssamarbetet
            inom EU och driver på frågor som är viktiga för vår säkerhet och
            våra intressen. Bland annat handlar det om att tredjeländer ska
            få tillträde till finansiering från EU:s försvarsfond. Detta är
            betydelsefullt eftersom flera i Sverige verksamma försvarsföretag
            till del är utlandsägda.
          </p>
          <p xml:id="i-CS65XnqcpdSueuSTxR7P47">
            För att Sverige ska kunna vara med och påverka krävs det att
            det finns en god dialog mellan regering, myndigheter, akademi
            och försvarsindustri för att kunna identifiera intressanta förmågor
            och projekt där ett svenskt deltagande skulle ge ett mervärde
            för svensk försvarsförmåga och svensk industri. Det handlar även
            om att Sverige måste skapa verkningsfulla samarbeten med likasinnade
            länder för att med kraft kunna driva prioriteringar som ökar säkerheten
            i vår del av världen.
          </p>
          <p xml:id="i-XXLiER5gRWWCVUfeMvzuFW">
            Moderaterna och Kristdemokraterna anser att samarbetet och dialogen
            mellan länderna i norra Europa i vid bemärkelse är av särskild
            vikt. Det gäller inte bara de nordiska och baltiska länderna utan
            även länder som Tyskland, Polen, Storbritannien och Nederländerna
            vilka spelar en viktig roll för framtida säkerhet och stabilitet
            i vår del av världen.
          </p>
          <p xml:id="i-K6hRv2SMgXvfPNB6MQGTw5">
            Sverige är i dag, vilket framgår tydligt av skrivelsen, medlem
            i ett antal multilaterala samarbeten som inte direkt faller under
            EU:s försvarssamarbete. Det gäller t.ex. Joint Expeditionary Force,
            European Intervention Initiative och Framework Nation Concept.
            Även här är det viktigt att det finns en tydlig svensk agenda
            kring vad man vill uppnå med det svenska deltagandet samt en idé
            om i vilken riktning dessa samarbeten bör utvecklas för att göra
            dem så relevanta för Sverige som möjligt.
          </p>
          <p xml:id="i-S8km7QN8tsptgq6t6pj9DQ">
            Slutligen måste krisberedskapsdimensionen i EU-samarbetet prioriteras.
            I takt med att risker för naturkatastrofer, pandemier och andra
            osäkerheter ökar måste EU ha ett robust samarbete där vi kan få
            hjälp av varandra i händelse av kris. De senaste åren har vi sett
            exempel på väl fungerande samarbete – i samband med skogsbränderna
            2018 när vi fick viktig hjälp av flera EU-länder – och tillfällen
            när samarbetet fungerat mindre bra – i början av coronapandemin
            då samordningen brast på flera punkter. Det är gläd­jande att
            EU:s civilskyddsmekanism har förstärkts. Det arbetet måste dock
            fortsätta.
          </p>
          <head type="h2" xml:id="i-9DMy8HCu5erBpax7znC4ir">
            Samarbetet med Nato och USA
          </head>
          <p xml:id="i-Kh5xw7ZdcBvkKEzFPqutJo">
            Natos och USA:s roll för Europas säkerhet är central och därför
            är det prioriterat att vårda och stärka den transatlantiska länken.
            Den fördjupning som har skett av Sveriges samarbete med Nato de
            senaste åren under regeringar av olika politisk färg har varit
            positiv. Det gäller t.ex. avtalet om värdlandsstöd och Sveriges
            deltagande i Enhanced Opportunities Program (EOP).
          </p>
          <p xml:id="i-J1A4W8tWNrwZhxZt4rTxfL">
            Sverige är ett uppskattat partnerland till Nato som bidrar med
            kvalitet till gemen­samma övningar och insatser. Samarbetet är
            värdefullt för Sverige för att det säker­ställer vår interoperabilitet
            med Nato, ger Försvarsmakten möjlighet att delta i komplexa övningar
            som stärker vår egen förmåga och bidrar till fred och säkerhet
            genom deltagande i Natoledda insatser utomlands.
          </p>
          <p xml:id="i-5uiXYozgVvBmG7sZkAT7B2">
            Allt detta stärker Sveriges länk till Nato och det transatlantiska
            samarbetet, men det medför inga solidariska försvarsgarantier,
            vilket är en avgörande brist. Endast fullvär­diga medlemmar av
            försvarsalliansen kan räkna med sådana garantier.
          </p>
          <p xml:id="i-HTxTKyaMkmC3hq76eBxB55">
            Händelseutvecklingen den senaste tiden både i USA och i Sverige
            ökar hoppet om att samarbetet inom Nato ska fungera bättre samt
            att det nu finns en ökad öppenhet i det svenska förhållningssättet
            till Nato.
          </p>
          <p xml:id="i-EzveK4ifyD7X9grF8zHKsf">
            Det handlar dels om att den nya administrationen i Washington
            som tillträder i januari 2021 har en mer positiv syn på Natosamarbetet
            och värdet av den transatlantiska länken efter några år av mer
            frusna relationer under president Trump, dels om att en majoritet
            av riksdagen i december 2020 ställde sig bakom införandet av en
            Natooption i Sveriges säkerhetspolitiska linje. Detta var en tydlig
            indikation på att det säkerhets­politiska landskapet i Sverige
            håller på att ritas om i riktning mot en mer realistisk position
            där alla vägar, inklusive ett svenskt Natomedlemskap, hålls öppna.
          </p>
          <p xml:id="i-LwrQMTtqXt7RqMR6k65NCQ">
            Regeringen som den verkställande makten i Sverige ansvarar för
            utrikespolitiken, men vad en riksdagsmajoritet anser och uttalar
            har självfallet betydelse i en parlamen­tarisk demokrati. Därför
            är det viktigt att regeringen i praktisk handling inleder ett
            arbete kring en svensk Natooption.
          </p>
          <p xml:id="i-6Ne9n99sL8pB2SeZX7Xf2d">
            Regeringen bör därför bjuda in alla riksdagens partier till breda
            samtal kring Sveriges säkerhetspolitiska linje och hur en Natooption
            kan bli en del av denna. Regeringen bör även återkomma med besked
            för processen om hur den avser att förankra och få stöd för en
            ny svensk säkerhetspolitisk linje senast i samband med den utrikespolitiska
            deklarationen den 24 februari 2021.
          </p>
          <p xml:id="i-Ndq7zumWtDSbEvvB4qtmV9">
            Vi har tidigare även pekat på behovet av att det tillsätts en
            ny utredning av Sveriges internationella försvarssamarbeten, inklusive
            Nato. Det är särskilt viktigt att en sådan utredning lägger särskild
            tonvikt på en analys av samarbetet inom Nato och redovisar hur
            Sverige skulle kunna bli medlem av Nato och vilka konsekvenser
            ett eventuellt svenskt Natomedlemskap skulle få när det gäller
            ekonomiska åtaganden och andra säkerhetspolitiska samarbeten samt
            för Sveriges säkerhetspolitiska situation och läget i Sveriges
            närområde. Behovet av en sådan utredning har blivit än mer tydligt
            efter riksdagens tillkännagivande till regeringen om införandet
            av en svensk Natooption.
          </p>
          <head type="h2" xml:id="i-Q55BEdKicY3gkjttCDwskM">
            Ett svenskt Natomedlemskap
          </head>
          <p xml:id="i-AMDbk4AhfKtBM3Y82TYDy6">
            Det förändrade säkerhetspolitiska läget betyder att mer behöver
            göras för att utveckla och fördjupa de försvars- och säkerhetspolitiska
            samarbetena. I dag saknar Sverige garantier för att andra länder
            vill hjälpa oss att försvara vårt land vid en säkerhets­politisk
            kris. Vi vill därför att Sverige ska gå med i Nato, både för att
            stärka vårt eget försvar och för att bidra till säkerheten i vårt
            närområde. Vi bestämmer själva när och hur vi söker medlemskap
            men vi eftersträvar nära samarbete med Finland, med målet att
            båda länderna ska bli medlemmar samtidigt. Vi eftersträvar även
            en bred politisk samsyn. Det nära och speciella försvarssamarbetet
            med Finland ersätter på intet sätt behovet av medlemskap i Nato.
          </p>
          <head type="h2" xml:id="i-AdZUeGfcekdpyVP9zwQyWG">
            Samarbetet med Storbritannien
          </head>
          <p xml:id="i-PFERVw2fD7afVhqL7KkDt9">
            Storbritanniens utträde ur den europeiska unionen har förändrat
            dynamiken i det euro­peiska försvarssamarbetet. Efter att det
            blev klart 2016, i samband med folkomröst­ningen, att Storbritannien
            skulle lämna EU har främst Frankrike och Tyskland blivit mer aktiva
            för att fördjupa försvarssamarbetet inom unionen. Flera konkreta
            åtgärder för att utveckla EU:s försvarssamarbete, som att inrätta
            den europeiska försvarsfonden (EDF), har också vidtagits.
          </p>
          <p xml:id="i-G8niA2fa3ho934xipMKjey">
            Det är i grunden positivt att det finns en önskan att stärka
            försvarsförmågan hos länderna inom EU, men det får inte innebära
            att Storbritannien hamnar utanför det europeiska försvarssamarbetet
            i framtiden. Storbritannien besitter en avsevärd militär kapacitet
            vilken även fortsättningsvis bör samordnas med EU:s. Sverige har
            även en tradition av ett gott samarbete med Storbritannien på
            försvars- och säkerhetsområdet där vi också har liknande intressen
            och värderingar.
          </p>
          <p xml:id="i-T4fHmYWBULmYm2KfvcBGAL">
            Sverige bör därför vara drivande inom EU för att inkludera Storbritannien
            som en stark och integrerad part i ett fortsatt samarbete på försvars-
            och säkerhetsområdet. Försvarsberedningen har också varit tydlig
            på denna punkt i bred politisk enighet. Beredningen ”understryker
            vikten av att finna en överenskommelse som möjliggör fortsatt
            samarbete på de utrikes-, säkerhets- och försvarspolitiska områdena”.
          </p>
          <p xml:id="i-RdGkYAt5A7o4LJF4zaQDrb">
            Vidare pekade Försvarsberedningen även på att Storbritannien
            fortsättningsvis bör omfattas av den svenska solidaritetsförklaringen.
            Den säger att Sverige inte kommer att förhålla sig passivt om
            en katastrof eller ett angrepp skulle drabba ett annat EU-med­lemsland
            eller nordiskt land. Vi förväntar oss att dessa länder agerar
            på samma sätt om Sverige drabbas. Sverige bör därför kunna ge
            och ta emot civilt och militärt stöd.
          </p>
          <p xml:id="i-BwTYi4kacCk8bisYhW4STE">
            Som en konsekvens av det nya avtalet mellan EU och Storbritannien
            kommer det inte att upprättas något institutionellt samarbete
            inom utrikes-, säkerhets- och försvars­politiken mellan parterna.
            Det innebär även att Storbritannien till skillnad från EU-medlemmar
            och nordiska länder per definition inte heller omfattas av den
            svenska solidaritetsdeklarationen.
          </p>
          <p xml:id="i-N2ar5P3GfFeKw18ZKvGeRN">
            Regeringen bör därför verka för en omformulering av den svenska
            solidaritets­förklaringen så att Storbritannien omfattas av den
            även framgent.
          </p>
        </div>
        <div type="motSignatures">
          <list>
            <item xml:id="i-GhvPPyY3gkEXnejX7tvPxo">
              Pål Jonson (M)
            </item>
            <item xml:id="i-9LkWf25jAnrg1x1YNxfYwb">
              Hans Wallmark (M)
            </item>
            <item xml:id="i-LX9qV6Vjp4LFv2UCxwFsfH">
              Mikael Oscarsson (KD)
            </item>
            <item xml:id="i-WK4ZMX9CYBr8nLty7XF3En">
              Jan R Andersson (M)
            </item>
            <item xml:id="i-2QZVvWTEqSuNo8yAZTz4uN">
              Hans Rothenberg (M)
            </item>
            <item xml:id="i-QyGgiypbNQpPQz56vYRarA">
              Jörgen Berglund (M)
            </item>
            <item xml:id="i-KNgnsv4uYCax7vk8SMN2zd">
              Margareta Cederfelt (M)
            </item>
            <item xml:id="i-Scf6wgNw9oQQwiUWU2yviX">
              Alexandra Anstrell (M)
            </item>
            <item xml:id="i-6h4vNz6vZjSgUA5DCZ8JmS">
              Magdalena Schröder (M)
            </item>
            <item xml:id="i-MJmHL4JPz8jaL2MkzyXhRB">
              Lars Adaktusson (KD)
            </item>
          </list>
        </div>
      </div>
    </body>
  </text>
</TEI>
