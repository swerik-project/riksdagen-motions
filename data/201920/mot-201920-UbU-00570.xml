<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-00570">
  <teiHeader>
    <fileDesc>
      <titleStmt>
        <title>Kompetensförsörjning med fokus på yrkesutbildning</title>
        <author corresp="i-DfMBmwjfAwnb2JfXgJ9isk i-MfRf34x3k6xLdpPgFSUfMs">av Per-Arne Håkansson och Anna Wallentheim (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:570 av Per-Arne Håkansson och Anna Wallentheim (båda S)</title>
          <idno type="rdwebb">H702570</idno>
          <rs type="number">570</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H702570/text</ref>
          <ref type="dokument_url_html">http://data.riksdagen.se/dokument/H702570</ref>
          <ref type="dokumentstatus_url_xml">http://data.riksdagen.se/dokumentstatus/H702570</ref>
          <ref type="docx">http://data.riksdagen.se/fil/B71D2B60-9776-49EF-8D02-BBDEDBBCFA3D</ref>
          <ref type="pdf">http://data.riksdagen.se/fil/347CFCBB-1BD7-491E-AB9F-04C7E55355A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DfMBmwjfAwnb2JfXgJ9isk</idno>
            <name>Per-Arne Håkansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-MfRf34x3k6xLdpPgFSUfMs</idno>
            <name>Anna Wallentheim</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9FqtVixQW96A4VLED2TxZR" type="signed"/>
        <correspContext corresp="i-9FqtVixQW96A4VLED2TxZR">
          <note type="signatory" corresp="i-DfMBmwjfAwnb2JfXgJ9isk"/>
          <note type="signatory" corresp="i-MfRf34x3k6xLdpPgFSUfMs"/>
        </correspContext>
        <correspAction type="submitted" xml:id="i-Hq1unJ6SE9bpqx3WENgbTi">
          <date when="2019-09-27"/>
          <time when="11:28:29"/>
        </correspAction>
        <correspAction type="reviewed" xml:id="i-JFcyR2tNmaAmrHk9cjLdLS">
          <date when="2019-09-27"/>
          <time when="16:23:01"/>
        </correspAction>
        <correspAction type="referred" xml:id="i-Bi4FJoxcq1iq3M6EV7YPc4">
          <date when="2019-10-11"/>
        </correspAction>
        <correspAction type="assigned" xml:id="i-Q55SbeqBuquG1ndeWgobrA">
          <date when="2020-04-29"/>
          <time when="17:26:09"/>
        </correspAction>
        <correspContext corresp="i-Q55SbeqBuquG1ndeWgobrA">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-YXrxFj8PnvknMLSKh5k26g"/>
        <correspContext corresp="i-YXrxFj8PnvknMLSKh5k26g">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:570 av Per-Arne Håkansson och Anna Wallentheim (båda S) Kompetensförsörjning med fokus på yrkesutbildning</div>
      </div>
      <div type="motBody">
        <div type="motProposal" subtype="förslag">
          <head xml:id="i-AVbFgr3hJkbYp6Q36HK1Xb">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-6tvkU8SMjkkduDc8qoHD4Z">
              Riksdagen ställer sig bakom det som anförs i motionen om kompetensförsörjning
              med fokus på yrkesutbildning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LHKnu6GmdFuTkAfLm7kaFe">
            Motivering
          </head>
          <p xml:id="i-R1ukNLYj1nu4y8DJEiYjbf">
            Det finns en tydlig utmaning i att få matchningen på den svenska
            arbetsmarknaden att fungera bättre. Å ena sidan ska utbildningssystemet
            och arbetsmarknadspolitiken tillgodose individuella önskemål om
            bildning, utbildning och kompetensutveckling. Dessa val styrs
            av traditioner, socioekonomiska faktorer, olika yrkens status
            och framtidsutsikter och andra sociala faktorer, vilket inte sällan
            leder till att ungdomar utbildar sig längre än nödvändigt eller
            till branscher som har hög status men där efterfrågan är låg,
            vilket leder till arbetslöshet. Yrkesutbildningarnas låga status
            påverkar antalet sökande och i förlängningen antalet som når arbetsmarknaden,
            vilket sedan blir ett problem för de företag som är i behov av
            personal då alla slåss om samma krympande skara yrkesutbildade.
          </p>
          <p xml:id="i-Butq2nVyASWMZsuQW4PnLM">
            Å andra sidan finns en stor mängd arbetstillfällen som aldrig
            blir tillsatta – och därmed arbetsuppgifter i samhällsekonomin
            som inte blir utförda – för att arbetsgivaren inte hittar personer
            med rätt kompetens för uppgiften.
          </p>
          <p xml:id="i-9xnK9oNJrj2yhfru7NokYp">
            Därtill finns en stor grupp arbetslösa som saknar de kompetenser
            som arbets­marknaden efterfrågar. De lösningar som vanligtvis
            presenteras för denna grupp handlar oftare om hur kostnaden för
            att anställa dem bättre ska anpassas till deras kompetens­nivå
            snarare än hur deras kompetensnivå ska kunna anpassas för att
            matcha befintlig och kommande efterfrågan. Den stora brist som
            finns på kompetenser inom många branscher, både i privat och i
            offentlig sektor, kommer inte att lösas av att efterfrågan på
            lågutbildad personal ökar – och i takt med att andelen i yrkesför
            ålder minskar kommer efterfrågan på rätt kompetens bara att öka.
          </p>
          <p xml:id="i-RfRbXZmKmHzL8sJv3XS8aK">
            Arbetslösheten är stor bland ungdomar och framför allt bland
            utlandsfödda, och de som har allra svårast att få jobb är gruppen
            som saknar gymnasieutbildning, erfarenheter och kontakter på arbetsmarknaden.
            Svensk arbetsmarknad är högproduktiv och specialiserad, vilket
            ställer högre krav på kompetens och förmåga till eget ansvar.
            I t.ex. yrket som kyl- och värmepumpstekniker arbetar man ofta
            direkt mot olika kunder och man utför sitt arbete på olika platser,
            vilket därtill ställer krav på både körkort, social kompetens
            och goda svenskkunskaper. Den branschundersökning som Matchnings­kommissionen
            genomfört visar att företagen värderar personlig lämplighet högre
            än formell utbildning och oftare använder sig av personliga nätverk
            och informella kontakter när de rekryterar än de formella funktionerna
            såsom arbetsförmedlingen.
          </p>
          <p xml:id="i-WAHY3z6vB5NtiH1XMKyiVL">
            Matchningskommissionen pekar på ett stort värde i att utveckla
            lokala samarbets­former mellan näringsliv, offentlig sektor och
            civilsamhället så som MFF:s Karriär­akademi är ett exempel på,
            för att öka kontaktytorna mellan dem som behöver rekrytera och
            dem som vill ha ett jobb.
          </p>
          <p xml:id="i-AqnpNrdah8umDTbMwdurpe">
            Det svenska skolsystemet försöker svara upp mot samhällets rekryteringsbehov
            när det gäller kunskapskraven, men alltjämt är det alltför många
            som lämnar gymnasie­skolan utan fullgjord utbildning. För dem
            som vill komplettera eller skola om sig finns goda möjligheter
            både via komvux och via yrkeshögskolan, men även här gapar utbildningsplatser
            tomma även på de utbildningar där efterfrågan är som störst. En
            absolut grundförutsättning för individens val av utbildning är
            att man känner till att den finns och att man har praktiska förutsättningar
            att genomföra utbildningen.
          </p>
          <p xml:id="i-21E58u8u2duDhDvbyMWi68">
            Även branschens aktörer har ett eget ansvar för deras förmåga
            att attrahera sökande till de utbildningar som finns. Ju fler
            som söker, desto fler utbildningsplatser kommer att erbjudas,
            och i förlängningen kommer också fler att kunna certifieras. Detta
            arbete har inte varit tillräckligt framgångsrikt, mot bakgrund
            av hur få som faktiskt söker de reguljära utbildningsplatser som
            finns.
          </p>
          <p xml:id="i-GRHVATeRZwyxug57EhW6Ct">
            Det mesta tyder på att den som är ung i dag kommer att behöva
            byta jobb ett antal gånger under ett yrkesliv, vilket gör att
            många unga söker sig till breda högskoleförbe­redande utbildningar
            i första hand. Man vill ha flera olika alternativ så länge som
            möjligt. Samtidigt är det något av en myt att de högskoleförberedande
            programmen ger fler utvecklingsvägar.
          </p>
          <p xml:id="i-3u5in1Ci7H7LfvSMPH9LiQ">
            När det gäller de praktiska förutsättningarna är närhet till
            utbildning en viktig grundparameter. VVS- och fastighetsprogrammet
            är ett av de gymnasieprogram som har lägst andel sökande varje
            år, bara cirka 1 procent av ungdomskullen. Det låga söktrycket
            i kombination med att programmet är relativt dyrt per elev att
            anordna, gör att program­met erbjuds i allt färre kommuner. Det
            i sig kan leda till en negativ spiral som också kommer att påverka
            andelen som går inriktningen mot till exempel kyl- och värme­pumpsteknik.
            El- och energiprogrammet har flera moment som överlappar med kyl-
            och värmepumpstekniken, har fler sökande och finns i väsentligt
            många fler kommuner. Att flytta kyl- och värmepumpsteknik till
            el- och energiprogrammet kan vara ett logiskt och praktiskt möjligt
            steg för att nå fler ungdomar.
          </p>
          <p xml:id="i-R8Bguy6bNpzVXAqqgCV8xD">
            Det finns goda möjligheter att bredda kompetensförsörjningen
            via regionala yrkesvux och branschskolesamarbeten. Här behöver
            branschen och kommunerna samarbeta bättre för att hitta den form
            som fungerar bäst i varje region.
          </p>
          <p xml:id="i-JXFcpvKjmK7G5utH5iuQW4">
            Yrkeshögskolan är en framgångsrik utbildningsform. Av de elever
            som går ut från en yrkeshögskoleutbildning får över 90 procent
            arbete inom ett år, varav många hos det företag där de gjort sin
            LIA (lärande i arbete). Svenskt näringsliv har förordat att den
            redan pågående utbyggnaden av yrkeshögskolan ska fortsätta – en
            uppfattning vi delar. För att ytterligare förstärka kopplingen
            mellan utbildningen och arbetsmarknadens behov kan länsstyrelsen
            ges ett regionalt samordningsansvar mellan arbetsmarknadens parter,
            Myndigheten för yrkeshögskolan, Arbetsförmedlingen och utbildningsanordnare
            i syfte att säkerställa att en uppdaterad bild alltid finns av
            arbetsmarknadens behov. Särskild hänsyn vid tilldelning av medel
            för utbildningsplatser bör tas till utbildningar som leder till
            bristyrken.
          </p>
          <p xml:id="i-DHxH8YgJFiMrVg9e3kZgfg">
            Det kan förefalla vara ett stort steg att som ny i Sverige veta
            vad ett yrke innebär i svensk kontext, vilket får till följd att
            vi ser en oväntat liten andel av de utrikes födda inom yrkesutbildningar,
            trots deras goda framtidsutsikter.
          </p>
        </div>
        <div type="motSignatures">
          <list>
            <item xml:id="i-TQZ5vdcj8c5Q3s16tWvXkt" who="i-DfMBmwjfAwnb2JfXgJ9isk">
              Per-Arne Håkansson (S)
            </item>
            <item xml:id="i-wE6ZCXB1JpKoBs4uZMp2B" who="i-MfRf34x3k6xLdpPgFSUfMs">
              Anna Wallentheim (S)
            </item>
          </list>
        </div>
      </div>
    </body>
  </text>
</TEI>
