<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00926">
  <teiHeader>
    <fileDesc>
      <titleStmt>
        <title>Bättre stöd till unga som lämnar samhällsvård</title>
        <author corresp="i-XYorBBswJHmzvkzAvCFPDM">av Ulrika Westerlund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:926 av Ulrika Westerlund m.fl. (MP)</title>
          <idno type="rdwebb">HB02926</idno>
          <rs type="number">926</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02926/text</ref>
          <ref type="dokument_url_html">https://data.riksdagen.se/dokument/HB02926</ref>
          <ref type="dokumentstatus_url_xml">https://data.riksdagen.se/dokumentstatus/HB02926</ref>
          <ref type="pdf">https://data.riksdagen.se/fil/9902C808-D0EF-4827-9C68-E0363D284F74</ref>
          <ref type="docx">https://data.riksdagen.se/fil/FFC5FDE1-B61C-4032-8AED-8A936940D094</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UvoTMfBh9qpFbgg4jk5vYQ" type="signed"/>
        <correspContext corresp="i-UvoTMfBh9qpFbgg4jk5vYQ">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-XS1DYyajKnUSXB7m9DT6C2"/>
        </correspContext>
        <correspAction type="submitted" xml:id="i-Y7Sr6Hw7eDjM5BDJQ9JCqY">
          <date when="2023-10-03"/>
          <time when="15:22:39"/>
        </correspAction>
        <correspAction type="reviewed" xml:id="i-UZfCH5MXbMMs4awtdy6h4e">
          <date when="2023-10-03"/>
          <time when="17:25:57"/>
        </correspAction>
        <correspAction type="referred" xml:id="i-YZKHWbcRGcKHbh8ZFjRXkY">
          <date when="2023-10-17"/>
        </correspAction>
        <correspAction type="assigned" xml:id="i-SBinzjWSEY4bJc8r1t35ma">
          <date when="2024-04-03"/>
          <time when="16:51:05"/>
        </correspAction>
        <correspContext corresp="i-SBinzjWSEY4bJc8r1t35ma">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-59TT9UJA9Mmjr9QLfuPkFm"/>
        <correspContext corresp="i-59TT9UJA9Mmjr9QLfuPkFm">
          <ref type="uppgift">2023/24:SoU18</ref>
          <ref type="ref_dok_id">HB01SoU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU18</ref>
          <ref type="ref_dok_titel">Barn och unga inom socialtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:926 av Ulrika Westerlund m.fl. (MP) Bättre stöd till unga som lämnar samhällsvård</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-8z1Z92vG2VkcefaqWVURAM">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-HAdHqmfJuSAyNTSWRrD9eJ">
              Riksdagen ställer sig bakom det som anförs i motionen om att
              tydliggöra socialtjänstens ansvar för unga som lämnar samhällsvård,
              och detta tillkännager riksdagen för regeringen.
            </item>
            <item sortKey="Yrkande 2" xml:id="i-5JYtr9iKQKu4vcYAnBaJhg">
              Riksdagen ställer sig bakom det som anförs i motionen om att
              beskriva eftervårdens innehåll och definiera eftervården och tillkännager
              detta för regeringen.
            </item>
            <item sortKey="Yrkande 3" xml:id="i-AyhyYmdMhr3rL7jU7QB7sq">
              Riksdagen ställer sig bakom det som anförs i motionen om att
              inkludera ett krav på uppföljning och tillkännager detta för regeringen.
            </item>
            <item sortKey="Yrkande 4" xml:id="i-NpHsr2uVrmSm7v5y9NwDRb">
              Riksdagen ställer sig bakom det som anförs i motionen om att
              förlänga tiden då en ungdom kan få samhällets stöd och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FtGfmeTFPTYybjCNq7f9k2">
            Motivering
          </head>
          <p xml:id="i-LLtwm3ozmBzG4BWRSEZAtA">
            Unga som är samhällsplacerade löper i dag risk att stå utan hjälp
            när de fyller 18 år och blir myndiga. Rättssäkerheten blir lidande
            då det i hög utsträckning handlar om slumpen – en ung person kan
            vara placerad i rätt kommun som råkar tillhandahålla stöd till
            unga som lämnat en samhällsplacering, eller så är den unga inte
            det. Organisationen SOS Barnbyar har engagerat sig i frågan och
            driver flera förändringar som vi finner relevanta och som skulle
            bidra positivt till möjligheterna att etablera sig i samhället
            för unga som lämnat samhällsvård.
          </p>
          <p xml:id="i-SLtPkErANsxvJGKxwYVkFP">
            När barn och unga samhällsplaceras, på institution eller i familjehem,
            tar samhället över ansvaret för dessa unga. Socialstyrelsens siffror
            visar att 26 200 barn och unga någon gång under år 2021 var samhällsplacerade.
            Majoriteten var över 15 år. Inga föräldrar avsäger sig ansvaret
            för sina barn när de fyller 18 år. Den nuvarande socialtjänstlagens
            utformning medför emellertid att samhället i stor utsträckning
            gör det, trots att samhället alltså tagit över föräldraansvaret.
            På grund av socialtjänstlagens vaga formuleringar om rätten till
            eftervård får unga inte tillgång till ett adekvat stöd efter en
            avslutad samhälls­placering.
          </p>
          <p xml:id="i-6zxyJ1EuDpzF5UaCh3XYTN">
            Unga som lämnar samhällsvård är en utsatt grupp och mer sårbara
            jämfört med jämnåriga utan erfarenhet av samhällsplacering. Målgruppen
            tvingas att bli vuxen tidigare i livet och under en kortare tid.
            Samtidigt måste de klara av den omtumlande processen med avsevärt
            mindre stöd från familj, vänner och nätverk jämfört med jämnåriga.
            Forskningen visar också tydligt att unga som varit samhällsplacerade
            löper högre risk för hemlöshet, arbetslöshet, bristande försörjningsförmåga,
            fysiska och psykiska problem och kontakt med straffrättssystemet.
          </p>
          <p xml:id="i-4EVuXQLq6mhHtPGQiW3jPT">
            Det finns därför starka skäl att stärka skyddet för unga som
            lämnar samhällsvård och göra det mer likvärdigt oavsett var i
            landet de unga bor.
          </p>
          <head type="h2" xml:id="i-2wh6wEHZBbtYFfMZ9Mpx8t">
            Tydliggör socialtjänstens ansvar
          </head>
          <p xml:id="i-Fw2RKcMBFYujd9ET7bYaej">
            Av 11 kap. 4 b § socialtjänstlagen framgår att socialnämnden
            får besluta om uppföljning av ett barns situation efter det att
            en placering med stöd av denna lag i ett familjehem eller i ett
            hem för vård eller boende har upphört. Det är inte tillräckligt
            och borgar för skillnader mellan kommuner. Miljöpartiet vill att
            lagtexten ändras för att tydliggöra socialtjänstens ansvar att
            tillgodose eftervård till unga som lämnar samhällsvård genom att
            specificera det som ett krav eller en skyldighet. Detta kan exempelvis
            åstadkommas genom att ”får” byts ut mot ”ska”. Det bör också klargöras
            att det är socialtjänstens ansvar att arbeta för att säkerställa
            att dessa unga har tillgång till stödinsatser som hjälper dem
            att leva självständiga liv.
          </p>
          <head type="h2" xml:id="i-85xcyuPoT9HxweuejvKyir">
            Beskriv eftervårdens innehåll och definiera eftervården
          </head>
          <p xml:id="i-Y1DmeybQQathyjZWJpp6KL">
            Socialtjänstlagen bör även beskriva vad eftervården ska innehålla
            för att säkerställa att unga som lämnar samhällsvård får de resurser
            och det stöd som de behöver för att lyckas i livet. Detta bör
            inkludera stöd med boende, utbildning, arbete och hälso- och sjukvård
            samt socialt och känslomässigt stöd. Detta kan inkludera att socialtjänsten
            ska se till att varje ung person som lämnar samhällsvård får en
            individuell eftervårdsplan som tar hänsyn till deras unika behov
            och situation.
          </p>
          <p xml:id="i-G6kz4cvicFbAEaEKhqV87a">
            Socialtjänsten bör också se till att det finns en tydlig definition
            av eftervård i alla relevanta dokument och att det klargörs att
            alla unga som varit samhällsplacerade har rätt till eftervård.
            Definitionen bör inkludera vilka insatser som kan omfattas av
            eftervård och hur länge eftervård kan ges. Det kan exempelvis
            innebära information om eftervård, möjlighet att vara delaktig
            i beslut som rör eftervården samt möjlighet att överklaga beslut
            som rör eftervård.
          </p>
          <head type="h2" xml:id="i-BcpQ5E7KwWWwYGvZJYLyEc">
            Inkludera krav på uppföljning
          </head>
          <p xml:id="i-7TbAk28Lh5yBnZXv9XF3q8">
            Lagtexten bör inkludera krav på att socialtjänsten ska följa
            upp och utvärdera den eftervård som tillhandahålls för att säkerställa
            att den är effektiv och uppfyller ungas behov. Detta kan inkludera
            att socialtjänsten regelbundet utvärderar eftervårdsplanen och
            justerar den vid behov. Det kan också vara användbart att utveckla
            ett system för uppföljning av eftervården, så att man kan utvärdera
            hur väl socialtjänsten tillhandahåller stöd och hjälp till barn
            och unga som lämnar vård och fostran utanför det egna hemmet.
            På så sätt kan man säkerställa att de får det stöd de behöver
            för att klara sig på egen hand och för att kunna fortsätta att
            utvecklas på ett positivt sätt.
          </p>
          <head type="h2" xml:id="i-7423TyfFot3ST7xSM66THV">
            Förläng perioden då en ungdom har rätt till stöd i socialtjänstlagen
          </head>
          <p xml:id="i-Guod1Z8ndwrmWn6uc2o5tm">
            Miljöpartiet vill utvidga tiden då en ungdom enligt socialtjänstlagen
            har rätt till stöd till 25 år. Detta kan också bidra till att
            öka medvetenheten om rättigheterna för ungdomar som är nära att
            fylla 18 år och som kan behöva eftervårdsinsatser även efter myndighetsåldern.
            En ”förlängd ungdomstid” för unga som är i behov av fortsatt stöd
            syftar till att bidra till att förbättra de ungas livsutsikter,
            minska risken för sociala problem och skapa en mer inkluderande
            och jämlik samhällsstruktur. Det ger unga människor den tid och
            det stöd som de behöver för att etablera sig som självständiga
            och ansvarstagande vuxna. Flera andra länder har redan förlängt
            stödtiden för unga inom samhällsvård och socialtjänst till 25
            år, till exempel Finland och Norge. Här ser vi att Sverige kan
            dra nytta av framgångsrika metoder och erfarenheter från andra
            länder.
          </p>
        </div>
        <div type="motSignatures">
          <list>
            <item xml:id="i-DFt5SA6Y7DHeQN2ocQonh" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-RP5NTvuibQcNMtREpDXwQC" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-iMW1QWFnu8MW2nvaqiWXu" who="i-XS1DYyajKnUSXB7m9DT6C2">
              Rasmus Ling (MP)
            </item>
          </list>
        </div>
      </div>
    </body>
  </text>
</TEI>
