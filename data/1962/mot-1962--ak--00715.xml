<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00715">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__715/mot_1962__ak__715-001.pdf"/>
      <fw xml:id="i-J1uWLbhN1xVidPkuP23bqT">
        4 Motioner i Andra kammaren, nr 715 år 1962
      </fw>
      <div xml:id="i-WTig8KCBzjZUamncGjvT3L" type="motHeader">
        <div xml:id="i-QPY3NMvtaFmbwx3RvowS22" type="motTitle"/>
        <div xml:id="i-VdZkxAZPQbs9EaeetsDifg" type="motSubmissionInfo"/>
      </div>
      <div xml:id="i-PH2qSHCmsZMWxro5eaVDM4" type="motBody">
        <div xml:id="i-6bGumetJVtfrCJmSwknmdi">
          <p xml:id="i-KEtwkazuGJeAhMuaqaP3i6">
            Nr 715
          </p>
          <p xml:id="i-96NEZ91cZd87DAGqu5U2h">
            Av herr Hagberg m. fl. i anledning av Kungl. Maj:ts proposition
            nr 34, angående reformering av den obligatoriska sko- lan m. m.
          </p>
          <p xml:id="i-QUXHxQCMkmiNypZhhsArmB">
            Med tillfredsställelse kan konstateras att riksdagen äntligen
            — efter mer än två årtionden av utredningar och försöksverksamhet
            — kan fatta defi- nitivt beslut om införande av nioårig obligatorisk
            grundskola och att före- liggande förslag (Kungl. Maj:ts proposition
            nr 54 år 1962), som vi i huvud- sak kan ansluta oss till, bygger
            på de progressiva tankegångar och förslag som framlagts av 1946
            års skolkommission och 1957 års skolberedning. Även om det nu
            framlagda förslaget i vissa avseenden bär kompromissens prägel
            — vi anser att det varit riktigare med ett helt sammanhållet högsta-
            dium, så att differentieringen också i nionde årskursen skett
            inom klassens ram — anser vi oss dock, med hänsyn till de praktiska
            omständigheter som anförts, kunna acceptera den föreslagna organisationen
            som en övergång till ett framtida helt sammanhållet högstadium.
            Principiellt ståndpunktsta- gande för sammanhållna klasser även
            i nionde årskursen har företrätts av bl. a. skolöverstyrelsen,
            Landsorganisationen, majoriteten inom Stockholms skoldirektion
            och Sveriges socialdemokratiska ungdomsförbund. Då det an- förs
            att det av pedagogiska skäl inte är möjligt att nu ta steget fullt
            ut i det- ta hänseende, anser vi självklart att de pedagogiska
            ansträngningarna från början inriktas på att åstadkomma de nödvändiga
            förutsättningarna. Endast genom grundliga, allmänbildande kunskaper
            kan ungdomarna ska- pa sig en självständig uppfattning om saker
            och ting. Med hänsyn härtill anser vi att de yrkesinriktade linjerna
            inom nionde årskursen bort få större utrymme för allmänbildande
            ämnen (svenska, matematik, fortsatt studium av främmande språk)
            än vad som avses i det föreliggande förslaget. En bättre avvägning
            anser vi borde ha varit att ungefär lika fördela studietiden mellan
            de yrkesförberedande och de allmänbildande ämnena, eventuellt
            i sådan form att det kunnat ske en verklig veckoväxling mellan
            dessa ämnen. Vi ansluter oss i detta hänseende till det särskilda
            uttalande i frågan, som vid remissbehandlingen av skolberedningens
            betänkande gjorts av majo- riteten inom Stockholms skoldirektion
            och som även i princip sammanfal- ler med den ståndpunkt som kommer
            till uttryck i Landsorganisationens remissyttrande. Med uttalande
            av önskvärdheten att skolmyndigheterna vid läroplanernas utformning
            eftersträvar en bättre balans mellan yrkesstudier och allmänbildning
            avstår vi emellertid av praktiska skäl från att i detta sammanhang
            ställa särskilt yrkande. I fråga om den praktiska yrkesoriente-
            ringen i åttonde årskursen anser vi att den bort omfatta fyra
            i stället för föreslagna tre veckor. Syftet är att eleverna skall
            beredas tillfälle att prak- tiskt bekanta sig med åtminstone ett
            par olika yrken, och erfarenheter från
          </p>
          <pb facs="riksdagen-motions-pdf/data/1962/mot_1962__ak__715/mot_1962__ak__715-002.pdf"/>
          <fw xml:id="i-QczfftawqrjCWjJnQHw1Qo">
            Motioner i Andra kammaren, nr 715 år 1962 5
          </fw>
          <p xml:id="i-DEkmKvkP4ER3YGbMKBtrQ6">
            försöksverksamheten visar att det behövs åtminstone två veckor
            för varje yrke om önskade resultat skall kunna uppnås. Både av
            skolhygieniska skäl och med hänsyn till att det inom en nära framtid
            torde bli aktuellt med helt eller delvis genomförande av fem dagars
            skolvecka i anslutning till den allmänna arbetstidsförkortningen
            anser vi att en ytterligare reducering av veckotimtalen bort ske
            utöver vad som fö- reslås i propositionen. Särskilt anser vi det
            angeläget att veckotimtalen yt- terligare minskats något för årskurserna
            5 och 6. Då emellertid den redan nu aktuella femdagarsveckan i
            skolan måste bli föremål för en särskild ut- redning, som redan
            signalerats, avstår vi även på denna punkt från att ställa direkta
            förslag. En förkortning av det totala veckotimtalet borde varit
            möjlig att genom- föra, därest de riktiga konsekvenserna dragits
            av uttalandena om ämnet kristendomskunskaps ställning i den framtida
            skolan. Då kristendomsun- dervisningen emellertid inte bara bör
            ses i detta sammanhang utan ifrån den principiellt viktiga ståndpunkten
            om religionsfriheten, anser vi oss när- mare böra utveckla våra
            synpunkter i detta avseende och även ställa ett konkret förslag.
            Vi hälsar med tillfredsställelse departementschefens principförklaring,
            att han med än större skärpa än skolberedningen vill betona dess
            uttalande, att &gt;kristendomsundervisningen måste bedrivas så,
            att den inte kommer i strid med kravet på tanke- och trosfrihet&gt;.
            Kristendomsundervisningen skall en- ligt skolberedningen vara
            objektiv samt bidraga till att skapa förståelse och respekt för
            olika uppfattningar i livsåskådningsfrågor. Ämnet kristendoms-
            kunskap skall enligt departementschefens förslag hänföras till
            gruppen orienteringsämnen. I konsekvens med uttalanden från såväl
            skolberedningen som depårte- mentschefen anser vi att ämnet kristendomskunskap
            bör ges benämningen religionskunskap och ingå som ett naturligt
            element i övriga orienterings- ämnen, främst historia, och sålunda
            utgå som självständigt ämne i kurs- och timplaner. Genom en sådan
            ordning kan undvikas att kristendomskun- skapen — såsom nu skett
            — fått procentuellt ökat utrymme, medan timta- let för övriga
            orienteringsämnen minskat. Detta är beklagligt, särskilt som —
            vilket skolberedningen också framhåller — denna ämnesgrupp inte
            mins- kat i betydelse utan tvärtom och inte minst en god nutidsorientering
            är nöd- vändig. Särskilt anmärkningsvärt anser vi det vara att
            kristendomskunskap enligt skolberedningens förslag medtagits som
            särskilt ämne i timplanen för fackskolan (humanistiska skolan)
            med två veckotimmar i såväl första som andra årskursen, medan
            ett ämne som familjekunskap, som borde va- rit av största betydelse
            i de åldersgrupper det här gäller, endast kunnat be- redas en
            veckotimme i första årskursen och inget utrymme alls i andra års-
            kursen. Här anser vi att vid den slutgiltiga utformningen av kurs-
            och tim- planer en ändring bör ske. I anslutning till frågan om
            kristendomskunskapens ställning i den fram- tida skolan vill vi
            även beröra frågan om den s. k. morgonsamlingen, även
          </p>
          <pb facs="riksdagen-motions-pdf/data/1962/mot_1962__ak__715/mot_1962__ak__715-003.pdf"/>
          <fw xml:id="i-BpY1LxNv4e5FQFL2kVbhAE">
            6 Motioner i Andra kammaren, nr 715 år 1962
          </fw>
          <p xml:id="i-9chhaUetam9Gv2Kap4ZMLT">
            den av principiell betydelse med hänsyn till tanke- och trosfriheten.
            Vi an- sluter oss till innebörden i det av ledamoten i skolberedningen
            har Stellan Arvidson avgivna särskilda yttrandet att bestämmelserna
            om morgonsam- ling utformas så, att det utesluter alla möjligheter
            till avvikelse från reli- gionsfrihetens principer. Alternativt
            anser vi att bestämmelserna kan utfor- mas så, att därest morgonsamling
            av konfessionell karaktär förekommer, med bön, psalmsång och dylikt,
            skall deltagandet från elevernas sida vara frivilligt. Denna religionsfrihetens
            princip bör stadgas i skollagen. Den nya grundskolan kommer att
            ställa stora krav på lärarutbildningen och fortbildningen av lärare.
            Med uttalande av den enligt vår mening själv- klara ståndpunkten
            att staten svarar för samtliga kostnader för lärarnas vidareutbildning
            vill vi aktualisera en ny tanke: att alla lärare, utöver de föreslagna
            relativt få studiedagarna — där i enlighet med departementsche-
            fens förslag deltagandet för lärare bör vara en skyldighet — reguljärt
            bere- des tillfälle delta i en längre fortbildningskurs, måhända
            en månad vart tredje år, dvs. efter ett fullföljt stadium. Denna
            längre fortbildning, som borde vara obligatorisk och ske med bibehållna
            löneförmåner, bör bli före- mål för särskild utredning i samband
            med hela frågan om lärarutbildningen. Den framtida skolan kommer
            även att ställa stora krav på nya läroböcker och övrig undervisningsmateriel,
            audiovisuell utrustning, hjälpmedel för in- lärning etc. Vi vill
            i detta sammanhang framhålla att det vore naturligt att det för
            läroböcker och övrig skolmateriel skapades ett särskilt statligt
            för- lag, som vi tidigare föreslagit i särskild motion. För att
            från början möjliggöra att varje elev i den nya grundskolan verk-
            ligen kan tillgodogöra sig den individualiserade undervisning,
            som svarar mot vederbörandes fallenhet och intresse, anser vi
            det nödvändigt med sär- skilda stödåtgärder. Många ungdomar kan
            av sociala skäl, på grund av trångboddhet, bristande studietradition,
            på grund av att de i hemmet inte kan få det stöd som skulle behövas,
            inte tillgodogöra sig de möjligheter som den nya grundskolan erbjuder.
            Här bör från samhällets sida hjälp ges i form av organiserad läxhjälp,
            med hemarbetets förläggande till skolan. I många kommuner förekommer
            redan i samband med den nioåriga försöks- skolan och övergången
            till treårig realskola sådan stödverksamhet. Frågan om att utbygga
            denna verksamhet med statligt ekonomiskt stöd bör bli före- mål
            för snabbutredning från skolöverstyrelsens sida, och erforderliga
            me- del bör ställas till förfogande för ändamålet. På samma sätt
            anser vi det synnerligen angeläget att snabbt utvidga och förbättra
            det ekonomiska stödet åt barnfamiljerna i samband med den ob-
            ligatoriska skolpliktens utökning, i form av utbyggnad av de redan
            nu ut- gående studiestipendierna eller genom utvidgning och förbättring
            av de all- männa barnbidragen. I frågan om betygsättningen vill
            vi med hänvisning till remissyttranden från olika håll om skolberedningens
            betänkande kort och gott föreslå, att be- tyg i uppförande och
            ordning från början avskaffas i den obligatoriska sko- lan. Som
            framgår av departementschefens yttrande har redan så många av
          </p>
          <pb facs="riksdagen-motions-pdf/data/1962/mot_1962__ak__715/mot_1962__ak__715-004.pdf"/>
          <fw xml:id="i-AMjjvcprdPZ84DrepfoBkM">
            Motioner i Andra kammaren, nr 715 år 1962 7
          </fw>
          <p xml:id="i-A6rxAUNcSWS2xuU11Ahuhy">
            landets kommuner övergått till försöksverksamhet med nioårig
            enhetsskola, att de folkmängdsmässigt motsvarar 53 procent, dvs.
            mer än hälften av lan- dets invånarantal. Med hänsyn härtill borde
            det vara möjligt att genomföra den obligatoriska nioåriga grundskolan
            i snabbare takt än vad i propositio- nen förutses. Vi utgår ifrån
            att alla resurser kommer att sättas in i detta syfte. Beträffande
            kostnadsfördelningen mellan stat och kommun, som närmare kommer
            att behandlas i samband med 1958 års skatteutjämningskommittés
            arbete, vill vi föreslå — i överensstämmelse med remissuttalande
            från Stock- holms skoldirektion — att den kostnadsfördelning,
            som förutsattes vid in- förandet av fria läroböcker, fri undervisningsmateriel
            och fria skolmåltider, snarast återställes och att som riktlinje
            för kostnadsfördelningen i övrigt bör gälla att staten skall svara
            för samtliga merkostnader i samband med skolreformens genomförande
            och att en omprövning av hela frågan om kost- naderna för skolväsendet
            bör ske i syfte att staten skall övertaga huvudpar- ten av dessa
            kostnader utan att den lokala ledningen för skolväsendet på nå-
            got sätt begränsas. Med hänvisning till vad som sålunda anförts
            hemställes, att riksdagen för sin del i anledning av Kungl. Maj:ts
            pro- position 54 år 1962 måtte uttala att särskilda stödåtgärder
            vidtages för beredande av läx- hjälp och hemarbetets förläggande
            till skolan samt att här- för erforderliga medel ställes till
            förfogande; att den kostnadsfördelning mellan stat och kommun,
            som förutsattes vid införandet av fria läroböcker, fri undervis-
            ningsmateriel och fria skolmåltider, snarast återställes och att
            som riktlinje för kostnadsfördelningen i övrigt bör gälla att
            staten skall svara för samtliga merkostnader i samband med skolreformens
            genomförande och för framtiden överta huvudparten av kostnaderna
            för skolväsendet utan att den lokala ledningen därför på något
            sätt begränsas; att ämnet kristendomskunskap utgår som självständigt
            ämne i den obligatoriska nioåriga grundskolan och facksko- lorna
            och i stället under benämningen religionskunskap in- går som en
            naturlig del i övriga orienteringsämnen, samt att bestämmelserna
            om morgonsamling utformas så, att de utesluter alla möjligheter
            till avvikelser från religionsfri- hetens principer och att —
            i den mån morgonsamling av konfessionell karaktär förekommer —
            deltagandet från cle- vernas sida skall vara frivilligt samt att
            stadgande härom inskrives i skollagen.
          </p>
          <p xml:id="i-UGE1iFVD9CKREAg6rH6QYB" type="date">
            Stockholm den 23 mars 1962
          </p>
          <div xml:id="i-NFiZsCrgqPzsAZQR5t92QT" type="signatureBlock">
            <p xml:id="i-Szziqcum47kydmVnYXPqYk" who="unknown" type="signature">
              H. Hagberg Helmer Holmberg Knut Senander Gustav Johansson
            </p>
          </div>
        </div>
      </div>
    </body>
  </text>
</TEI>
