<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00461">
  <teiHeader>
    <fileDesc>
      <titleStmt>
        <title>Kraven för att bli ledamot av Sveriges Advokatsamfund</title>
        <author corresp="i-W6BJ44rcZjp5pD28NhHrCf">av Gunnar Axén m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kraven för att bli ledamot av Sveriges Advokatsamfund</title>
          <idno type="rdwebb">GR02Ju461</idno>
          <rs type="number">Ju461</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju461/text</ref>
          <ref type="dokument_url_html">http://data.riksdagen.se/dokument/GR02Ju461</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju461</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UfnBtox9oKGvLg9RLYSNsM</idno>
            <name>Anna Lindgren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-APQQSWS9HE9WHaJKbafJXz" type="signed"/>
        <correspContext corresp="i-APQQSWS9HE9WHaJKbafJXz">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-RCNVVc6jFAU8YPdr6sW8jH"/>
          <note type="signatory" corresp="i-UfnBtox9oKGvLg9RLYSNsM"/>
        </correspContext>
        <correspAction xml:id="i-GbWjU7BzngYWw3MXkHfTrk" type="referral">
          <date when="2003-10-15"/>
        </correspAction>
        <correspAction xml:id="i-UDRPEzDbqeHpiaamdS8CzB" type="dismissal">
          <date when="2003-10-15"/>
        </correspAction>
        <correspAction xml:id="i-LbL3t14iRSTtSYdRyT2oJd" type="submission">
          <date when="2003-10-07"/>
        </correspAction>
        <correspAction xml:id="i-MW4saDbRmyxsmJNGfF7byf" type="assigned"/>
        <correspContext corresp="i-MW4saDbRmyxsmJNGfF7byf">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0461/mot_200304_Ju_0461-0001.pdf"/>
      <div xml:id="i-3oLD1eiUZ4jUTsE6bqtc8e" type="motHeader">
        <div xml:id="i-JfN7HsqiX8MNA59b8qJ93X" type="motTitle"/>
        <div xml:id="i-CSkZvocviZ8bKbVoQ6gUWe" type="motSubmissionInfo"/>
      </div>
      <div xml:id="i-Q2rt3RjJAQefwQ3WhhPsdU" type="motBody">
        <div xml:id="i-XWTMwWBtxS3buboRpNkZ6D">
          <p xml:id="i-J5YWcFrTSiYY5mEpzUNc3q">
            2003/04 mnr: Ju461 pnr: m1576
          </p>
          <p xml:id="i-4umTtzpbSFCcz65zNYpu1f">
            Motion till riksdagen 2003/04:Ju461
          </p>
          <p xml:id="i-33uMHx12GbDWwnGoF8bGGv">
            av Gunnar Axén m.fl. (m)
          </p>
          <p xml:id="i-68WU8tewgqXojhhAeNpgi1">
            Kraven för att bli ledamot av Sveriges advokatsamfund
          </p>
          <p xml:id="i-Ud9VZSqPyQFoeD6DpaPATi">
            Förslag till riksdagsbeslut
          </p>
          <p xml:id="i-JYkgP7Xw6yGkE4bDWk8Ybh">
            Riksdagen tillkännager för regeringen som sin mening vad som
            i motionen anförs om kraven för att bli ledamot av Sveriges advokatsamfund.
          </p>
          <p xml:id="i-A1rZjsQgRsuEQ9JoAUn1hL">
            Nuvarande rättslig reglering
          </p>
          <p xml:id="i-BAotd3NdNCsUGf8azTXNaa">
            I rättegångsbalken (RB) 8 kap 1 $ 2 st ges en legaldefinition
            av vad en advokat är. Där stadgas nämligen att den som är ledamot
            av Sveriges advokatsamfund är advokat. I RB 8 kap 2 $ anges vilka
            krav den som vill bli ledamot av advokatsamfundet måste uppfylla.
            Vederbörande måste: - — vara svensk medborgare eller medborgare
            i annan stat inom EU eller EES, - ha hemvist i Sverige eller annan
            stat inom EU eller EES, - ha avlagt de kunskapsprov som är föreskrivna
            för behörighet till domarämbete, - ha genomgått för advokatverksamhet
            erforderlig praktisk och teoretisk utbildning, - — ha gjort sig
            känd för redbarhet och även i övrigt bedömas lämplig att utöva
            advokatverksamhet. Samma krav återfinns i advokatsamfundets stadgar.
            Denna motion handlar om de kunskapsprov som omtalas i punkt 3
            ovan. I 3 8 2 p av stadgarna för Sveriges advokatsamfund finns
            beträffande kunskapsprov en likalydande formulering som i RB.
            (Stadgarna fastställs av regeringen enligt RB 8 kap 1 $.) I kungörelse
            1964:29 angående kunskapsprov för behörighet som domare, m m stadgas
            att de kunskapsprov, varom talas i bland annat RB, är juris kandidatexamen
            (eller juristexamen, det vill säga den benämning som
          </p>
          <pb facs="riksdagen-motions-pdf/data/200304/mot_200304_Ju_0461/mot_200304_Ju_0461-0002.pdf"/>
          <p xml:id="i-HcoVovvKYZBZLtqKtDyKZP">
            2003/04:Ju461
          </p>
          <p xml:id="i-9AhiuoxfUhWwx3vJ3PdpYC">
            nuvarande juris kandidatexamen under några år hade). I bilaga
            2 till högskoleförordningen (1993:100) finns angivet vilka mål,
            utöver de allmänna målen i 1 kap 9 8 högskolelagen, som en student
            skall ha uppnått för att erhålla juris kandidatexamen. Där anges
            till exempel vilka juridiska discipliner studenten skall ha förvärvat
            kunskap i.
          </p>
          <p xml:id="i-Q3hUhtJaKcKGLKjKF3K947">
            Problembakgrund
          </p>
          <p xml:id="i-L8D6zZJSDShYsTNSC77MJV">
            Under lång tid har det i Sverige funnits en enhetlig juristutbildning
            och denna utbildning har lett fram till juris kandidatexamen.
            Det har således varit naturligt att kräva att den som vill utöva
            något av de juristyrken som regleras av staten skall ha avlagt
            juris kandidatexamen. Den ovan nämnda kungörelsen från 1964 är
            ett exempel på en sådan reglering. Juristutbildningen har också
            i stor utsträckning varit utformad för att tillgodose rättegångsväsendets
            behov av jurister (domare, advokater, åklagare). Under 1990-talet
            började emellertid en ny typ av juristutbildningar växa fram.
            Det tydligaste exemplet på detta är det affärsjuridiska magisterprogrammet
            med Europainriktning, som startades vid Linköpings universitet
            1994, men även Internationella handelshögskolan i Jönköping ger
            en liknande utbildning. Vi kommer i den följande diskussionen
            att utgå ifrån det affärsjuridiska programmet i Linköping och
            vårt syfte är att beskriva varför även andra juristexamina än
            juris kandidatexamen bör ge behörighet att bli ledamot av advokatsamfundet
            med behörighet att utöva domarämbete. Affärsjuridiska programmet
            med Europainriktning Det affärsjuridiska programmet står på flera
            sätt för nytänkande när det gäller utbildningen av jurister. »
            Utbildningen integrerar juridik och ekonomi, även om tonvikten
            utan tvekan ligger på juridik. Från och med antagningen hösten
            2003 omfattar utbildningen 180 poäng, vilket är en betydelsefull
            skillnad jämfört med förhållandena för ett år sedan, när en motion
            liknande denna väcktes i riksdagen, då utbildningen omfattade
            160 poäng. Av dessa 180 poäng är 130 p juridik (tidigare 115 p),
            15 p är företagsekonomi, 5 p är nationalekonomi och 30 p är språk:
            tyska eller franska för jurister inklusive undervisning i tysk
            respektive fransk juridik. En termin är en utlandstermin med studier
            vid ett tyskt eller franskt universitet. Beträffande språkundervisningen,
            se vidare nedan. Programmets upphovsman, professor Ingrid Arnesdotter,
            såg i sin tidigare verksamhet som chefsjurist inom banksektorn
            ett tydligt behovet av jurister som har goda kunskaper även i
            ekonomiska spörsmål. Därför är en av grundtankarna bakom programmet
            just att integrera juridik och ekonomi, så att de blivande affärsjuristerna
            får en förståelse för hur dessa båda discipliner är sammanlänkade.
            (Ett exempel: aktiebolagslagen [ABL] säger att ett aktiebolag
            inte får dela ut mer än det fria egna kapitalet i vinst. Det fria
            egna kapitalets storlek bestäms av redovisningen och framgår av
            balansräkningen. För att kunna tillämpa ABL måste man därför behärska
            redovisning.) Det har ibland hävdats att svenska domstolar haft
            svårt att fälla personer i
          </p>
          <pb facs="riksdagen-motions-pdf/data/200304/mot_200304_Ju_0461/mot_200304_Ju_0461-0003.pdf"/>
          <p xml:id="i-MvvTkfnuYssVQy5AsZwHxY">
            uppmärksammade mål om omfattande ekonomisk brottslighet, till
            följd av att rättens ledamöter haft svårt att förstå de komplicerade
            transaktionerna. Det illustrerar också behovet av jurister som
            även behärskar ekonomi.
          </p>
          <p xml:id="i-7SswmGQrDQnfoXkCRwfYzh">
            + Programmet integrerar juridik och språk (tyska eller franska
            för jurister inklusive undervisning i tysk respektive fransk juridik).
            Integrationen av juridik och tyska/franska för affärsjurister
            framstår som mycket angelägen för att svenska jurister skall kunna
            fungera fullt ut i det nya, förenade Europa. Det räcker inte att
            kunna tala god engelska; för att kunna tillgodose sina uppdragsgivares
            intressen på bästa sätt är det uppenbart att en jurist bör behärska
            åtminstone något ytterligare av de stora, europeiska språken.
            Undervisningen inkluderar som nämnts en betydande mängd materiell
            tysk respektive fransk rätt, vilket dels gör studenterna än mer
            rustade att i framtiden verka på den europeiska arenan, dels innebär
            att en del av ”språkpoängen” i utbildningen kan klassificeras
            som ”juridikpoäng” (vilket dock inte gjorts i poängredovisningen
            ovan). En termin på programmet är, som nämnts, en utlandstermin
            med möjlighet till studier i språk och juridik vid ett tyskt eller
            franskt universitet.
          </p>
          <p xml:id="i-T2TbeQ8sC5rbdyG15ZGW1L">
            + Programmet har även i övrigt en europeisk profil. Det tydligaste
            exemplet på den Europainriktning som redan programmets namn utlovar
            är självfallet integrationen av juridik och språk. Det bör dock
            även framhållas att programmets lärare tydligt strävar efter att
            anknyta undervisningen i rättsteori - och därmed hela den teoretiska
            grunden för programmets juridikundervisning — till den kontinentaleuropeiska
            = rättsteoretiska utvecklingen.
          </p>
          <p xml:id="i-WhETgsrTRqSN8kvaJpDZ8q">
            + Programmet fokuserar på näringslivets behov av förebyggande
            arbete, snarare än på problemlösning i efterhand. Den traditionella
            juristutbildningen är i hög grad inriktad på att lösa uppkomna
            problem, det vill säga utbildningen utgår vanligen från domarperspektivet.
            Affärsjuridiska programmet utgår snarare från näringslivets perspektiv
            och har ambitionen att göra juristen proaktiv i stället för reaktiv.
            En affärsjurist från Linköping skall kunna förutse rättsliga problem
            och förhindra dem, skall kunna förlikningsförhandla så att en
            rättegång kan undvikas etc. På det här sättet tillgodoser det
            affärsjuridiska programmet ett behov som uppenbarligen finns men
            som den traditionella juristutbildningen inte har fokuserat på.
          </p>
          <p xml:id="i-HjJGKq6BQTVStQvHn9cRZc">
            Affärsjurister är lämpliga advokater — kompetensargumentet
          </p>
          <p xml:id="i-4cCZ3XbBco1CDwmHumBmyT">
            Såsom framgick av redogörelsen för nuvarande rättsläge, är det
            inte möjligt för en person som avlagt någon annan svensk juristexamen
            än juris kandidatexamen att bli svensk advokat. Enligt vår uppfattning
            är detta inte en tillfredsställande ordning. Personer som avlagt
            affärsjuridisk magisterexamen är väl kvalificerade och väl lämpade
            att utöva advokatyrket. Till följd av den koppling som finns,
            och bör upprätthållas, mellan domarbehörighet och
          </p>
          <p xml:id="i-3jbMkdA8BjQgW7RH1xGodz">
            2003/04:Ju461
          </p>
          <pb facs="riksdagen-motions-pdf/data/200304/mot_200304_Ju_0461/mot_200304_Ju_0461-0004.pdf"/>
          <p xml:id="i-CN8hLAzehsco82tcsusNRb">
            2003/04:Ju461
          </p>
          <p xml:id="i-TZQ7M4VC9PeWZs52k8wu9s">
            advokatbehörighet, kommer vi även att beröra varför vi anser
            att personer med affärsjuridisk magisterexamen är kvalificerade
            och lämpade att utöva domarämbete. Inledningsvis bör framhållas
            att det affärsjuridiska programmet med Europainriktning ur kvalitetssynpunkt
            väl kan mäta sig med de traditionella juris kandidatprogrammen.
            Detta framgår av Högskoleverkets stora utvärdering av de svenska
            juristutbildningarna, vilken presenterades för ett par år sedan.
            Att programmet utbildar kompetenta jurister, som är attraktiva
            att anställa även för advokatbyråer, illustreras även av att flera
            av de hittills utexaminerade affärsjuristerna har fått anställning
            som biträdande jurister på advokatfirmor (i bl a Linköping och
            Stockholm) — i konkurrens med personer som avlagt juris kandidatexamen.
            Vidare bör noteras att programmet, som nämnts, har utökats från
            160 till 180 poäng från och med antagningen höstterminen 2003,
            varefter programmet är lika långt som de traditionella juristutbildningarna.
            Enligt vår uppfattning kan de affärsjuridiska magistrarna addera
            värdefull
          </p>
          <p xml:id="i-Fc3ct4fhzZHpV61qRVoKey">
            kompetens till advokatkåren, både i kraft av sin förmåga att
            integrera juridiskt och ekonomiskt tänkande och i kraft av sina
            kunskaper i språk och utländsk rätt. Sverige behöver fler advokater
            som har denna kompetensprofil, och det vore oklokt att låta ett
            föråldrat regelverk lägga hinder i vägen för en sådan utveckling.
            Ett ytterligare tecken på att samspelet mellan juridik och ekonomi
            blir allt viktigare är att alltfler revisionsbyråer förstärker
            sin juridiska kompetens. Flera stora revisionsbyråer har genomfört
            en utbyggnad av sina juristavdelningar. Om det är viktigt för
            ekonomer att förstärka sin juridiska kompetens, måste det rimligen
            också vara positivt att jurister skaffar sig goda kunskaper i
            ekonomi. Dessutom bör noteras att de advokater som arbetar med
            affärsjuridik i stor utsträckning fungerar som juridiska rådgivare
            åt företag och andra klienter. Avtalsskrivande och förhandlingar
            är viktiga inslag i deras verksamhet. De affärsjuridiska magistrarna
            från Linköping är väl lämpade att fullgöra sådana uppgifter, eftersom
            utbildningen är inriktad på att ge dem goda färdigheter i rådgivning
            och annat förebyggande arbete (jfr ovan). Detta faktum illustreras
            av att flera av de utexaminerade affärsjuristerna som nämnts fått
            anställning på välkända advokatbyråer. Ett par av dessa advokatfirmor
            har dessutom, tillsammans med = Linköpings = universitet, tidigare
            — uppvaktat Justitiedepartementet i det ärende denna motion behandlar,
            vilket ytterligare visar att det finns stöd i advokatkåren för
            de uppfattningar vi ger uttryck för i motionen. Endast advokater
            kan bli delägare i advokatbyråer, varför de affärsjuridiska magistrarna
            inte ens efter lång och trogen tjänst kan upphöjas till delägare
            med nuvarande regelverk — något som deras arbetsgivare ser som
            i hög grad bekymmersamt. När det affärsjuridiska programmet skapades,
            var ambitionen inte att utbilda jurister för rättegångsväsendet.
            Att de affärsjuridiska magistrarna trots det är väl kvalificerade
            att utöva advokatyrket har vi redan beskrivit. När det gäller
            domarkåren, vill vi påstå att det även där finns behov av jurister
            som har goda kunskaper i ekonomiska frågor. Det torde också vara
            värdefullt med domare med kunskaper i främmande språk och utländsk
            rätt, med tanke på att
          </p>
          <pb facs="riksdagen-motions-pdf/data/200304/mot_200304_Ju_0461/mot_200304_Ju_0461-0005.pdf"/>
          <p xml:id="i-RMZYiRvnUVtkvZ4yowcSvc">
            den internationella handeln, och därmed ofrånkomligen antalet
            internationella rättstvister, stadigt ökar. Vi tror förvisso att
            den som har ambitionen att bli domare även framgent kommer att
            välja något av juris kandidatprogrammen, men vi kan inte se att
            det finns något skäl att utestänga de affärsjuridiska magistrarna
            från domarbanan — i synnerhet inte som en sådan utestängning också
            skulle omöjliggöra deras inträde i advokatsamfundet.
          </p>
          <p xml:id="i-2D4KHrWhSJnh9PBq1xW2WN">
            Affärsjurister är lämpliga advokater — rättviseargumentet
          </p>
          <p xml:id="i-AqBRXukaoUpX3cEiwAnaW6">
            På andra håll i Europa finns juristutbildningar, vilkas inriktning
            liknar det affärsjuridiska programmet i Linköping. (I till exempel
            Tyskland går utvecklingen mot mer differentiering inom juristutbildningarna,
            så att man får jurister med fördjupade kunskaper inom vissa områden
            snarare än jurister som kan ”lite om mycket”. Detta stämmer väl
            överens med grundtankarna bakom det affärsjuridiska programmet.)
            Dessa utbildningar ger behörighet till medlemskap i dessa länders
            respektive advokatsamfund. I RB 8 kap 2 $ 3 st stadgas följande:
            ”Den som har genomgått en utbildning som krävs för att bli advokat
            i en stat inom Europeiska unionen eller Europeiska ekonomiska
            samarbetsområdet och som i Sverige genomgått ett prov som visar
            att han har tillräckliga kunskaper om den svenska rättsordningen,
            skall anses uppfylla kraven i första stycket 3 och 4 (det vill
            säga bl a utbildningskravet, jfr ovan; vår kommentar.)” Vidare
            stadgas att den som är medborgare i annat EU-land och utövar advokatverksamhet
            i Sverige under sitt hemlands titel, får bli svensk advokat efter
            tre år, förutsatt att verksamheten varit regelbunden och huvudsakligen
            omfattat svensk rätt eller att vederbörande kan styrka att han
            på annat sätt förvärvat kunskaper i svensk rätt. Detta innebär
            att en person som läst en affärsjuridisk utbildning i t ex Tyskland
            och blivit ledamot av det tyska advokatsamfundet, får bli medlem
            i Sveriges advokatsamfund efter att ha avlagt ett inträdesprov
            eller efter att ha arbetat i Sverige i tre år. Mot den bakgrunden
            skulle det vara både märkligt och orättvist om den som har läst
            en affärsjuridisk utbildning i Sverige inte skulle få bli svensk
            advokat. Det är förvisso inte förbjudet enligt EU-rätten att
          </p>
          <p xml:id="i-QDYAJUDVYZTQFVYJdTEKd9">
            behandla sina egna medborgare mindre generöst än medborgare från
            övriga EU-länder, men det framstår knappast som sakligt motiverat.
          </p>
          <p xml:id="i-9npyYtTiHHZa7Rxs1tFY5a">
            Tidigare riksdagsbehandling
          </p>
          <p xml:id="i-PmErLfXYWbZEmP76dXY448">
            En motion liknande denna väcktes, som nämnts, även vid föregående
            riksmöte. Majoriteten i justitieutskottet yrkade avslag på motionen,
            vilket också blev riksdagens beslut. Utskottsmajoritetens argumentation
            för sin ståndpunkt är dock inte övertygande. Den bygger på två
            argument. 1. ”Enligt vad utskottet inhämtat från Justitiedepartementet
            finns det inga planer på att ändra reglerna för medlemskap i advokatsamfundet
            vad gäller
          </p>
          <p xml:id="i-FEqB8bRBYkrA7zBDs1wFHt">
            2003/04:Ju461
          </p>
          <pb facs="riksdagen-motions-pdf/data/200304/mot_200304_Ju_0461/mot_200304_Ju_0461-0006.pdf"/>
          <p xml:id="i-6H5juSz97Fs9yfFB1Nsk75">
            2003/04:Ju461
          </p>
          <p xml:id="i-M6WEtcDZPx1R5o1p4993ff">
            kraven på juris kandidatexamen.” Eftersom = behörighetskraven
            för medlemskap i advokatsamfundet regleras av 1964 års kungörelse
            och högskoleförordningen och det är regeringen som fattar beslut
            om innehållet i förordningar och motsvarande författningar, är
            det förvisso så att om regeringen inte ändrar relevanta författningar
            så kommer behörighetskraven inte att förändras. Att, som utskottsmajoriteten
            gör, använda detta faktum som ett argument mot att riksdagen uttalar
            att behörighetskraven bör förändras, framstår dock som anmärkningsvärt.
            Om inte annat är särskilt föreskrivet, är riksdagen i sin fulla
            rätt att fatta beslut även inom områden som omfattas av regeringens
            förordningsmakt. Detta argument försvagar inte på något sätt skälen
            för den förändring som förespråkas i denna motion. Beställer riksdagen
            en förändring av behörighetskraven, bör regeringen verkställa
            den, för att tala klarspråk. 2. ”Att ändra kraven så att även
            juristutbildningar som inte uppfyller kraven på en juris kandidatexamen
            ger behörighet skulle innebära en sänkning av kraven för att bli
            ledamot av samfundet.” Detta är det enda sakargument som framförs
            i utskottsmajoritetens yttrande. Argumentet brister emellertid
            på två sätt. För det första syftar motionen till att upplösa kopplingen
            mellan en viss examensbenämning (juris kandidatexamen) och rätten
            att bli medlem i Sverige advokatsamfund. Självfallet måste staten
            även framgent uppställa behörighetskrav, som den måste uppfylla
            som vill bli medlem i samfundet. Hur dessa krav närmare skall
            vara utformade berörs inte i denna motion. Det handlar således
            inte om att låta även ”juristutbildningar som inte uppfyller kraven
            på en juris kandidatexamen” bli behörighetsgrundande, utan om
            att definiera behörigheten utan referens till en viss examensbenämning.
            För det andra menar vi att vi i denna motion belyst att det affärsjuridiska
            programmet vid Linköpings universitet utbildar väl så goda jurister
            som de traditionella juristutbildningarna. Från och med höstterminen
            2003 omfattar dessutom, som nämnts, utbildningen i Linköping 180
            poäng, det vill säga lika många poäng som de traditionella juristutbildningarna.
            Vi bestrider därför att det skulle innebära en sänkning av kraven,
            om kraven utformades så att advokatyrket öppnades även för de
            jurister som utbildas vid Linköpings universitet. Härtill kan
            läggas att man i juris kandidatexamen såsom specialkurser får
            tillgodoräkna sig kurser i både ekonomi och juridiskt fackspråk.
            De jurister som utexamineras från andra universitet än Linköping
            har således i många fall inte enbart juridikkurser inkluderade
            i sin examen.
          </p>
          <p xml:id="i-Ed9Ni8F8JSWpp1TYCVDLrh">
            Vårt förslag
          </p>
          <p xml:id="i-Eeni9ksUjBcEXJY6rMdyan">
            Det är för oss uppenbart att utbildningskraven för att bli ledamot
            av advokatsamfundet inte längre bör knytas till en viss, namngiven
            juridisk examen. Såväl staten som advokatsamfundet bör bejaka
            en utveckling som leder till att ny kompetens och nya betraktelsesätt
            kan tillföras advokatkåren. Det avgörande bör i stället vara vilka
            konkreta kunskaps- och färdighetskrav man anser sig behöva ställa
            på advokater (och domare). Alla juristutbildningar som förmedlar
            dessa kunskaper och färdigheter bör ge
          </p>
          <pb facs="riksdagen-motions-pdf/data/200304/mot_200304_Ju_0461/mot_200304_Ju_0461-0007.pdf"/>
          <p xml:id="i-BJWqap3TC4ze9UQuZFKmd2">
            möjlighet till medlemskap i advokatsamfundet respektive behörighet
            till domarämbete. Exakt hur detta lagtekniskt skall lösas bör
            undersökas närmare. En möjlighet är att ändra i 1964 års kungörelse
            och där ersätta hänvisningen till juris kandidatexamen med en
            mer allmän formulering samt ändra högskoleförordningen så att
            där framgår vilka krav som ställs på en juristexamen för att den
            skall ge behörighet till domarämbete, inte specifikt vilka krav
            som ställs på juris kandidatexamen. Andra lösningar är dock också
            tänkbara.
          </p>
          <p xml:id="i-NaZmjPD1i7n6wB8rbW83sk" type="date">
            Stockholm den 6 oktober 2003
          </p>
          <p xml:id="i-FqgTDrt9scGGe4NywqrW3n">
            Gunnar Axén (m) Stefan Hagfeldt (m) Anna Lindgren (m)
          </p>
          <p xml:id="i-PtdNzN5UAmbFsDMSVk9xrW">
            2003/04:Ju461
          </p>
        </div>
      </div>
    </body>
  </text>
</TEI>
