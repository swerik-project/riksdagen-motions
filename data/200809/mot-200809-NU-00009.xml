<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00009">
  <teiHeader>
    <fileDesc>
      <titleStmt>
        <title>med anledning av prop. 2008/09:67 Civilrättsliga sanktioner på immaterialrättens område – genomförande av direktiv 2004/48/EG</title>
        <author corresp="i-FAhoYDeAxVXRZmnF5LnHgv">av Kent Persson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:67 Civilrättsliga sanktioner på immaterialrättens område – genomförande av direktiv 2004/48/EG</title>
          <idno type="rdwebb">GW02N9</idno>
          <rs type="number">N9</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N9/text</ref>
          <ref type="dokument_url_html">http://data.riksdagen.se/dokument/GW02N9</ref>
          <ref type="dokumentstatus_url_xml">http://data.riksdagen.se/dokumentstatus/GW02N9</ref>
          <ref type="doc">http://data.riksdagen.se/fil/48F5BCFB-2B0C-432C-AE22-3F7BAE051D01</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2Dj5hP8qx1H3CeK3t9CEHy" type="basedOn"/>
        <correspContext corresp="i-2Dj5hP8qx1H3CeK3t9CEHy">
          <ref>Proposition 2008/09:67</ref>
        </correspContext>
        <correspAction xml:id="i-Lvn9TcMDJnUbfbuctqBmBC" type="signed"/>
        <correspContext corresp="i-Lvn9TcMDJnUbfbuctqBmBC">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-7NpmuZyRqKKJtXRn8ku1E5" type="referral">
          <date when="2009-01-14"/>
        </correspAction>
        <correspAction xml:id="i-GM3QjgoRrnKv2rBXkavpgc" type="dismissal">
          <date when="2009-01-13"/>
        </correspAction>
        <correspAction xml:id="i-PVvgHAZfJNLFkf7c4LYvki" type="dismissal">
          <date when="2009-01-13"/>
        </correspAction>
        <correspAction xml:id="i-J5y1tACCzFP26ThmKLqphc" type="transfer">
          <date when="2008-12-19"/>
        </correspAction>
        <correspAction xml:id="i-9BPK1Ts8AKnq4FSqeVYw6q" type="submission">
          <date when="2008-12-19"/>
        </correspAction>
        <correspAction xml:id="i-WiAfigbQt8o27H3yWGvhsH" type="assigned"/>
        <correspContext corresp="i-WiAfigbQt8o27H3yWGvhsH">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-EmvB6dqtgKPB1d55Uj2RMq">
            1 Sammanfattning
          </head>
          <p xml:id="i-AxcUzhBsghVNScwvCaNxYk">
            Vänsterpartiet menar att det nya lagförslaget innehåller en rad
            problem för rättssäkerheten. Trots detta talar mycket för att
            effekten på den illegala kopieringen kommer att bli högst begränsad.
            Därför föreslår vi att riksdagen dels avslår propositionen, dels
            uppmanar regeringen att återkomma med ett nytt förslag. De allra
            flesta av de problem som finns med lagstiftningen är inte någon
            nödvändig följd av att implementera EU-direktivet.
          </p>
        </div>
        <div xml:id="i-3oJm9UtPB1YhsHmChUb6qF" type="TOC">
          <head xml:id="i-8D3g15eK2FT6HPQpyH2hNZ">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              3 Förslag till riksdagsbeslut 2
            </item>
            <item>
              4 Bakgrund 2
            </item>
            <item>
              5 Vänsterpartiet om upphovsrätten 2
            </item>
            <item>
              6 Informationsförelägganden 2
            </item>
            <item>
              6.1 Privatpersoner i civilrätt 3
            </item>
            <item>
              6.2 Problemen med kravbrev till privatpersoner 3
            </item>
            <item>
              6.3 Risk för låga beviskrav 4
            </item>
            <item>
              6.4 Glidning mot urholkat integritetsskydd 5
            </item>
            <item>
              6.5 Poängen med ett opartiskt rättsväsende 5
            </item>
            <item>
              6.6 Sverige behöver inte införa informationsförelägganden 6
            </item>
            <item>
              6.7 Begränsningar av informationsförelägganden 6
            </item>
            <item>
              6.8 Handläggningen av informationsföreläggande 7
            </item>
            <item>
              6.9 Upphovsrättsligt skydd på nätet och utanför 7
            </item>
            <item>
              7 Övriga förändringar i upphovsrätten 8
            </item>
            <item>
              7.1 Undantag från personuppgiftslagen 8
            </item>
            <item>
              7.2 Skadestånd 8
            </item>
            <item>
              7.3 Intrångsundersökning 9
            </item>
            <item>
              8 Skulle lagen hindra kopieringen? 10
            </item>
          </list>
        </div>
        <div type="motProposal" subtype="förslag">
          <head xml:id="i-EcRkUz2AJ3WWNAZEg3KdtE">
            3 Förslag till riksdagsbeslut
          </head>
          <p xml:id="i-Jk79nbey4Mj5PriA3ZzcBa">
            Riksdagen beslutar att avslå proposition 2008/09:67 Civilrättsliga
            sanktioner på immaterialrättens område genomförande av direktiv
            2004/48/EG.
          </p>
        </div>
        <div type="motContent">
          <head xml:id="i-AieePZhyTTX4zcXuUSBAqE" type="h1">
            4 Bakgrund
          </head>
          <p xml:id="i-NPtkg65NZxWrQ5py7koSac">
            Det civilrättsliga sanktionsdirektivet, Ipred1, började som ett
            initiativ från kommissionen 2003 för att bekämpa förfalskade varor.
            Året därpå utvidgades det. Från att ha riktat sig mot kommersiell
            piratkopiering av fysiska produkter började det innefatta en mängd
            förslag riktade mot privatpersoners fildelning. Möjligheten att
            begära ut information från tredje part blev i samband med det
            också en fråga om att begära ut privata abonnentuppgifter från
            operatörer.
          </p>
          <p xml:id="i-TkXpVja78CMpJnSLh4ptgh">
            Även regeringens proposition innehåller förslag till lagändringar
            angående allt från patentlagen till upphovsrätten. De frågor vi
            kommer att ta upp handlar om förslagen till förändringar av upphovsrätten,
            eftersom det är där vi ser risker för privatpersoners rättsäkerhet
            och integritet.
          </p>
          <head xml:id="i-28jrsPpQWQatp4qSWheRRC" type="h1">
            5 Vänsterpartiet om upphovsrätten
          </head>
          <p xml:id="i-XdgfPJGPP3c4j83G7jctGq">
            Vänsterpartiet försvarar upphovsrätten, i dess ideella del såväl
            som dess ekonomiska. Vi försvarar upphovsmannens rätt att bestämma
            vem som tjänar pengar på att sprida ett verk, och därmed möjligheten
            att ta betalt för den rätten. Vi har samtidigt tagit ställning
            för breddade möjligheter att kopiera för personligt bruk och att
            det blir tillåtet att tillgängliggöra upphovsrättsskyddat material
            så länge det inte sker kommersiellt.
          </p>
          <p xml:id="i-MseRTLU6MT17hJhiu1DDS8">
            Vi är medvetna om att utvecklingen av privatpersoners kopiering
            kan ha lett till uteblivna inkomster och därmed en förstärkning
            av problemen med att kulturen inte får ett tillräckligt stort
            samhällsekonomiskt utrymme. Sist i den här motionen argumenterar
            vi för att det liggande lagförslaget inte skulle lösa de problemen.
            Vi förespråkar i stället kulturpolitiska satsningar som en väg
            framåt. Det skulle ge verkliga förstärkningar av inkomsterna till
            kulturekonomin utan att inskränka möjligheterna med den nya tekniken
            eller leda till risker för rättssäkerheten.
          </p>
          <head xml:id="i-M5EM2YN45H9in1QcQ8GhKV" type="h1">
            6 Informationsförelägganden
          </head>
          <p xml:id="i-BSLKGvwGabeuGf7aka7u66">
            Förslaget till ny paragraf om informationsföreläggande, 53 c
            §, har varit central i debatten. Den skulle ge sökanden möjlighet
            att genom domstolsbeslut begära ut information om ursprung och
            distributionsnät från en rad aktörer.
          </p>
          <head xml:id="i-XUcVizSfszij6DjC2KhoTf" type="h2">
            6.1 Privatpersoner i civilrätt
          </head>
          <p xml:id="i-AgiH9ixSq5uae8DZ3cRbPP">
            Civilrättsliga mål innebär ett stort ekonomiskt risktagande för
            en privatperson, som inte motsvaras av samma risk för en ekonomiskt
            stark aktör, t.ex. en organisation som företräder ett antal multinationella
            filmbolag. Konsekvenserna för respektive part av att förlora ett
            civilmål är ojämförbara. En stor del av problemet härrör från
            rättegångskostnaderna: Rättshjälpslagstiftningen är långt ifrån
            tillräcklig för att försäkra privatpersoner om en rimlig möjlighet
            att försvara sina intressen i en civilrättslig konflikt.
          </p>
          <p xml:id="i-WiDmMXBqLdoG1m2mzkf8U1">
            I fall som rör upphovsrätten på nätet kan rättegångskostnaderna
            snabbt nå höga belopp. André Rickardsson, som varit expertvittne
            i flera fildelningsmål, uppskattar kostnaden för en opartisk utredning
            av den tekniska utrustningen i sådana fall till ca 75 000 kr (
            Newsmill den 5 december 2008). Till det kommer advokatkostnader,
            som kan bli dyra med tanke på hur få advokater som är insatta
            i den här sortens upphovsrättsmål.
          </p>
          <p xml:id="i-Cw543RRVtLJBNkhjMTQR14">
            I ett brottmål ska åklagaren bara driva mål där han eller hon
            bedömer att bevisningen räcker för en fällande dom. Åklagaren
            ska dessutom ta upp argument såväl för som emot att den åtalade
            döms. I civilrättsliga processer finns inget sådant. Det är en
            form av process som är konstruerad utifrån att parterna är någorlunda
            jämbördiga, något som med få undantag inte kommer att vara fallet
            i de upphovsrättskonflikter som springer ur användandet av informationsförelägganden.
          </p>
          <p xml:id="i-nncrSeBtbgMyzGCBEmfnd">
            Regeringen bedömer i propositionen att domstolarna kommer att
            behandla 400800 krav på informationsförelägganden varje år. Antalet
            immaterialrättsliga mål i domstolarna bedöms däremot inte öka
            mer än marginellt (s. 255 f.), trots de starka skäl de som mottar
            kravbrev borde ha till att få sin sak prövad. Det har hittills
            varit svårt att fälla någon för upphovsrättsbrott i samband med
            fildelning och det finns ingen stark praxis i frågan om skadeståndsbeloppens
            storlek. Ändå tror vi att regeringen kommer att få rätt i att
            få av kravbreven kommer att sluta med en rättslig prövning. Orsaken
            är just att de kostnader som är förknippade med civilmål är för
            höga för att privatpersoner ska ha rimliga möjligheter att försvara
            sina intressen. Risken är stor att sådana situationer leder till
            fullständigt orättfärdiga förlikningar.
          </p>
          <p xml:id="i-E7aU8h6BFzbPUracSTQiYE">
            Regeringen borde ha behandlat problematiken kring detta utförligt
            i propositionen. Vi menar att lagstiftaren bör undvika att stifta
            lagar som för över rättsprocesser från straffrätt till civilrätt
            när det finns risk för att parterna inte är ekonomiskt jämbördiga.
          </p>
          <head xml:id="i-YL6VgscujJ2dVPQ9akaNxa" type="h2">
            6.2 Problemen med kravbrev till privatpersoner
          </head>
          <p xml:id="i-DZWgQZLdbhFVFB52JLxdER">
            Upphovsrättsorganisationernas övertag i civilrättsliga mål syns
            tydligt i de kravbrev som används systematiskt i de länder som
            infört den här sortens lagstiftning. En 50-årig ålänning fick
            nyligen ett kravbrev på 50 000 kr för att ha fildelat musik (Aftonbladet
            den 1 december 2008). I Schweiz har minderåriga fått kravbrev
            på 70 000 kr ( SvD den 13 november 2008).
          </p>
          <p xml:id="i-Y7vKBD68JFfBnbFNbmJZMi">
            Mallen till Danska Antipiratgruppens kravbrev har också läckt
            ut till nätet, och den visade tydligt att de fall som tagits upp
            i domstol inte är undantag: Den som tillgängliggjort en vanlig
            hårddisk kan lätt ställas inför krav på 100 000 kr eller mer.
            Den som inte förlikar sig med kravet inom tio dagar hotas i standardbrevet
            med att krävas på det dubbla beloppet.
          </p>
          <p xml:id="i-PVQvUW9S6w21fWSqkRY7uM">
            En bidragande orsak till problemet är att upphovsrättsinnehavaren
            inte har något att förlora på att sätta kraven överdrivet högt.
            Går den som fått brevet inte med på ett krav som upphovsrättsinnehavaren
            egentligen misstänker inte skulle hålla i domstol, behöver denne
            inte ta fallet vidare.
          </p>
          <p xml:id="i-D1WSikGrDDtBjMSS7DeMrN">
            I land efter land har resultatet av den här logiken blivit densamma,
            något som på goda grunder upplevs som utpressning. Mot den bakgrunden
            räcker det inte att justitieminister Beatrice Ask svarar att hon
            utgår från att de flesta producenter är klokare än så på frågan
            om det inte finns en risk för att vi får samma problem i Sverige.
          </p>
          <head xml:id="i-4mxrqZ13BgmezUHbntgLip" type="h2">
            6.3 Risk för låga beviskrav
          </head>
          <p xml:id="i-8nSd7HcHXAzpJx3n4bBDVh">
            I promemorian föreslogs att normalt beviskrav skulle gälla för
            en begäran om informationsföreläggande. Regeringen har däremot
            valt att föreslå att ett lägre beviskrav, sannolika skäl, ska
            räcka. Det är oklart vilken praxis det kommer att leda till. En
            vanlig form av bevisning i fildelningsmål hittills har varit att
            upphovsrättsinnehavaren själv dokumenterar aktivitet denne ser
            via Internet, till exempel genom skärmdumpar. Det finns inget
            annat, uppenbart sätt för käranden att styrka sin misstanke.
          </p>
          <p xml:id="i-5rBNNScyGii6DZYqDqJ68b">
            Bevisvärdet av den sortens egen dokumentation är dock mycket
            lågt; det är att betrakta som ett påstående från det eventuella
            brottsoffret om vad som hänt. Problematiken tydliggörs av programmet
            Bevismaskinen, en enkel mjukvara som tagits fram som satir över
            den lätthet med vilken det går att ge en helt fabricerad bild
            av vad som hänt i en dator. Programmet ligger på nätet och gör
            det möjligt för vem som helst att snabbt och enkelt producera
            skärmdumpar där ett valfritt namn eller IP-nummer ser ut att ladda
            ned filer över DC-nätverket.
          </p>
          <p xml:id="i-NMVnVstZCF3DAWcAkLugCG">
            Trots den väl kända problematiken kring detta skriver regeringen
            att det i fråga om olaglig fildelning i regel [är] enkelt att
            säkra bevisning om att ett intrång i objektiv mening har begåtts
            (s. 150). Regeringen hade här gärna fått utveckla hur en sådan
            bevisning bör se ut konkret. Problem med den sortens bevissäkring
            var till exempel ett av skälen till att den misstänkte friades
            i hovrätten i fallet om filmen Hip Hip Hora år 2006. I debatten
            har det gång på gång skett en sammanblandning mellan hur enkelt
            det kan vara att se att ett brott begås och svårigheten för käranden
            att i efterhand bevisa att det skett.
          </p>
          <p xml:id="i-WZvLVF8WmcGtXyg7XdxvpH">
            Till det kommer att det lätt kan uppstå fel i hanteringen av
            IP-adresser. Vid minst sex tillfällen har IT-brottsroteln vid
            Rikskriminalpolisen fått felaktiga IP-adresser, vilket har drabbat
            oskyldiga (André Rickardsson, SvD den 26 november 2008).
          </p>
          <p xml:id="i-EXs4eJjWpHqkftq2Ruv9ST">
            Att regeringen mot den bakgrunden väljer att inte diskutera frågan
            om beviskrav konkret är att dra sig undan sitt ansvar. Risken
            är uppenbar att vi får en rättsosäker praxis.
          </p>
          <p xml:id="i-K4KJHFQT5K72bWeQRKmwNR">
            Det intrycket förstärks av de ekonomiska konsekvenser regeringen
            uppskattar av förslaget, där 400800 ärenden beräknas kosta 24
            miljoner kronor. Den typiska hanteringen av ett informationsföreläggande
            uppskattas därmed kosta ca 5 000 kr. Vi har svårt att se hur en
            rättssäker prövning av påståendet att en viss IP-adress har tillgängliggjort
            en viss fil skulle rymmas inom den sortens ramar.
          </p>
          <head xml:id="i-GQ8t9d1pEkozuZ5HrAMp6G" type="h2">
            6.4 Glidning mot urholkat integritetsskydd
          </head>
          <p xml:id="i-9XqCQrgm4wSyLxpNgwL4UV">
            Lagförslaget har kritiserats för att det ger privata organisationer
            större möjligheter än polisen att begära ut abonnentuppgifter.
            Polis och åklagare kan i dag bara få ut abonnemangsuppgifter vid
            misstanke om brott där fängelse är föreskrivet för brottet och
            det kan förväntas leda till annan påföljd än böter.
          </p>
          <p xml:id="i-ExbQP9jqtEZ4pNrXnvEi2q">
            Regeringen har tillsatt en ny utredning med utgångspunkten att
            det kravet ska sänkas, så att även brott som bara förväntas leda
            till böter räcker för att få ut abonnentuppgifterna (Polismetodutredningen,
            Ju 2008:01, se dir. 2007:185 och dir. 2008:91). Lagstiftningen
            om immaterialrättsbrott fungerar här som en isbrytare i debatten;
            urholkningen av integritetsskyddet i det här specifika fallet
            utvidgas snart till att bli en generell regel. Vi är djupt kritiska
            till den tendensen, som återfinns också i andra sammanhang.
          </p>
          <head xml:id="i-9EN4ACouZai5dR4T8MndEu" type="h2">
            6.5 Poängen med ett opartiskt rättsväsende
          </head>
          <p xml:id="i-J7bDcmY27oaygUwYLyoQYG">
            Lagförslaget går över en principiell gräns: att brott ska hanteras
            av ett opartiskt rättsväsende. Vi har tagit upp några av de konkreta
            problem det medför i just de här fallen, men frågan är också vidare
            än så. Trots allt råder en politisk konsensus om att det i allmänhet
            är helt fel väg att gå att avlasta polisen genom att lägga över
            uppgifterna på käranden. Livsmedelshandlare har inget som liknar
            en motsvarande roll i bekämpandet av snatterier. Villaägare i
            samverkan har inte getts möjligheter att identifiera den de på
            lösa grunder misstänker för inbrottsförsök. Rätten att hålla kvar
            en misstänkt på brottsplatsen innehåller inte en allmän rätt att
            också tvinga den misstänkte att lämna ut vissa personuppgifter.
          </p>
          <p xml:id="i-89uZB7ihJw9hAMur7YNRWX">
            I stället för att gå vidare med speciallagstiftning för immaterialrättsliga
            brott behöver vi diskutera helheten av vart vi är på väg. Den
            allmänna utvecklingen mot urholkad rättssäkerhet och utökad övervakning
            vi sett på senare tid måste brytas.
          </p>
          <head xml:id="i-Rk8erdr4ek5x8QcsNzv1BN" type="h2">
            6.6 Sverige behöver inte införa informationsförelägganden
          </head>
          <p xml:id="i-859UwHuzwG5hPyU6ZMuQKt">
            Regeringen skriver att förslaget bygger på artikel 8 i direktivet.
            Det stämmer, men lagförslaget ignorerar artikel 8 punkt 3 e) i
            direktivet, som slår fast att behandlingen av personuppgifter
            inte ska påverkas av informationsföreläggandet.
          </p>
          <p xml:id="i-GHqSgWWZSQRGeYPVfky6By">
            Det spanska telefon- och internetbolaget Telefónica vägrade att
            lämna ut abonnentuppgifter om misstänkta fildelare till en privat
            organisation, vilket föranledde en process i EG-domstolen. De
            slog i sin dom fast att medlemsstaterna inte behöver lämna ut
            personlig information i civilrättsliga processer i syfte att skydda
            upphovsrätten. EG-domstolen betonade särskilt att direktivet inte
            får tolkas på ett sätt som riskerar att komma i konflikt med grundläggande
            rättigheter, som rätten till respekt för privatlivet.
          </p>
          <p xml:id="i-WKgMGUvZp74h8M7GyFwMjE">
            Sverige är alltså inte tvunget att införa någon möjlighet till
            informationsföreläggande gentemot privatpersoner. Datainspektionen
            gick längre än så i det remissvar den skrev strax innan EG-domstolen
            fällde sitt avgörande. Inspektionen avstyrkte förslaget om informationsföreläggande
            för att den bedömde att det kan finnas rättsliga hinder mot förslaget.
            Den skrev att det inte är klarlagt om förslaget är förenligt med
            de EG-rättsliga bestämmelserna om dataskydd eller den rätt till
            skydd för privatlivet m.m. som följer av artikel 8 i den Europeiska
            konventionen om skydd för de mänskliga rättigheterna och de grundläggande
            friheterna.
          </p>
          <head xml:id="i-R4kdXSvPCoUC28MXFemhgr" type="h2">
            6.7 Begränsningar av informationsförelägganden
          </head>
          <p xml:id="i-PrUGK7Zp5GRwLFqWvVcjH7">
            Förslaget till ny paragraf 53 d § begränsar möjligheterna att
            meddela informationsföreläggande något. Regeringen har i debatten
            hänvisat till den här paragrafen för att framhålla att det bara
            går att begära ut information om den som misstänks för omfattande
            kopiering. I det här fallet betyder dock kopiering med regeringens
            terminologi nedladdning (se s. 264). Den som t.ex. använder något
            av de vanliga fildelningsprogrammen tillgängliggör verken samtidigt
            som de laddas ned. I praktiken torde i princip samtliga av Sveriges
            åtminstone 1,4 miljoner vuxna fildelare ha gjort sig skyldiga
            till omfattande kopiering i regeringens mening.
          </p>
          <p xml:id="i-3iJn5rqbAQ7jEG4rfKF6gD">
            Statsminister Fredrik Reinfeldt sade i en intervju i mars 2008
            att lagförslaget är en legal grund för att komma åt dem som varit
            det riktiga hotet mot upphovsrätten, nämligen de som i stor skala
            ägnat sig åt att fördela upphovsrättsligt material (TT den 14
            mars 2008). Den här propositionen har vare sig klarlagt vilken
            verksamhet det är som avses eller formulerat lagtexterna så att
            de skiljer mellan den utbredda fildelningen och det snävare urval
            statsministern verkar tala om.
          </p>
          <p xml:id="i-JFRLL6sm7ZKEC96oiTAAHC">
            Regeringen har i stället försökt lägga ett allmänt ansvar på
            upphovsrättsinnehavarna att inte använda de rättigheter de nu
            får fullt ut. Ifpi har dock varit mycket tydliga med att de är
            beredda att gå efter också den som laddat ner fyra Abba-låtar
            med informationsförelägganden och kravbrev ( SvD den 12 november
            2008). I den ambitionen har de fullt stöd av regeringens lagförslag.
          </p>
          <head xml:id="i-NfPhz7FvAPbAckgfurQ7bF" type="h2">
            6.8 Handläggningen av informationsföreläggande
          </head>
          <p xml:id="i-Wqh5rkDcvzZX1hsQ5urfqY">
            Förslaget till ny paragraf 53 e § innehåller bestämmelser om
            hur en fråga om informationsföreläggande ska handläggas. En fråga
            som väckt uppmärksamhet är att den vars personuppgifter eventuellt
            ska lämnas ut inte har någon representant som för dennes talan
            i domstolen. I många andra fall utses ett ombud för den som kan
            bli utsatt för ett integritetsintrång, utan dennes vetskap. Ombudet
            kan bemöta argumenten för att lämna ut uppgifterna, och även överklaga
            beslutet en möjlighet som inte ges i det här lagförslaget ( Newsmill
            den 26 november 2008).
          </p>
          <p xml:id="i-R5DVuw9AppNFw8nVeiFzDe">
            Avsaknaden av ett sådant ombud skulle också göra det svårt att
            utveckla rättspraxis. En upphovsrättsinnehavare som nekas att
            få ut abonnemangsuppgifter kan överklaga beslutet och därmed få
            till stånd en rättspraxis genom beslut i hovrätt eller Högsta
            domstolen. Däremot finns ingen sådan möjlighet för abonnemangsinnehavaren.
            Resultatet blir att rättspraxis bara utvecklas från ett håll.
          </p>
          <p xml:id="i-PsMBt99gkrf4UAtek3cm3d">
            Vi menar att det är en invändning som borde ha beaktats. Givet
            att informationsförelägganden ska införas borde abonnenten ha
            rätt till ett ombud i processen. Ombudet borde ha rätt att överklaga
            beslutet och abonnenten ges reella möjligheter till kompensation
            i efterhand för integritetskränkningar som beslutats utan tillräcklig
            grund. Som lagförslaget ser ut är den ensidiga handläggningen
            ytterligare ett skäl att avvisa propositionen och be regeringen
            återkomma med ett nytt förslag.
          </p>
          <head xml:id="i-5uHXkq618cGj8YKpcsvg4c" type="h2">
            6.9 Upphovsrättsligt skydd på nätet och utanför
          </head>
          <p xml:id="i-D5efARhg5h61pYuivmHXZ3">
            Regeringen hävdar att om Sverige inte inför denna möjlighet att
            identifiera abonnenter så måste vi alltså vidta andra åtgärder
            för att förbättra skyddet för upphovsrätten på Internet, eftersom
            EG-domstolen samtidigt påmint om att medlemsstaterna är skyldiga
            att se till att upphovsrätten har ett effektivt skydd också på
            Internet. Det är ett tveksamt påstående; det finns ingen sådan
            formulering om Internet i domslutet. Domstolen skriver i stället
            om balans mellan olika grundläggande rättigheter.
          </p>
          <p xml:id="i-NqsrDdRNmV6tACXFhnRsW9">
            Det finns god grund för att säga att svensk lagstiftning inte
            alls har lagt för lite vikt vid det immaterialrättsliga skyddet.
            Det finns också goda skäl att ifrågasätta regeringens bild av
            att det immaterialrättsliga skyddet i dag skulle vara svagare
            på nätet än utanför.
          </p>
          <p xml:id="i-Y3cgnjbq5LnyXGcnoUbNHj">
            Upphovsrättsinnehavare kommer i princip aldrig åt upphovsrättsbrott
            som inte sker i förvärvssyfte, oberoende av om de sker på Internet
            eller inte. Den som illegalt kopierar en hårddisk i sitt hem har
            aldrig kunnat lagföras effektivare än den som gör samma sak via
            Internet. Vad som händer med införandet av informationsförelägganden
            mot privatpersoner är att Internets karaktär av övervakningsbar,
            offentlig plats används för att börja lagföra brott som aldrig
            har lagförts utanför Internet. Skillnaden illustreras i tabell
            1. Det handlar inte om att ta med immaterialrätten in på nätet,
            utan om att börja tillämpa den på privatpersoner även i praxis.
          </p>
          <head xml:id="i-CthNrU8QVrtp6fgB7YJzht" type="h1">
            Tabell 1. Ger upphovsrätten ett effektivt skydd?
          </head>
          <table>
            <row xml:id="i-6ZP3f2mdKbd5SgTyPBcAsH">
              <cell>
                Utanför Internet
              </cell>
              <cell>
                På Internet
              </cell>
            </row>
            <row xml:id="i-AWastpDiV8hZSrr9y7gxKP">
              <cell>
                Upphovsrättsbrott i förvärvssyfte
              </cell>
              <cell>
                Ja, redan i dag.
              </cell>
              <cell>
                Ja, redan i dag.
              </cell>
            </row>
            <row xml:id="i-6SAGWbEcQrAFCyr27Ujynh">
              <cell>
                Privatpersoners upphovsrättsbrott
              </cell>
              <cell>
                Nej.
              </cell>
              <cell>
                Nej. Informationsföreläggande föreslås för att ändra på det.
              </cell>
            </row>
          </table>
          <p xml:id="i-9DNocinqSVBXTmQSAYDNWs">
            Företag som bryter mot upphovsrätten på nätet kan redan i dag
            lagföras effektivt, utan något behov av informationsförelägganden.
            Det finns inte heller någon praxis i dag där privatpersoner hindras
            från att kopiera upphovsrättsskyddat material utanför nätet genom
            hot om att dras inför civilrättslig domstol. Lagförslaget handlar
            inte om att etablera gammal praxis även på nätet utan om att försöka
            använda nätet för att för första gången etablera en civilrättslig
            praxis mot privatpersoners kopiering.
          </p>
          <head xml:id="i-8keKfKYVsMgmc9bmKFSdCH" type="h1">
            7 Övriga förändringar i upphovsrätten
          </head>
          <head xml:id="i-V2qyzxminsfkZA18K3KeFs" type="h2">
            7.1 Undantag från personuppgiftslagen
          </head>
          <p xml:id="i-8BFJkjTs9PsVWvYcoSyFMd">
            Propositionens förslag till förändring av 53 g § skulle innebära
            att personuppgiftslagens begränsningar inte gäller för den som
            vill upprätta register över konkreta rättsanspråk som handlar
            om brott enligt 53 §. Vi vill slå vakt om personuppgiftslagens
            syfte, att skydda enskilda personer mot kränkning av den personliga
            integriteten, och verkar för en striktare tillämpning av den än
            i dag. Vi motsätter oss därför regeringens förslag till förändring
            av paragrafen.
          </p>
          <p xml:id="i-EJDmz3h6AS5Kw6SJpksfXU">
            I direktivets artikel 8 punkt 3 står det att lagstiftning om
            informationsföreläggande inte ska påverka tillämpningen av andra
            lagbestämmelser som ... e) reglerar ... behandling av personuppgifter.
            Det är därför mycket anmärkningsvärt att regeringen i propositionen
            lägger ett förslag som i högsta grad påverkar just den tillämpningen.
            Hur menar regeringen att den formuleringen i direktivet ska tolkas,
            om inte just som en markering att personuppgiftslagen, i Sveriges
            fall, inte ska påverkas av möjligheten till informationsföreläggande?
          </p>
          <head xml:id="i-LxcNm3L1APyiibJeEKoRv5" type="h2">
            7.2 Skadestånd
          </head>
          <p xml:id="i-Q8jZ171ZD71NiMSEFirURQ">
            Förslaget till förändring i 54 § innebär framför allt att en
            uppräkning införs i lagen över fem exempel på saker som särskilt
            ska tas hänsyn till när ersättningens storlek bestäms. Det som
            är särskilt anmärkningsvärt är den sista punkten i den listan,
            att hänsyn ska tas till upphovsmannens eller rättsinnehavarens
            intresse av att intr ång inte begås. Regeln sägs syfta till att
            ska de­ståndet inte ska vara så lågt att det blir mer ekonomiskt
            lönsamt att begå intrång än att göra rätt för sig. Det må vara
            okomplicerat i fråga om immateri alrättsbrott i förvärvssyfte,
            men lagförslaget syftar uppenbarligen till att försöka följa den
            principen också i fråga om privatpersoners upphovsrättsbrott.
          </p>
          <p xml:id="i-36hn7zreTU84BAPBD5YrnS">
            Svårigheten att förena en sådan ambition med skadeståndsbelopp
            som ryms inom det allmänna rättsmedvetandet torde vara uppenbar
            för den som följt fildelningsdebatten. Andelen av dem som fildelar
            illegalt under ett år och som också döms för det i domstol ligger
            i storleksordningen en på en miljon. Regeringen räknar inte med
            mer än en marginell ökning av antalet rättsfall med anledning
            av lagförslaget. För att uppnå målet att fildelningen trots detta
            inte ska vara ekonomiskt lönsam skulle skadestånden behöva närma
            sig den sorts belopp som Jammie Thomas dömdes att betala i USA:
            220 000 dollar för att ha tillgängliggjort 24 musikfiler.
          </p>
          <p xml:id="i-M6gmUuQiWR5GFf34944Ygh">
            I stället för att ta ett tydligt politiskt ansvar för hur stora
            skadeståndsbelopp som ska utdömas skjuter regeringen över det
            beslutet än mer på domstolarna genom en skrivning som skulle gå
            att använda för nästan vilka belopp som helst. Regeringen skriver
            att ändringarna huvudsakligen är en följd av artikel 13 i direktivet,
            men där finns överhuvudtaget ingen sådan poängtering av någons
            intresse av att intrång inte begås.
          </p>
          <p xml:id="i-Sj2tK3fgqkJBZYDQvpiKbf">
            Omkring hälften av befolkningen i Sverige anser att den vanliga
            fildelningen överhuvudtaget inte ska vara olaglig (se Renforsutredningen
            s.189 f., Rudolf Antoni (2007): Fil, pirater och sjunkande skepp
            eller TV4 Nyheterna/Novus opinion den 5 december 2008). Vi delar
            den åsikten, men även om man inte gör det visar det tydligt att
            den rättspraxis av höga straff och skadestånd som utvecklats i
            fildelningsfallen har ett mycket svagt stöd i det allmänna rättsmedvetandet.
          </p>
          <p xml:id="i-JsDaA5hDYqMFaSrTCSNty7">
            I de fåtal fall som hittills lett till fällande dom i Sverige
            har straffen varit hårda. Tillgängliggörande av en enstaka film
            har kunnat leda till 80 dags­böter, och den högst typiska fildelare
            från Linköping som fälldes i maj 2008 dömdes till villkorlig dom
            och 40 dagsböter. Vi kan också se en tendens till att skadeståndsbeloppen
            i civilmål får enorma proportioner i våra grannlän der. I ett
            uppmä rksammat fall i Danmark nyligen dömdes en man till 220 000
            kro­nor i böter, att betala inom 14 dagar, och till att betala
            rättegångskostnader på ytterligare 90 000 kronor.
          </p>
          <p xml:id="i-NxG3ydgHDDYYLa5PveDdyn">
            Regeringen borde ta till sig av den allmänna opinionen i stället
            för att göra markeringar om ytterligare skärpningar av skadestånden.
          </p>
          <head xml:id="i-R1Udh4LY6d7HYRaiZ3e5Hy" type="h2">
            7.3 Intrångsundersökning
          </head>
          <p xml:id="i-2i7nrg8Ra45ZkMtiHpP2Hg">
            Regeringens förslag till förändring av 56 a § i upphovsrättslagen,
            och motsvarande paragrafer i flera andra immaterialrättsliga lagar,
            vidgar möjligheterna att besluta om intrångsundersökning till
            att gälla också den som i objektiv mening medverkar till brottet.
            I propositionen ges inga konkreta exempel på vad den utvidgningen
            skulle innebära. Eftersom medverkan till upphovsrättsbrott skulle
            kunna ges en vid innebörd i förhållande till fildelningsnätverken
            hade vi gärna sett en mer utförlig redogörelse för konsekvenserna.
          </p>
          <p xml:id="i-7eaU1rrjPCYX5QmDsLAgoh">
            En närliggande fråga som aktualiserats i debatten är om privatpersoner
            kan utsättas för intrångsundersökningar i sin bostad på grund
            av misstänkt fildelning. Av proposition 1998/99:11 framgår att
            en intrångsundersökning i en bostad torde ... i regel endast bli
            aktuell vid allvarliga immaterialrättsintrång. I vilken mån privatpersoners
            fildelning kan anses utgöra allvarliga immaterialrättsintrång
            i dagens lagstiftning är dock fortfarande oklart. Det framgår
            av Ifpis senaste ansökan om undantag från personuppgiftslagen
            att de avser att begära intrångsundersökningar, och dessutom interimistiska
            åtgärder, med anledning av misstänkta upphovsbrott över fildelningsnätverken
            (Datainspektionen, dnr 181 1757-2008, avsnitt 3.4, den 10 december
            2008). Eftersom förslaget om informationsförelägganden ökar de
            praktiska möjligheterna att begära intrångsundersökningar hos
            privatpersoner som misstänks ha begått eller medverkat till upphovsrättsbrott
            på nätet borde frågeställningen ha tagits upp i propositionen.
          </p>
          <head xml:id="i-RM9JgAbVGhn3UjKFyCkBcx" type="h1">
            8 Skulle lagen hindra kopieringen?
          </head>
          <p xml:id="i-XNhjjyJr6wAuEHFmWYY3uY">
            Det finns många skäl att tvivla på att den nya lagen kommer att
            hejda fildelningen. Vi är fortfarande mycket långt från en situation
            där lagstiftningen fungerar som ett reellt hot för den enskilda
            fildelaren.
          </p>
          <p xml:id="i-ARrTRuNvqnA88cqfMKxq85">
            Dagens öppna fildelningsnätverk kompletteras redan av framväxande
            slutna nätverk, som inte skulle vara möjliga att stoppa med mindre
            än en omfattande övervakning av medborgarnas privata kommunikation.
            Ett spår i den utvecklingen är anonyma fildelningsnätverk. Ett
            annat är fildelningsnätverk som bygger på personliga relationer,
            på att människor faktiskt känner dem de kopplar upp sig mot, men
            sammantaget bildar globala nätverk.
          </p>
          <p xml:id="i-NTDfgdNka8DvLPex7yNFzj">
            Det är anmärkningsvärt att regeringen i sitt förslag utgår från
            att dagens teknik kommer att vara oförändrad, och inte ens reflekterar
            över den uppenbara möjligheten att lagen kan vara otillämpbar
            kort efter att den införts. Särskilt gäller det eftersom regeringen,
            till skillnad från vissa skivbolag, tänker sig att upphovsrättsinnehavarna
            självmant ska inskränka sina kravbrev och domstolsförfaranden
            till storskaliga fildelare. Å ena sidan målar regeringen upp en
            bild av en grupp människor som har fildelning som sitt levebröd,
            å andra sidan förutsätts de här fildelarna vara tekniskt oförmögna
            att gå över till ny teknik. Hade regeringen tagit sina egna ambitioner
            och påståenden på allvar, hade den utrett dels hur lagförslaget
            förhåller sig till den pågående tekniska utvecklingen på området,
            dels i vilken mening man överhuvudtaget kan prata om ett toppskikt
            av fildelare med nyckelroller.
          </p>
          <p xml:id="i-9fZTgebkSGx672aHPzsdoH">
            Det finns alltså väldigt liten anledning att tro att den faktiska
            risken att fällas i domstol ska bli tillräckligt hög för att avskräcka
            vare sig fildelare i allmänhet eller en eventuell mindre grupp
            av storskaliga fildelare. Särskilt gäller det efter det mål i
            Svea hovrätt (B 8799-05) där domstolen slog fast att käranden
            måste styrka vem som satt bakom tangentbordet när brottet begicks.
            Så länge den principen gäller, och det inte blir praxis med intrångsundersökningar
            i vanliga fildelningsmål, kommer det även med den nya lagen att
            vara närmast omöjligt att fälla någon som nekar till brott.
          </p>
          <p xml:id="i-MAsbw2oVLZ5MX4ahBsjrXQ">
            Vad som däremot kan hända är att det under en tid uppstår en
            rädsla för att domstolar ska döma folk utan en korrekt bevisning.
            Tyvärr finns det också ett visst fog för en sådan rädsla; den
            som får ett felaktigt kravbrev kommer att sitta i en svår och
            ekonomiskt tung sits.
          </p>
          <p xml:id="i-GoBStfy8aaYwZsUn3tPhRa">
            Den rädslan skulle då gälla såväl dem som fildelar illegalt som
            andra, och t.ex. riskera att leda till färre öppna nätverk. Vi
            menar att möjligheten att koppla upp sig mot nätet på kaféer,
            i offentliga lokaler eller genom tjänster som Fon är för viktig
            för att äventyras. Färre öppna nätverk är en av de värsta konkreta
            risker vi kan se med lagförslaget.
          </p>
          <p xml:id="i-71kxSAAmhKBcmAPLRFcKoU">
            Ett vanligt påstående i debatten har varit att fildelningen vuxit
            sig särskilt stark just i Sverige. Det har sedan förklarats med
            antingen att vi skulle ha en mindre hårdför lagstiftning eller
            att vi var tidiga med bredbandsutbyggnaden. Eurostats ger bara
            ett halvt stöd för det påståendet. Enligt deras statistik fildelade
            visserligen 19 % av svenska folket under första kvartalet 2007,
            medan EU-genomsnittet var 13 %. Samtidigt är det en rad länder
            som ligger före Sverige i statistiken: Nederländerna, Norge, Island,
            Estland, Spanien och Slovenien. Danmark, Finland och Frankrike,
            som använts som exempel på hur hårdare lagstiftning kan stoppa
            fildelningen, ligger på eller över EU-genomsnittet. Under genomsnittet
            ligger framför allt Tyskland, med en relativt svag bredbandsutbyggnad,
            och länder som Rumänien och Slovakien där mycket få har tillgång
            till bredband.
          </p>
          <p xml:id="i-Q3gqidzB9CpNZsCgFJpqEJ">
            De här undersökningarna har överhuvudtaget inte försökt mäta
            vad som sker utanför nätet. En undersökning från Storbritannien
            visade att den illegala kopieringen utanför nätet var betydligt
            mer utbredd än den på nätet bland de 95 % av landets 1824-åringar
            som kopierade illegalt ( The Guardian den 7 april 2008). Den snabba
            takt vi ser i utvecklingen av lagringsmedier innebär också att
            den formen av kopiering kan bli väl så effektiv. Trots sina många
            risker skulle förslaget till lagstiftning betyda mycket lite för
            kopieringsfrågan i stort.
          </p>
          <p xml:id="i-Fft6kz4ZMGH48E246HLp3Q">
            Framtidens kulturekonomi skulle inte bli starkare av att Sverige
            urholkar rättssäkerheten och integriteten på nätet ytterligare.
            Vänsterpartiet föreslår riksdagen att avslå propositionen. Vi
            uppmanar regeringen att återkomma med ett nytt förslag till implementering
            av EU-direktivet där de invändningar vi tagit upp i motionen beaktats.
          </p>
        </div>
        <div type="motSignatures">
          <list>
            <item xml:id="i-EpaUd5T8rdbtmfcjo5AK8j" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-Uh8G9YN8R8WKt5r9boTCj" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-HAmfQAx5KUFJdzyrD7gi4D" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-UJvhXhgquw3oWsjjyvDDJB" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
