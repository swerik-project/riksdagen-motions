<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01980">
  <teiHeader>
    <fileDesc>
      <titleStmt>
        <title>med anledning av propositionen 1977/78:185 om anställning av kvinnor som befäl inom det militära försvaret m. m.</title>
        <author>av Åke Gustavsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:185 om anställning av kvinnor som befäl inom det militära försvaret m. m.</title>
          <idno type="rdwebb">G1021980</idno>
          <rs type="number">1980</rs>
          <ref type="dokument_url_text">http://data.riksdagen.se/dokument/G1021980/text</ref>
          <ref type="dokument_url_html">http://data.riksdagen.se/dokument/G1021980</ref>
          <ref type="dokumentstatus_url_xml">http://data.riksdagen.se/dokumentstatus/G1021980</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3sd3coveTcEfybUorJpXWf</idno>
            <name>ÅKE GUSTAVSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9mTvc3tJRLE5KRgFHaS46" type="signed"/>
        <correspContext corresp="i-9mTvc3tJRLE5KRgFHaS46">
          <note type="signatory" corresp="i-3sd3coveTcEfybUorJpXWf"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1980/mot_197778__1980-001.pdf"/>
      <fw xml:id="i-L6rh6p8kN6gtejX879WN88">
        Motion 1977/78:1980
      </fw>
      <div xml:id="i-Mdg1BJkbiSLPd6Tykw97RL" type="motHeader">
        <div xml:id="i-U2DGfEqvCnjyaa2LaMDAyv" type="motTitle"/>
        <div xml:id="i-SSvp4M4Atb4AD8mbk3BQxV" type="motSubmissionInfo"/>
      </div>
      <div xml:id="i-RuLoawpeqEhTWms8PrD2fd" type="motBody">
        <div xml:id="i-9E85A33XiWKr3UHfYRzXLd">
          <p xml:id="i-Awkj5iBTj6nmQNqzQPJQUm">
            av Åke Gustavsson med anledning av propositionen 1977/78:185
            om anställning av kvinnor som befäl inom det militära försvaret
            m. m.
          </p>
          <p xml:id="i-5DndHUMYd1YhB2MAnbeyY4">
            Den proposition, 1977/78:185, om anställning av kvinnor som befäl
            inom försvarsmakten som den borgerliga regeringen nu lagt fram
            innebär att det sista exklusivt manliga yrkesområdet inom statsförvaltningen
            stegvis öppnas för kvinnor. Den grundar sig på ett enhälligt betänkande
            från den år 1975 tillsatta beredningen om kvinnor i försvaret
            (BKF). Vi hälsar med tillfreds- ställelse att det initiativ till
            denna reform som den socialdemokratiska regeringen tog därmed
            har följts upp. Det är betydelsefullt från jämställd- hetssynpunkt
            att det nu blir möjligt för kvinnor att vinna anställning som
            befäl inom försvaret. Vi kan därför i huvudsak ansluta oss till
            propositionens förslag. Propositionen har dock vissa brister när
            det gäller behandlingen av BKF:s förslag om praktikanställning
            i betänkandet (SOU 1977:26) Kvinnan och försvarets yrken. I propositionen
            uttalas att det ännu är för tidigt att ta ställning till om det
            behövs eller kommer att behövas särskild praktiktjänst- göring
            eller praktikanställning för kvinnor. Vi anser att beredningsförslaget
            i denna del är angeläget som ett led för ökad jämställdhet i rekryteringen
            till försvarsmaktens befälsyrken men också som en metod att motverka
            ungdomsarbetslösheten. Tillgänglig statistik över den totala permanenta
            och tillfälliga praktikverk- samheten inom statsförvaltningen
            under budgetåret 1976/77 visar att drygt 5 26 avsåg myndigheter
            och verk inom försvarsmakten, medan ca 12 96 av alla statligt
            anställda sysselsätts inom denna sektor. Detta visar att ytterligare
            insatser behövs för att försvarsmakten skall kunna anses svara
            för en skälig andel av praktikantverksamheten. Här bör också erinras
            om att staten som arbetsgivare vid flera tillfällen har deklarerat
            sitt ansvar för att skapa praktikplatser för ungdom. I propositionen
            1977/78:164 om åtgärder mot ungdomsarbetslösheten uttalas att
            det under de närmaste åren kommer att krävas ett kraftigt ökat
            utrymme i arbetslivet för arbetslivsorientering och praktikarbete.
            Där framhålls också att stora krav kommer att ställas på både
            företag och förvaltningar när det gäller att få fram praktikplatser
            för ungdom. När det gäller rekrytering av kvinnor som yrkesbefäl
            är det av stor betydelse att intresserade kvinnor ges en med männen
            jämförlig chans att lära känna de nya befälsyrkena. Särskilda
            praktikplatser är då viktiga, eftersom inkörsporten till befälsyrkena
            för männen är den allmänna värnplikten men för kvinnor bygger
            på eget val. Antalet elevplatser i befälsskolorna för
          </p>
          <pb facs="riksdagen-motions-pdf/data/197778/mot_197778__1980/mot_197778__1980-002.pdf"/>
          <fw xml:id="i-MYk74t4CFQ3JeNbpEKNRnT">
            Mot. 1977/78:1980 5
          </fw>
          <p xml:id="i-3zQMrmkNYeE3nvVUW8Yfgg">
            värnpliktiga bestäms av det organisatoriska behovet för försvarsmakten.
            Om inte särskilda praktikplatser tillkommer skulle därför bara
            de kvinnor som redan preliminärt antagits som aspiranter och därmed
            uppfyller kraven på allmän behörighet, befälsskattning m. m. få
            genomgå den frivilliga grundut- bildningen. Till detta kommer
            de svårigheter kvinnor visat sig möta när de skall bryta in på
            typiskt manliga yrkesområden. I beaktande härav bör särskilda
            praktikplatser för kvinnor som vill bli befäl skapas redan från
            reformens igån gsättning. Praktikverksamheten bör ges sådan omfattning
            att rekryteringen av kvinnor till befälsyrkena efter hand kan
            leda till en verklig inbrytning. I propositionen uttalas att kvinnor
            som skall bli befäl bör genomgå utbildning motsvarande den grundutbildning
            som övrigt blivande yrkesbefäl får inom värnpliktens ram. Den
            skall både i fråga om längd och innehåll motsvara den grundutbildning
            som befälsuttagna värnpliktiga i motsvarande kategorier genomgår.
            Det är därför knappast befogat att i praktikfrågan avvakta beslutet
            om hur den frivilliga grundutbildningen för kvinnligt och manligt
            befäl detaljutformas. Av de två alternativ för praktikanställning
            som beredningen föreslagit bör i första hand alternativ I genomföras.
            Det innebär att kvinnor i egenskap av praktikanter får genomgå
            en utbildning motsvarande de första ca tre månaderna av de befälsuttagna
            värnpliktigas grundutbildning inom vissa utbildningslinjer. Med
            hänvisning till det anförda hemställs att riksdagen som sin mening
            ger regeringen till känna vad i motionen anförts om praktiktjänstgöring
            för kvinnor med inriktning på yrkesbefälsanställning.
          </p>
          <p xml:id="i-ET9GAc55skmudbdNXfQW4V" type="date">
            Stockholm den 16 maj 1978
          </p>
          <div type="signatureBlock" id="i-8ec9Tez6tscG8p2pTUE9zB">
            <p who="i-3sd3coveTcEfybUorJpXWf" type="signature">
              ÅKE GUSTAVSSON (s)
            </p>
          </div>
        </div>
      </div>
    </body>
  </text>
</TEI>
