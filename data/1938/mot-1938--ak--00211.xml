<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__211/mot_1938__ak__211-001.pdf"/>
      <fw xml:id="i-34zX1eGL5MyMLrKFEcJ9pr">
        Motioner i Andra kammaren, Nr 211. 15
      </fw>
      <div type="motHeader" xml:id="i-Jx9ZkMvXiGUwvhHxyjMRCJ">
        <div type="motTitle" xml:id="i-V6xvLAe6NuQwbi7JDnKzsf"/>
        <div type="motSubmissionInfo" xml:id="i-XrmfbAwKGxPzFkwPbZST9D"/>
      </div>
      <div type="motBody" xml:id="i-XWQr8WKwmRSD5SS82tsYKB">
        <div xml:id="i-6v7GVMRMuFaScfckaAX7Ph">
          <p xml:id="i-DksRyFjtPvhNYc97Bm3c2W">
            Nr 211.
          </p>
          <p xml:id="i-4kKoYdy5NXnAwYahxyxikv">
            Av fru Nordgren, angående hos utländska diplomater anställdas
            försäkring för skada till följd av olycksfall i arbete.
          </p>
          <p xml:id="i-Fbawsd14S1cbuu2iqDWfJz">
            Jämlikt lag den 17 juni 1916 om försäkring för olycksfall i arbete
            skall envar arbetare, med vissa undantag, vara försäkrad för skada
            till följd av olycksfall i arbete. Kostnaden för försäkringen
            skall, med bidrag av stats- medel till omkostnaderna, bestridas
            genom försäkringsavgifter, som erläg- gas av arbetsgivaren. Då
            emellertid främmande länders diplomater icke kunna åläggas skyldighet
            att betala dylika avgifter, falla hos dem anställda arbetare,
            i regel hembiträden och andra i hushållet arbetande, utanför ifrå-
            gavarande lags tillämpningsområde och kunna icke erhålla där föreskriven
            ersättning för skada till följd av olycksfall i arbete, med mindre
            arbetsgi- varen frivilligt försäkrat dem. Enligt inhämtade uppgifter
            finnes hos härvarande utländska diplomater omkring ett 100-tal
            svenska medborgare anställda. Såsom exempel på följ- derna av
            att dessa äro undantagna från tillämpningen av bestämmelserna
            i lagen om försäkring för olycksfall i arbete må anföras följande:
            Ett hembiträde, som hösten 1936 anställdes hos sekreteraren vid
            ett främ- mande lands legation härstädes, råkade under arbetet
            skada högra handen. Blodförgiftning uppstod, och den skadade nödgades
            efter en månads sjuk- husvistelse underkasta sig ytterligare tre
            månaders behandling, under vilken tid hon var helt urståndsatt
            att arbeta. Då hon icke kunde erhålla ersätt- ning enligt olycksfallsförsäkringslagen,
            måste hon anlita fattigvården. Hon kan nu utföra endast lättare
            hushållsarbete, även detta med svårighet, och står dessutom inför
            utsikten att nödgas genomgå en operation av den skadade handen,
            möjligen amputation av långfingret, vilket säkerligen kom- mer
            att medföra men för framtiden. På grund av sin sålunda väsentligt
            nedsatta arbetsförmåga måste hon nöja sig med arbete, som ger
            mindre ekonomisk ersättning. Såsom ovan anförts, är antalet hos
            utländska diplomater anställda sven- ska arbetare ringa, men även
            detta fåtal bör tillförsäkras skydd mot de ekonomiska följderna
            av skada genom olycksfall i arbetet. Även om det förekommer, att
            utländsk beskickning genom frivillig försäkring eller på annat
            sätt bereder de anställda sådan ersättning, innebär detta icke
            önsk- värd trygghet för ifrågavarande grupp arbetande, då åtgärden
            icke vidtages av alla här avsedda arbetsgivare och är helt beroende
            på vederbörandes goda vilja. Frågan är enligt min mening av den
            vikt, att det bör utredas, i vad mån här avsett skydd kan tillförsäkras
            även hos utländska diplomater anställda arbetare. Möjligen kan
            saken ordnas därigenom, att staten helt åtager sig kostnaderna
            härför i likhet med vad som gäller beträffande utländska med-
          </p>
          <pb facs="riksdagen-motions-pdf/data/1938/mot_1938__ak__211/mot_1938__ak__211-002.pdf"/>
          <fw xml:id="i-2KSPyKkfZuzuwiMLfDdx5G">
            16 Motioner i Andra kammaren, Nr 211.
          </fw>
          <p xml:id="i-M66Tx9qgfTFstWMJTa1Uu9">
            borgares fattigvård. Då erforderlig trygghet för de anställda
            på grund av deras fåtalighet kan uppnås utan nämnvärda kostnader,
            torde frågan kunna lösas utan större svårigheter. Det kan icke
            vara rimligt, att vissa arbetsanställda helt ställas utan skydd
            mot följderna av olycksfall i arbetet och, om sådan olyckshändelse
            drabbar dem, hänvisas till fattigvården eller, vid varaktig arbetsoförmåga
            till invali- ditetspension. Riksdagen har i fjol i skrivelse till
            Kungl. Maj:t (nr 261) anhållit, att Kungl. Maj:t måtte låta verkställa
            en allsidig utredning rörande en förbätt- rad lagstiftning om
            försäkring för olycksfall i arbete samt för riksdagen framlägga
            de förslag, vartill utredningen kan föranleda. Här framlagda spörsmål
            torde lämpligen kunna upptagas till utredning i sammanhang med
            den redan beslutade utredningen om revision av olycksfallsförsäkringslagen.
            På grund av vad sålunda anförts får jag hemställa,
          </p>
          <p xml:id="i-7J2cxrnogd6efZiuufRq55">
            att riksdagen måtte besluta skrivelse till Kungl. Maj:t med anhållan,
            att Kungl. Maj:t ville låta verkställa utred- ning beträffande
            frågan om de hos utländska diplomater an- ställdas försäkring
            för skada till följd av olycksfall i arbete samt för riksdagen
            framlägga det förslag, vartill utredningen kan föranleda.
          </p>
          <p xml:id="i-CJ5UWP7fF5o6616r3mrLPo" type="date">
            Stockholm den 22 januari 1938.
          </p>
          <p xml:id="i-9LaZo58kXvbRc2o4AvJUC8">
            Olivia Nordgren.
          </p>
          <p xml:id="i-TggfgD72ZGg9BpsLmA3Hps">
            Stockholm 1938. Kungl. Boktryckeriet, P. A. Norstedt &amp; Söner.
            380421
          </p>
        </div>
      </div>
    </body>
  </text>
</TEI>
