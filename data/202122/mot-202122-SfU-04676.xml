<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04676">
  <teiHeader>
    <fileDesc>
      <titleStmt>
        <title>med anledning av prop. 2021/22:224 Utvisning på grund av brott – ett skärpt regelverk</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4676 av Maria Malmer Stenergard m.fl. (M)</title>
          <idno type="rdwebb">H9024676</idno>
          <rs type="number">4676</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024676/text</ref>
          <ref type="dokument_url_html">http://data.riksdagen.se/dokument/H9024676</ref>
          <ref type="dokumentstatus_url_xml">http://data.riksdagen.se/dokumentstatus/H9024676</ref>
          <ref type="docx">http://data.riksdagen.se/fil/D013A784-FE8F-4832-8804-823C6B8350DB</ref>
          <ref type="pdf">http://data.riksdagen.se/fil/EC25CB95-1EDE-4B3F-A996-506C833CE12C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WF9dyjipbcXqjkDZhJ83Tm" type="basedOn"/>
        <correspContext corresp="i-WF9dyjipbcXqjkDZhJ83Tm">
          <ref>Proposition 2021/22:224</ref>
        </correspContext>
        <correspAction xml:id="i-JaiCPzs9ED2ghkddiM6wBB" type="signed"/>
        <correspContext corresp="i-JaiCPzs9ED2ghkddiM6wBB">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-Bx7QmqLEPz9D9thydeXkDj" type="submitted">
          <date when="2022-04-22"/>
          <time when="16:10:38"/>
        </correspAction>
        <correspAction xml:id="i-9jW5tRSEPKGDAyS8VPzRqD" type="reviewed">
          <date when="2022-05-02"/>
          <time when="18:22:39"/>
        </correspAction>
        <correspAction xml:id="i-LFaDgbSgC9RLDYGrHLSzee" type="dismissed">
          <date when="2022-05-03"/>
        </correspAction>
        <correspAction xml:id="i-TLPzESzqLuKUs4EMa9HTpw" type="referred">
          <date when="2022-05-04"/>
        </correspAction>
        <correspAction xml:id="i-LHxXTj9oC57hoahmUaEzYa" type="assigned">
          <date when="2022-10-12"/>
          <time when="11:38:03"/>
        </correspAction>
        <correspContext corresp="i-LHxXTj9oC57hoahmUaEzYa">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-UtryQRayoXpAzJsQnoADry" type="behandlas_i"/>
        <correspContext corresp="i-UtryQRayoXpAzJsQnoADry">
          <ref type="uppgift">2021/22:SfU28</ref>
          <ref type="ref_dok_id">H901SfU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU28</ref>
          <ref type="ref_dok_titel">Utvisning på grund av brott - ett skärpt regelverk</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4676 av Maria Malmer Stenergard
          m.fl. (M) med anledning av prop. 2021/22:224 Utvisning på grund
          av brott – ett skärpt regelverk
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FddUFo52Hft9YPRkKC6myC">
            Förslag till riksdagsbeslut
          </head>
          <list style="ol">
            <item xml:id="i-6dEUjLsGy45izHYvNM3Jtc">
              Riksdagen ställer sig bakom det som anförs i motionen om att
              ett brott med ett straffvärde på fängelse som huvudregel ska leda
              till utvisning på grund av brott, även om det inte finns en återfallsrisk,
              och tillkännager detta för regeringen.
            </item>
            <item xml:id="i-SPoNunx1dEbkGPG5G3p7nk">
              Riksdagen ställer sig bakom det som anförs i motionen om att
              åklagare regelmässigt bör undersöka förekomsten av eventuella
              utländska brottmålsdomar och tillkännager detta för regeringen.
            </item>
            <item xml:id="i-CLGcF8nx85TTCopEVybhr3">
              Riksdagen ställer sig bakom det som anförs i motionen om att
              den dömdes anknytning endast i undantagsfall ska kunna utgöra
              hinder mot utvisning på grund av brott och tillkännager detta
              för regeringen.
            </item>
            <item xml:id="i-H2uMeuBEWNWwKDX2YDgV32">
              Riksdagen ställer sig bakom det som anförs i motionen om att
              regeringen inom två år från det att lagen träder i kraft ska göra
              en utvärdering av hur vistelsetiden beaktas i domstolspraxis och
              tillkännager detta för regeringen.
            </item>
            <item xml:id="i-DeCBR3fgcyJi1vizb3XYm9">
              Riksdagen ställer sig bakom det som anförs i motionen om att
              bedömningen av verkställighet ska göras i nära anslutning till
              avtjänandet av straffet och tillkännager detta för regeringen.
            </item>
            <item xml:id="i-FnzrBpZm9JNZ6VYdTdo9oF">
              Riksdagen ställer sig bakom det som anförs i motionen om att
              regeringen snarast möjligt ska återkomma med förslag som innebär
              att utvisningsfrågan alltid ska prövas vid hedersrelaterade brott
              samt hatbrott och tillkännager detta för regeringen.
            </item>
            <item xml:id="i-LeFwkbZmLyWpv1hQdk3k7V">
              Riksdagen ställer sig bakom det som anförs i motionen om att
              åklagare alltid ska yrka på utvisning på grund av brott när förutsättningarna
              enligt lagstiftningen är uppfyllda och tillkännager detta för
              regeringen.
            </item>
            <item xml:id="i-PPetE3ZYW1UFYjsfCuMYBz">
              Riksdagen ställer sig bakom det som anförs i motionen om att
              regeringen inom två år från det att lagen träder i kraft ska följa
              upp hur förslaget om att öka möjligheten att neka uppehållstillstånd
              påverkat Migrationsverkets och migrationsdomstolarnas bedömningar
              och tillkännager detta för regeringen.
            </item>
            <item xml:id="i-UMy52pihhGSxCVCYMfWvbM">
              Riksdagen ställer sig bakom det som anförs i motionen om att
              regeringen bör återkomma med lagförslag om att en allmän domstols
              beslut om utvisning på grund av brott innebär att eventuella uppehålls-
              och arbetstillstånd som tidigare meddelats utlänningen ska förfalla
              och tillkännager detta för regeringen.
            </item>
            <item xml:id="i-3zr7BGMJe3SKqEPas4foZW">
              Riksdagen ställer sig bakom det som anförs i motionen om att
              genomföra vissa direktivbestämmelser för att öka möjligheterna
              att återkalla uppehållstillstånd och tillkännager detta för regeringen.
            </item>
            <item xml:id="i-Da453Uo1gWezHN4TK85RSJ">
              Riksdagen ställer sig bakom det som anförs i motionen om att
              allmän domstol ska underrätta Migrationsverket när en utlänning
              döms för brott, och detta tillkännager riksdagen för regeringen.
            </item>
            <item xml:id="i-Pp3skprcP2nC7Ejv6PhE3S">
              Riksdagen avslår regeringens förslag i 7 kap. 4 § tredje stycket
              utlänningslagen.
            </item>
            <item xml:id="i-XLDeb1oxHxYdRcJTSXF8CH">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag som möjliggör
              inhibition av utvisningsbeslut eller uppskjuten verkställighet
              för personer som utvisats på grund av brott när det finns icke
              bestående verkställighetshinder och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Bbx5qUWc1MFig1dKQVder" type="h1">
            Inledning
          </head>
          <p xml:id="i-26qt2QPn51y5m1RCMpKyLz">
            För Moderaterna är det en självklarhet att om man kommer från
            ett annat land för att vistas eller bo i Sverige ska man följa
            lagstiftningen här.
          </p>
          <p xml:id="i-SP3qt6EktvWaP7TNt7aPWw">
            Åren 2000–2014 uppgick antalet utvisningsdomar till i genomsnitt
            734 per år. Ut­vecklingen av antalet utvisningsdomar följde till
            större delen inte utvecklingen av hur många utländska medborgare
            som dömdes för brott. Under 2015–2019 var det i genom­snitt 677
            tingsrättsdomar per år som innefattade ett beslut om utvisning.
            Andelen utländ­ska medborgare som dömdes till utvisning låg denna
            tidsperiod därmed i genomsnitt på 4,4 procent av det totala antalet
            dömda utländska medborgare. Som lägst var den 3,8 procent, vilket
            var 2019. Det är således endast en mindre andel av dömda utländska
            medborgare som utvisas. En faktor som i hög grad påverkar om en
            utlänning utvisas på grund av brott är vistelsetiden i Sverige
            och övrig anknytning hit (Brå och SOU 2021:61 s. 168 och 171 f.).
          </p>
          <p xml:id="i-DiWfuYdB6jjkDDipoNqjAe">
            Att regeringen presenterar förslag som innebär att det ställs
            högre krav på utlänning­ens etablering i det svenska samhället
            för att han eller hon inte ska bli utvisad är – om än inte tillräckligt
            – positivt liksom att det påtalas att vissa brottstyper kan tyda
            på bris­tande anpassning till svenska normer och förhållanden.
          </p>
          <head xml:id="i-XDfGvhfLuakDYQm3sUAxP6" type="h1">
            De grundläggande förutsättningarna för utvisning på grund av
            brott
          </head>
          <p xml:id="i-KNahF2aemHQtYTcwNc9ojZ">
            Regeringen argumenterar för att utvisning många gånger framstår
            som en alltför ingri­pande åtgärd även om utlänningen döms till
            en strängare påföljd än böter. Regeringen anser därför att kravet
            på att det antingen finns en återfallsrisk eller att brottet är
            av visst allvar bör behållas, se s. 31. Vidare anser regeringen
            att risken för fortsatt brottslighet som skäl för utvisning bör
            bedömas på samma sätt som i dag. För att utvisning obero­ende
            av återfallsrisk ska få ske ska det krävas att brottet har ett
            straffvärde som mot­svarar fängelse i minst sex månader eller
            att det annars är av sådan karaktär att utlän­ningen inte bör
            få stanna kvar i Sverige.
          </p>
          <p xml:id="i-XFuv8dcNf5bUEQdRK2V5PJ">
            Regeringens förslag innebär en skärpning jämfört med gällande
            praxis enligt vilken man tämligen strikt tillämpar den allmänna
            riktlinjen om att brottet bör ha ett straffvärde som motsvarar
            fängelse i minst ett år för att utvisning ska komma i fråga, se
            s. 34 och proposition 1993/94:159 s. 13 och 33. Att straffvärdegränsen
            även fortsättningsvis ska kunna underskridas när brottets karaktär
            ger skäl till det bör också leda till en skärpning i och med att
            straffvärdegränsen sänks.
          </p>
          <p xml:id="i-WC9VaYjLCsz6Q25hFsjjhr">
            Moderaterna anser dock att regeringens förslag i dessa delar
            inte går tillräckligt långt. Moderaterna anser att den, inom de
            ramar som grundlagen, EU-rätten och internatio­nella åtaganden
            sätter, som begår ett brott med straffvärde motsvarande fängelsenivå
            ska utvisas. Denna huvudregel ska gälla även om det inte föreligger
            en återfallsrisk.
          </p>
          <p xml:id="i-G46j7BVjmr4BQPQZnPqjEo">
            I de domar som innehöll beslut om utvisning under 2000–2014 var
            den vanligaste strafftiden två månaders fängelse. Eftersom denna
            strafftid ligger långt under det straff­värde som krävs för att
            enbart brottets allvar ska kunna läggas till grund för utvisning
            dras i propositionen slutsatsen att beslut om utvisning i stor
            utsträckning grundas på att det finns risk för fortsatt brottslighet.
            Således skulle den huvudregel Moderaterna före­språkar leda till
            att fler utvisas på grund av brott än vad som kan förväntas med
            de re­geländringar regeringen föreslår.
          </p>
          <p xml:id="i-EdZQDriE7A5sQBxE4JY5Re">
            Åklagarmyndigheten understryker i sitt remissvar vikten av att
            en utländsk dom ges samma betydelse som en svensk dom och att
            en utländsk dom skulle kunna utgöra ett självständigt underlag
            för bedömningen av recidivfaran. Moderaterna anser att åklagare
            regelmässigt bör undersöka förekomst av eventuella utländska brottmålsdomar.
          </p>
          <head xml:id="i-SmSL3QQcAmwaSevSwMCNUH" type="h1">
            Anknytning och vistelsetid
          </head>
          <p xml:id="i-A4eZsW3JxxWTRCNRhgE5y9">
            Regeringens bedömning är att skälen till utvisning, liksom hittills,
            bör vägas mot utlän­ningens anknytning till Sverige. Däremot finns
            anledning att strama åt anknytnings­regleringen så att utvisning
            förbehålls de fall då utlänningen i nämnvärd utsträckning har
            etablerat sig i det svenska samhället eller har starka familjeband
            hit, se s. 41. Enligt förslaget har domstolen särskilt att beakta
            utlänningens etablering i det svenska sam­hället. Bestämmelsen
            om utlänningens etablering i samhället ersätter de två punkter
            som i gällande lagstiftning tar upp utlänningens levnadsomständigheter
            och vistelsetid, se s. 43. Vistelsetid bör inte ges samma självständiga
            betydelse som i dag utan i stället utgöra ett led i bedömningen
            av utlänningens etablering här. Större vikt bör läggas vid de
            faktiska band som uppkommit under utlänningens vistelsetid i landet,
            se s. 42. Vidare föreslås att kravet på att det ska finnas synnerliga
            skäl för att utvisa en utlänning som har vistats en viss tid i
            Sveriges tas bort.
          </p>
          <p xml:id="i-KkXQNRCd8GNDReoFwJF3nv">
            Moderaterna välkomnar att kravet på synnerliga skäl tas bort
            samt den i övrigt av­sedda skärpningen. Det är dock önskvärt att
            regelverket kring anknytning och vistelsetid stramas upp mer än
            regeringen föreslår. Endast i de fall en utvisning skulle strida
            mot ett svenskt konventionsåtagande ska anknytning till det svenska
            samhället eller till personer bosatta i Sverige kunna utgöra anledning
            till att den utländska medborgaren inte blir utvisad på grund
            av brott. En sådan undantagsbestämmelse ska tillämpas restriktivt.
          </p>
          <p xml:id="i-9M6B8LxJqHWwxP1MxRYivS">
            Vidare anser Moderaterna att regeringen inom två år från det
            att lagen träder i kraft ska göra en utvärdering av hur vistelsetiden
            beaktas i domstolspraxis.
          </p>
          <head xml:id="i-GmK925DyAkGAm7F8NWTXmX" type="h1">
            Verkställighetshinder
          </head>
          <p xml:id="i-HmVbXt56ZWGDxvNBhdvQUp">
            Regeringens bedömning är att domstolarna även fortsättningsvis
            bör beakta om det finns hinder mot verkställighet vid prövning
            av utvisningsfrågan.
          </p>
          <p xml:id="i-UuqKJRvxWz45MvEJTPSTgX">
            Som Högsta domstolen konstaterat är möjligheten att i samband
            med avgörandet av ett brottmål beakta eventuella verkställighetshinder
            som kan föreligga vid tidpunkten för villkorlig frigivning begränsad,
            inte minst när ett långt fängelsestraff dömts ut (NJA 2019 s.
            47 I–III). Det finns en överhängande risk för att en bedömning
            av om det finns verkställighetshinder hinner bli inaktuell, varför
            det kan ifrågasättas om det är menings­fullt att pröva om det
            finns verkställighetshinder (se även MIG 2015:1). Praxis från
            Högsta domstolen (NJA 2019 s. 47 I–III) innebär att utvisning
            inte ska förordnas vid s.k. bestående hinder. I fråga om generella
            verkställighetshinder får det därför anses före­ligga en presumtion
            för att domstolen ska besluta om utvisning. Klargörandet i praxis
            är välkommet och bidrar förhoppningsvis till en minskad risk att
            domstolar i alltför stor utsträckning vid beslutstillfället avstår
            från att besluta om utvisning på grund av verk­ställighetshinder.
            Moderaterna anser ändock, till skillnad från vad regeringen föreslår,
            att frågan om verkställighetshinder bör prövas först i nära anslutning
            till verkställighet av utvisningsbeslutet, dvs. efter eller mot
            slutet av att strafftiden har avtjänats.
          </p>
          <p xml:id="i-SeJZ7bWkxb47Nn3zZ1433G">
            Vidare bör en genomlysning av reglerna i 12 kap. utlänningslagen
            om verkställig­hetshinder, uppehållstillstånd och upphävande av
            sådana utvisningsbeslut göras. Även med beaktande av att flera
            av bestämmelserna styrs av internationella åtaganden torde det,
            som Migrationsverket lyfter i sitt remissvar, finnas visst utrymme
            för och behov av en översyn av regelverket.
          </p>
          <head xml:id="i-27MAPGLrg6ccPjeyokBuRq" type="h1">
            Återreseförbud
          </head>
          <p xml:id="i-5SCXbfU6UTBPPycR51BVwy">
            Moderaterna har förespråkat skärpta regler för återreseförbud,
            varför regeringens förslag om längre återreseförbud är välkomna.
          </p>
          <p xml:id="i-3XXR67xJR5ynfCMddRm2Hq">
            Domstolen har bl.a. att beakta utlänningens anknytning till Sverige
            när återrese­förbudets längd ska bestämmas. En stramare bedömning
            av utlänningens anknytning än hittills är avsedd, se s. 69. Utifrån
            Moderaternas allmänna hållning om betydelsen av anknytning till
            det svenska samhället eller till personer bosatta i Sverige i
            frågan om utvisning välkomnas det. Det bör göras restriktiva bedömningar.
          </p>
          <p xml:id="i-KahiXraUyWRzs8hAe9ydWF">
            Det är angeläget att den som begår brott och som till följd av
            detta utvisas inte åter­vänder till Sverige i strid med återreseförbudet.
            Moderaterna anser att straffminimum för olovlig vistelse i strid
            med återreseförbud på grund av brott ska höjas till fängelse i
            sex månader.
          </p>
          <head xml:id="i-SDw7MomzXhhxWTo3ATgnsx" type="h1">
            Hedersrelaterad brottslighet och hatbrott
          </head>
          <p xml:id="i-TG95EAkxEsmfeChraAafUg">
            Hedersrelaterat våld och förtryck utgör ett allvarligt samhällsproblem
            och får stora kon­sekvenser för de individer som drabbas. De värderingar
            som ligger bakom denna typ av handlingar liksom hatbrott strider
            mot den grundläggande principen om alla människors lika värde
            och den enskilda människans frihet och värdighet. Det är av stor
            vikt att sam­hället kraftfullt markerar mot alla former av sådant
            handlande och inte minst när det går så långt att det blir fråga
            om brottsliga handlingar.
          </p>
          <p xml:id="i-NBNVsAtFciPZYP22byt2aC">
            Moderaterna instämmer i regeringens ståndpunkt att det som ett
            led i att bekämpa hedersrelaterad brottslighet och hatbrott bör
            säkerställas att den som har gjort sig skyldig till sådan brottslighet
            utvisas från Sverige i de fall det finns förutsättningar för det.
            Regeringen finner att det av principiella skäl inte är en lämplig
            lösning att införa en obligatorisk prövningsskyldighet för domstolarna.
            Utredningen har inte heller övervägt hur en reglering som riktas
            mot åklagarna skulle se ut, varför det inte finns möjlighet att
            redan nu gå vidare med ett sådant förslag. Regeringen avser dock
            att i ett annat samman­hang utreda om en sådan ordning bör införas.
          </p>
          <p xml:id="i-8N2h43B5BNZhjG8KvZCBzn">
            Moderaterna anser att regeringen snarast möjligt ska återkomma
            med förslag som innebär att utvisningsfrågan alltid ska prövas
            vid hedersrelaterade brott samt hatbrott. Det ligger i linje med
            Moderaternas inställning att åklagare alltid ska yrka på utvisning
            på grund av brott när de allmänna förutsättningarna för utvisning
            på grund av brott är uppfyllda vid en preliminär bedömning.
          </p>
          <head xml:id="i-PGpnYPaQHFfvKXK9r9BdZN" type="h1">
            Ökade möjligheter att neka uppehållstillstånd för en utlänning
            som begått brott
          </head>
          <p xml:id="i-Uc5nwe2veiNCC5xTKaPqcX">
            Ambitionen att öka möjligheterna att neka uppehållstillstånd
            för en utlänning som begått brott är välkommen. Däremot är det
            oroväckande att remissinstanser som Förvaltningsrätten i Malmö,
            tillika en av landets migrationsdomstolar och Migrations­verket,
            är tveksamma till om förslaget medför den ändring som avses. Moderaterna
            delar denna farhåga. För att säkerställa att den av regeringen
            föreslagna ändringen får avsedd effekt bör regeringen inom två
            år från det att lagen träder i kraft följa upp hur regelförändringen
            påverkat Migrationsverket och migrationsdomstolarnas bedömningar.
          </p>
          <head xml:id="i-2sirJ9n4q877YGnbbPihd2" type="h1">
            Skärpning av bestämmelserna om att återkalla uppehållstillstånd
            m.m.
          </head>
          <p xml:id="i-7nKf5TzER2kryhnWJXfDMZ">
            Förvaltningsrätten i Malmö samt Migrationsverket anser att det
            bör tydliggöras i lag att en allmän domstols beslut om utvisning
            på grund av brott innebär att eventuella uppe­hålls- och arbetstillstånd
            som tidigare meddelats utlänningen förfaller. Moderaterna anser
            att det, på samma sätt som föreslås i ett nytt regelverk för kvalificerade
            säkerhets­ärenden (se 2 kap. 7 §), finns skäl för förtydligande
            genom en uttrycklig bestämmelse. Moderaterna anser därför att
            regeringen bör återkomma med ett sådant lagförslag.
          </p>
          <p xml:id="i-51U4bB1Sp1wvBzLF4dNE5E">
            Vidare har Sverige inte utnyttjat skyddsgrundsdirektivets möjlighet
            i artikel 21.3 att återkalla uppehållstillstånd för flyktingar
            vid fara för medlemsstatens säkerhet och vid synnerligen grova
            brott. Sverige har heller inte implementerat artikel 6.2 i familjeåter­föreningsdirektivet
            enligt vilken uppehållstillstånd kan återkallas på grund av hot
            mot allmän ordning och säkerhet. Moderaterna instämmer i Migrationsverkets
            bedömning att ett genomförande av dessa bestämmelser skulle komplettera
            vägransgrunden i 5 kap. 17 § utlänningslagen och kunna tillämpas
            på personer som beviljats permanent uppe­hållstillstånd och som
            således i nuläget inte omfattas av denna paragraf.
          </p>
          <p xml:id="i-D788RiCSReEG3n5ohdF3Bc">
            I 7 kap. 11 § utlänningsförordningen (2006:97) stadgas att allmän
            domstol ska under­rätta Migrationsverket om dom eller ett beslut
            om utvisning. Däremot får myndigheten ingen underrättelse i ärenden
            där utlänningen av något skäl inte utvisas. Sådan informa­tion
            skulle möjliggöra för Migrationsverket att bedöma om det finns
            grund för att åter­kalla den dömdes skyddsstatusförklaring.
          </p>
          <p xml:id="i-8R97CYxxMo1tnCuvrtsxxM">
            Regeringen bör därför återkomma med författningsändringar i ovannämnda
            delar.
          </p>
          <head xml:id="i-RfPqrPfLPoYwF556vPMHdn" type="h1">
            Ett utökat skydd mot återkallelse av uppehållstillstånd för den
            som utsatts för våld eller kränkning i en nära relation
          </head>
          <p xml:id="i-54zbC6ZZiSXGok2ep7mGee">
            Regeringen menar att den som har lämnat ett förhållande där han
            eller hon utsatts för våld eller andra allvarliga kränkningar
            normalt inte bör få sitt uppehållstillstånd åter­kallat, och regeringen
            förespråkar en uttrycklig reglering av detta i lag. Något krav
            på att utlänningen ska ha etablerat sig i Sverige eller ha en
            viss familjeanknytning hit för att den nya bestämmelsen ska kunna
            tillämpas ställs inte upp, se s. 101 f.
          </p>
          <p xml:id="i-EDsheMdvAC6b8aaUkMnNUk">
            Våld och kränkningar i alla former ska bekämpas. Därtill ger
            gällande lagstiftning och praxis (MIG 2013:5) möjlighet att beakta
            att ett tillståndsgrundande förhållande har upphört på grund av
            våld eller andra allvarliga kränkningar vid prövning av ett åter­kallelseärende.
            Moderaterna anser, till skillnad från regeringen, att någon ytterligare
            reglering inte bör införas.
          </p>
          <p xml:id="i-UKX7Q4Nn4wUEK19UvBVH8C">
            Moderaterna befarar att den föreslagna förändringen inte nödvändigtvis
            leder till minskad risk för att personer fortsatt far illa till
            följd av att de inte vill förlora rätten att stanna i Sverige.
            Därtill kan det ifrågasättas om det regelmässigt är bättre för
            en person som utsatts för våld eller kränkning i Sverige att stanna
            här oavsett språklig, kulturell och nationell bakgrund och tillhörighet,
            särskilt när personen i fråga inte har etablerat sig i Sverige
            eller har någon familjeanknytning hit. I många fall torde det
            snarare vara bättre för individen att återvända till hemlandet
            där det kan finnas familj och vänner liksom sådana sociala och
            kulturella band som en person vanligtvis har till det samhälle
            där man tillbringat större delen av sitt liv. Mot denna bakgrund
            anser Moderaterna att regeringens förslag till ett nytt tredje
            stycke i 7 kap. 4 § bör avslås.
          </p>
          <head xml:id="i-Ja4dm5AP7o2CjfBtbCqBHX" type="h1">
            Förvar
          </head>
          <p xml:id="i-4vFztxaskYbZPQP5Bc2asE">
            Med fler personer som utvisas på grund av brott ökar behovet
            av förvarsplatser. Migra­tionsverket framhöll i sitt remissvar
            att myndigheten behövde få besked om tilldelning av medel för
            förvarsuppdraget redan i budgeten för 2022 för att säkerställa
            en tillräcklig kapacitet. Verket skulle då kunna bibehålla förvarsplatser
            som annars skulle komma att avvecklas under hösten 2022. Utan
            framförhållning ökar risken för svårigheter att åter­anskaffa
            förvarskapacitet överlag eller att nyanskaffning drar ut på tiden
            och att myndigheten inte kan utföra uppdraget med att tillhandahålla
            förvarsplatser för de som är i behov av det. Alternativet är att
            förvarsplatserna i större utsträckning upptas av personer som
            är utvisningsdömda på grund av brott och att myndighetens egna
            möjlig­heter att använda sig av förvarsinstitutet som en del i
            ett effektivt återvändandearbete då minskar.
          </p>
          <p xml:id="i-XeoEVVqj4G8LVtk7TGEdi8">
            Tack vare att regeringen nu styr på en budget från Moderaterna,
            Sverigedemokra­terna och Kristdemokraterna har Migrationsverket
            i tid fått besked om ökade anslag till förvarsverksamheten. Regeringen
            bedömer att det ökade behov av förvarsplatser som förslagen kan
            ge upphov till ryms inom denna förstärkning. Det är viktigt att
            regeringen fortsatt säkerställer den utbyggnad av förvarsverksamheten
            som budgeten från Modera­terna, Sverigedemokraterna och Kristdemokraterna
            möjliggör.
          </p>
          <head xml:id="i-4Q6H1Kj3YYoStdA6AtiWGd" type="h1">
            Verkställighet
          </head>
          <p xml:id="i-W21QTpkLEy4L673xBaiZ5m">
            Enligt utredningens grova uppskattning kan andelen utvisade komma
            att öka med ca 30 procent eller drygt 200 personer per år med
            de förslag som regeringen nu lagt. Det är dock viktigt att ha
            i åtanke att det är skillnad mellan att en person meddelas ett
            beslut om utvisning och att personen faktiskt lämnar Sverige.
            Det finns flera olika anledningar till det.
          </p>
          <p xml:id="i-4mdXGnjCXdg92oD6sb9Lic">
            Personer som beviljats flyktingstatusförklaring eller alternativ
            skyddsstatusförklar­ing har en principiell rätt till uppehållstillstånd
            enligt 5 kap. 1 § utlänningslagen. Sänkt straffvärdegräns för
            utvisning medför att brottsligheten inte alltid kommer att vara
            av tillräckligt allvarligt slag för att kunna ligga till grund
            för återkallelse av alternativ skyddsstatusförklaring. I sådana
            fall kommer utvisningen inte att kunna verkställas. Regelverket
            för flyktingar ändras inte i regeringens förslag. I de fallen
            ska utvisning endast kunna meddelas om personen begått ett sådant
            synnerligen grovt brott som också utgör grund för att vägra flyktingstatusförklaring.
          </p>
          <p xml:id="i-YYG3jY3tSfDbsapcyUM21k">
            Som Migrationsverket påpekar i sitt remissvar medför det s.k.
            skyddsgrundsdirek­tivet vissa begränsningar av när skyddsbehövande
            kan utvisas med hänsyn till värd­landets intresse av att kunna
            utvisa utlänningar på grund av brottslighet. Detta får dock till
            konsekvens att den föreslagna sänkningen av straffvärdegränsen
            för utvisning inte får någon större verkan för personer med alternativ
            skyddsstatusförklaring. Värdlandets intresse av att kunna hantera
            kriminella utlänningar måste då ske genom andra åtgärder.
          </p>
          <p xml:id="i-TDpr6dtmMipxkjRtqTt5BT">
            Moderaterna anser att det finns skäl att, på så sätt som Migrationsverket
            framhåller i sitt remissvar, se över möjligheten att i stället
            för att bevilja uppehållstillstånd vid icke bestående verkställighetshinder
            inhibera utvisningsbeslutet eller skjuta upp verkställig­heten.
            Regeringen bör därför återkomma till riksdagen med förslag om
            detta.
          </p>
          <p xml:id="i-9Rx9QR6GwJzdS4z98p5nYF">
            Som regeringen framhåller i propositionen orsakas merarbete och
            ökade kostnader men också en minskning av allmänhetens förtroende
            för systemets funktionalitet när utvisningsbeslut inte kan verkställas,
            se s. 50. Det krävs därför, som Moderaterna påtalar i motion 2021/22:3842
            Ett väl fungerande återvändande, insatser på ett flertal områden
            för att möjliggöra att fler utvisade de facto lämnar Sverige.
          </p>
        </div>
        <div type="motSignatures">
          <list>
            <item xml:id="i-PX9YHJAYb46h74jvQXKHZo">
              Maria Malmer Stenergard (M)
            </item>
            <item xml:id="i-V9YigZ5cTAxMo6tB3sv7NJ">
              Mattias Karlsson i Luleå (M)
            </item>
            <item xml:id="i-A3QfA9r8fMZS3XjmH33ADV">
              Katarina Brännström (M)
            </item>
            <item xml:id="i-UbPBgabWwjAEk1A4cYP5jS">
              Arin Karapet (M)
            </item>
            <item xml:id="i-44DyVT9qzepaihgYaFy1me">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
