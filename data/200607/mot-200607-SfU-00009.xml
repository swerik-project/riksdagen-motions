<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00009">
  <teiHeader>
    <fileDesc>
      <titleStmt>
        <title>Genomförande av EG-direktivet om offer för människohandel</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genomförande av EG-direktivet om offer för människohandel</title>
          <idno type="rdwebb">GU02Sf9</idno>
          <rs type="number">Sf9</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf9/text</ref>
          <ref type="dokument_url_html">http://data.riksdagen.se/dokument/GU02Sf9</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf9</ref>
          <ref type="doc">http://data.riksdagen.se/fil/11C84CBE-1A2B-4B0D-98B0-CCDE9BFB3259</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GpEcajEawHi6irT5HBMz9d" type="basedOn"/>
        <correspContext corresp="i-GpEcajEawHi6irT5HBMz9d">
          <ref>Proposition 2006/07:53</ref>
        </correspContext>
        <correspAction xml:id="i-3rku1nqPDtsNWoMbvvwQSN" type="signed"/>
        <correspContext corresp="i-3rku1nqPDtsNWoMbvvwQSN">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-N5uX4rCz9YT9hnB6P2be4L" type="referral">
          <date when="2007-04-04"/>
        </correspAction>
        <correspAction xml:id="i-RcwEFoab4hNT4wMX3HTMRh" type="dismissal">
          <date when="2007-03-30"/>
        </correspAction>
        <correspAction xml:id="i-XZ8i4K7fF3VATJvLeBLFEM" type="transfer">
          <date when="2007-03-29"/>
        </correspAction>
        <correspAction xml:id="i-AzNDDEXJ2uxoFLozouferb" type="submission">
          <date when="2007-03-29"/>
        </correspAction>
        <correspAction xml:id="i-HqMmQr9xdSiujF3rUni3UA" type="assigned"/>
        <correspContext corresp="i-HqMmQr9xdSiujF3rUni3UA">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GSEhxehFLduW96jQFWWieM" type="motBody">
        <div xml:id="i-9JWfyVHXsESmGAKWp4upXg" type="motProposal" subtype="förslag">
          <head xml:id="i-HY7DkhXxwWXyKHSjwqH44a">
            Förslag till riksdagsbeslut
          </head>
          <list xml:id="i-GTFxWq7Y1Lris9apSzijKv" style="ol">
            <item xml:id="i-RCjyoaqPpSjtKQrQLshdFw">
              Riksdagen avslår proposition 2006/07:53 Genomförande av EG-direktivet
              om offer för människohandel.
            </item>
          </list>
          <list xml:id="i-9KiGYyC9yuqNHVvzoukwRd" style="ol">
            <item xml:id="i-EniJkxBYiFnMj913RMJ2p4">
              Riksdagen beslutar om yrkande 1 avslås om ändring i 5 kap. 15
              § utlänningslagen (2005:716) i enlighet med vad i motionen anförs.
            </item>
          </list>
          <list xml:id="i-LgYsz5UKide9DRgpPLBLqL" style="ol">
            <item xml:id="i-5zVFRDLXdenYCYkNvQKnRA">
              Riksdagen beslutar om yrkande 1 avslås att regeringens förslag
              till ändring i 7 kap. 7 b § utlänningslagen (2005:716) avslås.
            </item>
          </list>
          <list xml:id="i-My9vyGPHfTjR3pxL4wmSpb" style="ol">
            <item xml:id="i-Te4wcdNANSEKn2StPNn2jS">
              Riksdagen tillkännager för regeringen som sin mening vad i motionen
              anförs om polisens skyldighet att informera personer som utsatts
              för människohandel om rätten att söka asyl.
            </item>
          </list>
        </div>
        <div xml:id="i-WXWHWCLHyMvJoqSg2TBxqY" type="motContent">
          <head xml:id="i-UTUC19XeywQjJ8fBBjMCz3" type="h1">
            Genomförande av EG-direktivet om offer för människohandel
          </head>
          <head xml:id="i-W2VB3C8qoimB77sznWaE5o" type="h1">
            Regeringens förslag
          </head>
          <p xml:id="i-ThbSoNfMhCZrqceuQri2KR">
            Propositionen föreslår ändringar i utlänningslagen (2005:716)
            till följd av rådets direktiv 2002/81/EG av den 29 april 2002
            om uppehållstillstånd för tredjelandsmedborgare som har fallit
            offer för människohandel eller som fått hjälp till olaglig invandring
            och som samarbetar med de behöriga myndigheterna.
          </p>
          <p xml:id="i-LiiqzdgBKZSoBuCeaJnWoC">
            De av regeringen föreslagna lagändringarna syftar till att tydligare
            reglera vilka kriterier som skall gälla för beviljande och återkallelse
            av tidsbegränsat uppehållstillstånd för personer som medverkar
            vid förundersökning eller huvudförhandling i brottmål. Regeringen
            föreslår att det tidsbegränsade uppehållstillståndet för sådan
            medverkan som kortast skall ha en giltighetstid om sex månader.
            Ett särskilt tidsbegränsat uppehållstillstånd om 30 dagar föreslås
            också kunna utfärdas för att ge personen i fråga betänketid för
            att återhämta sig och för att kunna ta ställning till om han eller
            hon vill samarbeta med de brottsutredande myndigheterna.
          </p>
          <head xml:id="i-FD3ENVg1udqzbhsTMqFzNv" type="h1">
            Bakgrund
          </head>
          <p xml:id="i-UEuQoqdWWfk1aQG87MatWY">
            Enligt den bestämmelse i utlänningslagen som trädde i kraft den
            1 oktober 2004, som en följd av implementeringen av rambeslutet
            2002/629/RIF av den 19 juli 2002, är det möjligt att bevilja tidsbegränsade
            uppehållstillstånd för offer för människohandel i de fall de vittnar
            i eller på annat sätt deltar i förundersökning eller huvudförhandling
            i brottmål. Bestämmelsen finns nu i 5 kap. 15 § utlänningslagen.
            Syftet är att lagföringen av brott skall kunna underlättas genom
            att utlänningar som utsatts för brott i Sverige eller vittnen
            till brott i Sverige ges möjlighet att stanna kvar här under brottsutredning
            och rättegång i de fall där förundersökningsledaren bedömer att
            deras medverkan kan vara av betydelse för rättsprocessen. Ansökan
            görs av förundersökningsledaren.
          </p>
          <p xml:id="i-X3o8DopWY6jfSv4a7CSvCM">
            Regeringen har tidigare aviserat att man haft för avsikt att
            stärka lagstiftningen när det gäller uppehållstillstånd för offer
            för människohandel i den mening att permanenta uppehållstillstånd
            skall kunna ges för dem som vittnar. Detta är emellertid inte
            vad regeringen nu föreslår. Propositionen är snarast ett förtydligande
            av nu gällande regler. Framför allt handlar förslaget om att tydliggöra
            vilka kriterier som skall gälla för beviljande av ett tidsbegränsat
            uppehållstillstånd i dessa ärenden. Regeringen understryker vikten
            av att tidsbegränsade uppehållstillstånd för de personer som omfattas
            skall vara förenade med vissa tydliga villkor för att säkerställa
            att det inte leder till vad man kallar missbruk.
          </p>
          <p xml:id="i-BDnF2nKEhP7jxwCnmPwHuw">
            Dessa kriterier handlar exempelvis om att förundersökningsledaren
            skall gör en bedömning av om det finns behov av en persons medverkan
            och att personen klart skall visa sin vilja att samarbeta med
            de brottsutredande myndigheterna för att ett tidsbegränsat uppehållstillstånd
            skall beviljas. Vidare anger de föreslagna kriterierna att personen
            skall ha brutit alla kontakter med gärningsmännen.
          </p>
          <p xml:id="i-RJAWdN6FKzJjmAxo4Z357">
            De förändringar som härigenom föreslås har som enda syfte att
            bekämpa denna typ av brottslighet. Det är enligt Vänsterpartiets
            mening visserligen eftersträvansvärt att uppnå ökad effektivitet
            i kampen mot människohandel, men de metoder och den lagstiftning
            som tas fram för detta ändamål måste utformas så att offrens behov
            av skydd och stöd samtidigt tillvaratas. Detta uppfyller inte
            regeringens förslag. Det finns ingenting i propositionen som berör
            frågan om vilken hjälp de personer som utsätts för människohandel
            får. Offret hanteras såväl i direktivet som i regeringens förslag
            enbart som ett instrument för att öka effektiviteten i förundersökningen
            och/eller rättsprocessen.
          </p>
          <head xml:id="i-PzpVWznY1L89GbzaoDMkBv" type="h1">
            Vänsterpartiets ställningstagande
          </head>
          <p xml:id="i-CGiXAm7gMEn7sC2KN4yQVB">
            Vänsterpartiets mening är att regeringens förslag är cyniskt
            och visar på såväl en bristande respekt för människovärdet som
            en bristande insikt i könsrelaterad förföljelse. När de svenska
            myndigheterna fått ut den information man ansåg sig behöva upphör
            allt ansvar för offret som kommer att avvisas från landet. Detta
            leder till en utpressningssituation. Offer för människohandel
            får i Sverige bara hjälp om och så länge som de ställer upp och
            vittnar.
          </p>
          <p xml:id="i-CAbTZPqtEPvcjypnN61L4s">
            Att offer för människohandel ges tidsbegränsade uppehållstillstånd
            enbart i syfte att de skall bidra till uppklarande av brott och
            bistå under rättegång riskerar tydligt att fungera som ytterligare
            ett övergrepp mot dessa personer, denna gång begånget av svenska
            myndigheter. Det handlar ju i de flesta fall om kvinnor som transporterats
            till Sverige för sexuell exploatering och som sedan används som
            verktyg i eventuella rättsprocesser för att sedan återsändas till
            i bästa fall samma situation som tidigare.
          </p>
          <p xml:id="i-JH5BsH1onTAuGZf3KqL5Xr">
            Den praxis som lagts fast när det gäller flyktingkonventionens
            tillämpning i Sverige utesluter att offer för människohandel skulle
            omfattas av konventionen. Migrationsmyndigheterna vägrar härigenom
            att se och erkänna den politiska dimension som finns gällande
            de hot och den förföljelse dessa kvinnor kan vara utsatta för
            liksom det faktum att de inte kan erhålla något effektivt skydd
            från hemlandets myndigheter.
          </p>
          <p xml:id="i-XwWVb3DsXvnzjZ13bCnF2Q">
            Den som utsatts för den form av sexuell eller annan exploatering
            som människohandel avser skall, enligt Vänsterpartiets mening,
            kunna beviljas flyktingstatus och uppehållstillstånd med stöd
            av Genèvekonventionen. Det är tveklöst så att offer för människohandel,
            och då inte enbart de personer som uppfyller kriterierna för att
            kunna bidra till lagföring av förövarna, kan hysa välgrundad fruktan
            för förföljelse på en konventionsgrund.
          </p>
          <p xml:id="i-Gvude1B87hBdRSyzgQJfUa">
            Detta borde falla inom ramen för den utvidgade tillämpningen
            av flyktingkonventionen som inrymmer skydd för könsrelaterad förföljelse.
            Exempel på en tillämpning som skett på ett mer lyhört sätt finns
            att hämta från Kanada. Den kanadensiska immigrationsmyndigheten
            har exempelvis handlagt ett ärende med en thailändsk prostituerad
            kvinna som flytt undan ett skuldslavförhållande till sin hallick
            i Thailand och sökt asyl i Kanada. Kvinnan ansågs av de kanadensiska
            myndigheterna inte kunna påräkna något effektivt skydd av den
            thailändska polisen mot sin arbetsgivare och inte heller ha något
            inre flyktalternativ, varför hon tillerkändes flyktingstatus som
            tillhörande samhällsgruppen kvinnliga före detta prostituerade.
          </p>
          <p xml:id="i-BJi7dgETkL66A8PkLB2o2a">
            Regeringen bör tydliggöra att den som känner välgrundad fruktan
            för förföljelse på konventionsgrund för offer för människohandel
            bör beredas skydd och beviljas permanent uppehållstillstånd. Mot
            denna bakgrund bör propositionen om genomförande av EG-direktivet
            om offer för människohandel av-slås. Detta bör riksdagen besluta.
          </p>
          <p xml:id="i-6UNAiMmhCLe8MCWna27uj5">
            I det fall att propositionen inte avslås bör en rad förändringar
            i lagförslaget göras för att mildra det extrema beroendeförhållande
            som offret har till de svenska myndigheternas behov och bedömningar
            och som befästs med propositionens förslag. Med hänvisning till
            det aktuella direktivets artikel 4 (rådets direktiv 2004/81/EG
            av den 29 april 2004), om att medlemsstater har rätt att anta
            bestämmelser som är mer förmånliga för personer som omfattas av
            direktivet, bör ändringen av 5 kap. 15 § utlänningslagen (2005:716)
            ges följande lydelse: Ett permanent uppehållstillstånd skall på
            ansökan av förundersökningsledaren ges till en utlänning som vistas
            här, om []. Detta bör riksdagen besluta.
          </p>
          <p xml:id="i-M4ZeZB2RXx5DpqWfNs2tqa">
            Mot samma bakgrund bör den av regeringen föreslagna paragrafen
            7 kap. 7 b § utlänningslagen (2005:716) utgå. Detta bör riksdagen
            besluta.
          </p>
          <p xml:id="i-Lkza5y6jmRSLT1pf3aTv1T">
            I detta sammanhang är det nödvändigt att belysa ytterligare ett
            behov av förändrat regelverk. Sedan ett antal år har polisen en
            omfattande informations- och underrättelseskyldighet gentemot
            brottsoffer. Denna skyldighet regleras i första hand i 1 kap.
            6 § polisförordningen och i 13 ac §§ förundersökningskungörelsen.
            Däremot finns ingen skyldighet att upplysa utländska kvinnor om
            deras rätt att söka asyl. Detta är en ordning som allvarligt försvårar
            för de kvinnor som kommer till Sverige att tillvarata sin rätt
            till prövning av skyddsbehov och därmed permanent uppehållstillstånd
            enligt utlänningslagen. Flera remissinstanser, bland annat Jämställdhetsombudsmannen
            och Rädda Barnen, understryker vikten av att förundersökningsledaren
            informerar om möjligheten att söka asyl eller uppehållstillstånd
            på annan grund. Därför bör det i polisförordningen införas en
            skyldighet för polisen att informera offer för människohandel
            om deras rätt att söka asyl. Detta bör riksdagen som sin mening
            ge regeringen till känna.
          </p>
        </div>
        <div xml:id="i-FDNSQCfEhUMLcv1uhLnyAQ" type="signatureBlock">
          <list xml:id="i-AuSvB5P2o8VUzkaynkgU2g">
            <item xml:id="i-U1x6vU3hZVpBcvfCJygyB6" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-HZtXypTrk3KsN1aGR9wnrt" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-RM1Mt8Xqxfj1jgNtvqVo5h" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-24m4cGQEafbY1bQMZwRAEB" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
