<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_311/mot_200405_MJ_311-0001.pdf"/>
      <pb facs="riksdagen-motions-pdf/data/200405/mot_200405_MJ_311/mot_200405_MJ_311-0001.pdf"/>
      <div type="motHeader" xml:id="i-anCCCkRMhSaruAUPqZsDV">
        <div type="motTitle" xml:id="i-4R1seQnKzcRYDzKNWHdzbH"/>
        <div type="motSubmissionInfo" xml:id="i-LrfJ47ZUZzBf8qM9uEk2RL"/>
      </div>
      <div type="motBody" xml:id="i-XzpVG1oa89DBGzNueTtkfs">
        <div xml:id="i-HmFJNBTH4TD7ubgiDELpci">
          <p xml:id="i-UeKUCVoA2HTsg9mpPZhHgN">
            2004/05 mnr: MJ311 pnr: fp1022
          </p>
          <p xml:id="i-TAU3FteJ7eN375BB7qksH5">
            Motion till riksdagen 2004/05:MJI311
          </p>
          <p xml:id="i-VrUNRJmztaGnL2RjL1AZj">
            av Birgitta Ohlsson (fp)
          </p>
          <p xml:id="i-6Hn3rMSgDVLoZB8v5ZDkhn">
            Jakt på rovdjur
          </p>
          <p xml:id="i-KwEZKwhHJTBsWV5nZ462At">
            Förslag till riksdagsbeslut
          </p>
          <p xml:id="i-LqZ8EFSHgpb19eusMStH8x">
            1. Riksdagen tillkännager för regeringen som sin mening vad i
            motionen anförs om att 500 vargar borde vara ett minimum för en
            livskraftig vargstam. 2. Riksdagen tillkännager för regeringen
            som sin mening vad i motionen anförs om att skyddsjakt på varg
            först bör tillåtas när vargstammen nått ett antal på 200 individer
            och då enbart gälla utvidgad jakträtt i renskötselområden.
          </p>
          <p xml:id="i-5JCSr2hDvaYsxT1qq8RUB2">
            Motivering
          </p>
          <p xml:id="i-VcpYcYXx7LvKsVM2y2SN11">
            Jakt på rovdjur har alltid varit en brännbar fråga. Å ena sidan
            beskrivs rovdjur som skadliga, å andra sidan som ett nyttigt inslag
            i naturen för att bevara mångfalden. Liberaler har alltid betonat
            det senare; att pluralismen bland arter ska sättas i centrum.
            Alltsedan liberaler och frisinnade startade Naturskyddsföreningen
            och = formulerade en = naturvårdspolitik har förvaltarskapstanken,
            idén att vi människor inte har rätt att förbruka naturmiljö utan
            ett ansvar att förvalta den för kommande generationer, varit en
            utgångspunkt för liberal miljöpolitik. Jaktfrågan bör analyseras
            ur ett större perspektiv. Man skulle kunna säga att jakten i sig
            påverkar naturens mångfald utifrån tre nivåer; genetiskt, artmässigt
            och genom att förändra ekosystemet. För det första är den genetiska
            variationen basen för vår biologiska mångfald. Det är negativt
            med mindre populationer av djur eftersom det ökar möjligheterna
            till inavel betydligt, vilket i sin tur ger minskad livskraft
            och sämre anpassningsförmåga. Inte minst vargen är extra känslig
            för detta. Samtidigt är också den mänskliga jakten en bov vad
            gäller mångfald, då de djur som är mest eftertraktade bland jägarna
            är de stora och friska. Rovdjuren däremot dödar oftare de svagare
            djurindividerna. Det senare bidrar till både genetisk mångfald
            och livskraftiga stammar.
          </p>
          <pb facs="riksdagen-motions-pdf/data/200405/mot_200405_MJ_311/mot_200405_MJ_311-0002.pdf"/>
          <p xml:id="i-SKtdanMdxALXcjW7ENA93n">
            2004/05:MJ311
          </p>
          <p xml:id="i-Bx75vMBirKyPiy3TCzeNJR">
            Vi i västvärlden blir ofta upprörda när exotiska djur i u-länder
            fördrivs och jagas. Samtidigt vill många här minimera våra egna
            nordiska rovdjur. Men rovdjuren har faktiskt rätt att existera
            för sin egen skull. Däremot inte sagt att de djurägare som drabbas
            av att vargarna river får eller renar inte ska få ersättning.
            Tvärtom. Staten bör göra sitt yttersta för att hjälpa de drabbade
            finansiellt, men också genom att tänka kreativt vad gäller stöd
            till stängsel och inhägnader för tamdjur. Under alla omständigheter
            skall populationsstorleken garanteras på ett seriöst sätt. De
            fem stora svenska rovdjursarterna: björn, varg, lo, järv och kungsörn
            har dessvärre under lång tid varit utsatta för en omfattande jakt.
            Ibland har det till och med funnits en risk att de skulle försvinna
            ur den svenska naturen. Fridlysning har dock varit ett instrument
            för att kunna rädda utrotningshotade arter. Detta arbete måste
            fortsätta och utvecklas. Antalet vargar i Sverige uppgår idag
            i runda tal till 100 stycken. Jämfört med en rad andra länder
            i Europa är detta en låg siffra. Spanien har cirka 1500 vargar,
            Polen 850-900, Baltikum cirka 1 500-2 000 och Rumänien cirka 2
            500 vargar. Vi vet att vargpopulationens genetiska framtid är
            instabil. Minst 500 vargar borde vara ett minimum samtidigt som
            skyddsjakt först bör tillåtas när vargstammen nått ett antal på
            200 individer och då enbart gälla utvidgad jakträtt i renskötselområden.
          </p>
          <p xml:id="i-AMDoz27YSq3FTzVwyqaQoZ">
            Stockholm den 30 september 2004 Birgitta Ohlsson (fp)
          </p>
        </div>
      </div>
    </body>
  </text>
</TEI>
