<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03712">
  <teiHeader>
    <fileDesc>
      <titleStmt>
        <title>med anledning av prop. 2020/21:12 Särskilt investeringsutrymme för elnätsverksamhet</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, KD, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3712 av Lars Hjälmered m.fl. (M, KD, L)</title>
          <idno type="rdwebb">H8023712</idno>
          <rs type="number">3712</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023712/text</ref>
          <ref type="dokument_url_html">http://data.riksdagen.se/dokument/H8023712</ref>
          <ref type="dokumentstatus_url_xml">http://data.riksdagen.se/dokumentstatus/H8023712</ref>
          <ref type="docx">http://data.riksdagen.se/fil/A01EFC4D-B5BC-417F-800C-2C7D8ADD1F2C</ref>
          <ref type="pdf">http://data.riksdagen.se/fil/324271C2-5B12-466E-8871-B224848F346B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="dismissed"/>
        <correspAction xml:id="i-2pJ1e19gWc9AwVetL5iKSP" type="basedOn"/>
        <correspContext corresp="i-2pJ1e19gWc9AwVetL5iKSP">
          <ref>Proposition 2020/21:12</ref>
        </correspContext>
        <correspAction xml:id="i-EwsihJWhLtRSwkWuabHHGQ" type="signed"/>
        <correspContext corresp="i-EwsihJWhLtRSwkWuabHHGQ">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-UnndbLk6GXZcFynD83SqCk"/>
        </correspContext>
        <correspAction xml:id="i-8grBFfBDiY9yqVZihdUjx1" type="submitted">
          <date when="2020-10-07"/>
          <time when="14:04:09"/>
        </correspAction>
        <correspAction xml:id="i-ByvHk3Xk6D2kk6srMWW4sV" type="reviewed">
          <date when="2020-10-08"/>
          <time when="15:30:59"/>
        </correspAction>
        <correspAction xml:id="i-PDwC3mGram8SZ7ktRtcfgY" type="dismissed">
          <date when="2020-10-13"/>
        </correspAction>
        <correspAction xml:id="i-crcURVNUwdBjjdB2FqWgJ" type="expired">
          <date when="2020-10-14"/>
        </correspAction>
        <correspAction xml:id="i-98K8pgeCHFwE7x5nxYpYL" type="referred">
          <date when="2020-10-14"/>
        </correspAction>
        <correspAction xml:id="i-Qnf3MX5dtrpX3w3ppLS3bn" type="assigned">
          <date when="2022-01-26"/>
          <time when="14:31:47"/>
        </correspAction>
        <correspContext corresp="i-Qnf3MX5dtrpX3w3ppLS3bn">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BumMq5Z6dRm3qvaM8uh52r" type="motHeader">
        <div xml:id="i-MFPBeU49AmYg2fU8gaCFyT" type="motTitle">
          Motion till riksdagen 2020/21:3712 av Lars Hjälmered m.fl. (M,
          KD, L) med anledning av prop. 2020/21:12 Särskilt investeringsutrymme
          för elnätsverksamhet
        </div>
      </div>
      <div xml:id="i-HNyjrpP6dsWqGFPdEruJzJ" type="motBody">
        <div xml:id="i-UxBGQgMPSgay7mcsbgePoD" type="motProposal" subtype="förslag">
          <head xml:id="i-YF6j9mAgJPrwhbTqZb7Ecs">
            Förslag till riksdagsbeslut
          </head>
          <list xml:id="i-NiY2NYo7GGrwsxDmEbJjTp" style="ol">
            <item xml:id="i-FScrTnmicxveSn3Gc8DjNw">
              Riksdagen avslår proposition 2020/21:12 Särskilt investeringsutrymme
              för elnätsverksamhet.
            </item>
            <item xml:id="i-SquMtrS7umej8PdxnA9N6H">
              Riksdagen ställer sig bakom det som anförs i motionen om att
              regeringen ska utvärdera krispaketen när det gäller elproblemen
              i Skåne och Stockholm i syfte att dra lärdomar och skapa beredskap
              inför framtiden samt återrapportera resultatet till riksdagen,
              och detta tillkännager riksdagen för regeringen.
            </item>
            <item xml:id="i-YL7V8sPihHjEbSHCmr1bzP">
              Riksdagen ställer sig bakom det som anförs i motionen om att
              regeringen ska återkomma till riksdagen med ett nytt, mer balanserat,
              förslag till elnätsreglering senast den 31 mars 2021 och tillkännager
              detta för regeringen.
            </item>
            <item xml:id="i-hwSG9ed7Kr9DyWb5HLv8S">
              Riksdagen ställer sig bakom det som anförs i motionen om att
              regeringen bör utreda en utvecklad elnätsreglering inför kommande
              reglerperiod samt återkomma med förslag till riksdagen och tillkännager
              detta för regeringen.
            </item>
          </list>
        </div>
        <div xml:id="i-M14FeYpHyvHygkQz6SCESM" type="motContent">
          <head xml:id="i-CUpJ8QVGU5gQ5QjvouHBrK" type="h1">
            Motivering
          </head>
          <p xml:id="i-Xm9R3jtxEX3gZ9YxeDs1oj">
            Företag och hushåll i Sverige ska kunna räkna med en trygg elförsörjning.
            Historiskt har Sverige lyckats kombinera en trygg elförsörjning
            med låga priser och låga utsläpp från elproduktion. Denna unika
            mix har varit en viktig konkurrensfördel för näringslivet.
          </p>
          <p xml:id="i-6U7mKUMuhu7cbha7vknamc">
            I dag har Sverige ett av världens bästa elsystem. Kombinationen
            av vattenkraft och kärnkraft med en växande andel ny, förnybar
            energi ger i dessa dagar när klimatfrågan blir allt viktigare
            för Sverige en unik position med extremt låga utsläpp från el­produktionen.
            Utsläppen i flera av våra grannländer kan ofta vara såväl fem
            som tio och femton gånger högre för varje producerad kilowattimme.
          </p>
          <p xml:id="i-ULbLrZkE9oPBZc5cweqxnU">
            För oss är det viktigt att poängtera att vi vill hålla fast vid
            fördelarna med det svenska elsystemet när vårt elsystem utvecklas
            över tid. De redan låga utsläppsnivåerna ska inte öka, leveranssäkerheten
            ska garanteras, systemet ska vara kostnadseffektivt och låga energikostnader
            ska vara en konkurrensfördel för företag i Sverige. Det är bland
            annat därför som våra partier har förordat att Sverige ska byta
            energimål från 100 % förnybart till 100 % fossilfritt. Det handlar
            om att fokusera på vad som är verkligt viktigt.
          </p>
          <p xml:id="i-5wggru1hwXPgQ9fGKU7xcH">
            Experter är överlag ense om att elbehoven kommer att öka markant
            i Sverige under de kommande decennierna. Ingenjörsvetenskapsakademin
            (IVA), Energiföretagen Sverige och Svenskt Näringsliv har alla
            pekat på scenarier där elbehoven ökar från dagens 140 terawattimmar
            (TWh) till en nivå runt 200 TWh, alltså i praktiken en ökning
            med omkring 50 procent fram till 2045.
          </p>
          <p xml:id="i-3hvG4A7xLAD469NL97fTWt">
            I dessa och andra analyser görs uppskattningar av hur olika branscher
            utvecklas liksom av hur energieffektivisering och ny teknik kan
            påverka elbehoven. Den sammantagna slutsatsen är att det föreligger
            ett ökat elbehov. Huvudskälen är den omställning av transportsektorn
            och industrin som kommer att ske de kommande decennierna. I den
            omställningen är elektrifiering en nyckel för att nå framgång.
            Exempelvis kommer en övergång till många lastbilar och bilar som
            körs på el att leda till kraftigt ökad elanvändning, och samtidigt
            till en kraftig minskning av fossila bränslen och utsläpp.
          </p>
          <p xml:id="i-LCyy4d7v42tN7Nb4Y7TFsr">
            För oss är det angeläget att planering sker och åtgärder vidtas
            för att möta de kraftigt ökade elbehoven. Ett exempel bland flera
            är att utifrån en nyligen släppt forsknings­studie från Svenskt
            Näringsliv se till att behålla så mycket vattenkraft och kärnkraft
            som möjligt i elsystemet. Det kombinerat med en växande andel
            ny vindkraft gör att man, enligt studien, får det allra mest kostnadseffektiva
            elsystemet 2045.
          </p>
          <head xml:id="i-NHTXYTedmSJDVcA2urpEdr" type="h2">
            Problem och utmaningar under de senaste åren
          </head>
          <p xml:id="i-3PCP9ry7yqHbcKY3LjqaJ3">
            Under de senaste åren har Sverige mött flera problem och utmaningar
            på energi­marknaderna. Det har varit tre elkriser i Sverige på
            mindre än ett år. Först kris i Skåne och Stockholm som föranledde
            regeringen att vidta akuta krisåtgärder. Under sommaren 2020 fick
            Svenska kraftnät (SvK) agera både snabbt och resolut för att elsystemet
            i södra Sverige skulle upprätthållas. Den omedelbara krisen har
            undanröjts, men vi lever fortfarande med risker som inte ska förekomma
            i ett modernt samhälle.
          </p>
          <p xml:id="i-5BfqsncJB548WvFKxqe2hz">
            Bortom detta ligger frågan om hur en framtida svensk elnätsreglering
            ska se ut orörd. Våra partier har presenterat lösningar, men vi
            kan konstatera att regeringen inte har gjort något för att förbereda
            en ny, framtida reglering. På samma sätt har såväl vi som aktörer
            i branschen pekat på behovet av att utveckla elmarknadsmodellen.
            Inte minst satte elkrisen i somras fingret på detta behov. En
            fortsatt drift av Ringhals 1 skulle här ge andrum för en trygg
            elförsörjning, men risken är överhängande att prestige inom statliga
            Vattenfall och en oförmåga att ta ansvar inom regeringen gör att
            ett viktigt verktyg tas ur verktygslådan utan att en rimlig lösning
            för att hantera eventuella kommande problem i vinter eller längre
            fram är på plats.
          </p>
          <p xml:id="i-ER6umubrNwwe3zDRPMSG7n">
            Sammantaget är det tydligt för oss att de akuta åtgärderna för
            att lösa elkriserna behöver utvärderas och att ett arbete för
            att utveckla en ny modell för elnätsregleringen måste inledas,
            jämte andra angelägna reformer på el- och energimarknaderna.
          </p>
          <head xml:id="i-3AB5fqDv84W3uJzv769aeC" type="h2">
            Utvärdera krispaket
          </head>
          <p xml:id="i-7QCWPcqnXhvrd3EkX4DZst">
            För ett drygt år sedan växlade situationen på elmarknaderna i
            Skåne och Stockholm från ett allvarligt till ett akut läge. Historiska
            orsaker har spelat in. Stängningen av de två reaktorerna i Barsebäck
            1999 respektive 2005 har fortfarande inte kompenserats genom varken
            annan kraftproduktion eller ökad elöverföring från andra delar
            av landet. Det senaste året har dessutom lokal produktion i bl.a.
            Malmö och Stockholm minskat och stängt. Till det finns stora framtida,
            ökade elbehov inom alla delar av samhället.
          </p>
          <p xml:id="i-SYvyzFRDz4T5Zg2MBz5UFY">
            Frågan sattes slutligen på sin spets när det blev klart att framtida
            nya kunder eller kunder som ville öka elanvändningen inte skulle
            kunna göra det. Eller för att uttrycka saken annorlunda, det riskerade
            att bli stopp för investeringar i bl.a. bagerier, industrier och
            tunnelbanor.
          </p>
          <p xml:id="i-PgC1XaR9rLPqR3WndrEuSw">
            Regeringen valde att sjösätta krispaket för Stockholm och Skåne
            under hösten 2019. Det var rimligt att akuta åtgärder vidtogs.
            Vi kan inte acceptera konsekvenserna av att elsystemet inte räcker
            till. Däremot har regeringens agerande kantats av oklarheter,
            vilket uppdagades ganska omgående och senare också bekräftades
            av medier.
          </p>
          <p xml:id="i-KkMc68RvuDmccunXLrmTLG">
            Det finns ingen offentlig promemoria i Regeringskansliet som
            sammanfattar krisåtgärderna med vilka de är, tänkt effekt, kostnader
            etc. trots att frågan har varit mycket uppmärksammad. Det är anmärkningsvärt.
            Initialt kommunicerades det att regeringen hade gjort upp om att
            Svenska kraftnät (SvK) vid behov skulle strypa den svenska elexporten
            via utlandskabeln Baltic Cable. Kort därefter, under hösten 2019,
            ville varken regeringen eller SvK kännas vid åtgärden. Däremot
            har åtgärden nu kommit upp som en av sju punkter i en åtgärdslista
            från SvK, en lista som när det begav sig hölls hemlig för riksdagen.
          </p>
          <p xml:id="i-9ucXkkUMJZ2rSwKamhdCcd">
            Därtill har pengar från statsbudgeten som är tänkta att användas
            för samhälls­beredskap, alltså för händelser av krig eller ofred,
            avsatts för inköp av gasturbiner som en del av krispaketen. Det
            kan ha varit rimligt, men det väcker givetvis frågor om hur vi
            ska agera i en samhällskris eller krigssituation.
          </p>
          <p xml:id="i-V3G4FsSvhGTPwGGeFwgcFe">
            De huvudsakliga krisåtgärderna handlade dock om inrättande av
            marknader för flexibilitet, om att ge elnätsföretag en möjlighet
            att via intäktsramen finansiera uppköp av lokal elproduktion och
            om ett kommande förslag om utnyttjande av outnyttjade intäktsramar.
          </p>
          <p xml:id="i-PFFzKJVrHyoGVCSiVBE5ng">
            Vi är övertygade om att det var rätt att vidta åtgärder. Lika
            övertygade är vi om att krisåtgärderna måste följas upp och utvärderas.
            Har de gett avsedd effekt? Vad kostar åtgärderna? Finnas det andra
            mer effektiva åtgärder? Är frånsteg från den svenska elmarknadsmodellen
            som strypt elexport och inrättade av omfattande kapacitets­marknadsdelar
            rimliga åtgärder i en elkris?
          </p>
          <p xml:id="i-JaPQBgBn51aumsiLjQ2p9h">
            En uppföljning och utvärdering bör ske skyndsamt, och regeringen
            bör återkoppla resultatet av utvärderingen till riksdagen. Uppgiften
            är särskilt viktig då Energi­marknadsinspektionen så sent som
            i slutet av september i en rapport till regeringen varnade för
            kommande elkapacitetsproblem i städer som Malmö, Västerås och
            Uppsala. Skulle dessa problem inträffa måste vi veta vad vi ska
            göra och undvika att av lättja i Regeringskansliet göra en kopia
            av tidigare insatser. Detta bör ges regeringen till känna.
          </p>
          <head xml:id="i-WHg9a1wzX9mg5jYt2fuzeJ" type="h2">
            Särskilt investeringsutrymme för elnätsverksamhet
          </head>
          <p xml:id="i-PevyTEBZTC4D53Nppa4EYV">
            Elnäten har kommit att öka i betydelse i Sverige. De har en nyckelroll
            i att lösa lokala och regionala kapacitetsproblem. Elnät är en
            monopolverksamhet som måste regleras strikt. Det krävs en balans
            mellan rimliga priser för kunder och rimliga förutsättningar för
            investeringar. I våras beslutade riksdagen om nya regler för elnätsreglering
            som i praktiken förbjöd s.k. överrullning, alltså att elnätsföretag
            för över intäktsutrymme mellan olika reglerperioder. Regeringen
            har nu lämnat ett nytt förslag till riksdagen som kompletterar
            det tidigare genom att under vissa villkor ge elnätsföretag ett
            undantag från förbudet mot överrullning av intäktsutrymme. Elnätsföretag
            ska kunna nyttja detta intäktsutrymme fram t.o.m. 2027.
          </p>
          <p xml:id="i-YNLRJ4WJ54hwf7vo6YLi2t">
            Våra partier röstade i våras för en striktare reglering av elnätsverksamhet
            då det är rimligt att bidra till rimligare priser för kunderna.
            Vi är inte heller motståndare per se till en möjlighet att föra
            över intäktsutrymme mellan reglerperioder. En viss överrullning
            kan ju exempelvis göra att en ryckighet i prissättningen undviks.
            Vi anser vidare att nyttjande av ett överskjutande intäktsutrymme
            kopplat till ökade investeringar och nätnytta kan vara en rimlig
            åtgärd för att öka investeringarna i elnät och därmed öka kapaciteten
            och nyttan samt minska riskerna för kapacitetsproblem.
          </p>
          <p xml:id="i-UokxHtPv3HG9a1wh5rzfqR">
            Vi ser dock flera problem med regeringens förslag. Exempelvis
            innebär regeringens förslag att elnätsföretag kan ges möjlighet
            att öka nätavgifterna utan att det säkerställs att investeringarna
            i elnäten ökar. Under de kommande åren har dessutom elnäts­företagen
            en skyldighet att byta ut alla elmätare. Ett mätarbyte kostar
            mycket pengar och räknas som en investering, men det ökar i normalfallet
            inte kapaciteten i elnäten. Därför är det märkligt att sådana
            investeringar ändå räknas in av regeringen när det ska avgöras
            om ett elnätsföretag ska kunna öka avgifterna eller inte i s.k.
            överrullning. Det fastslås inte heller i regeringens förslag att
            någon uppföljning ska ske, varken på delar eller på hela nätet
            och alla investeringar. Därmed blir det osäkert om ambitionen
            att öka investeringarna i elnät kan nås eller inte.
          </p>
          <p xml:id="i-NzkCimxu3mcTb2vUDiown8">
            Vidare redogör regeringen i propositionen för att de föreslagna
            ändringarna kommer att leda till ökade investeringar i nya elnät.
            Regeringen redogör däremot inte för vilka investeringar som är
            nödvändiga att genomföra för att kapaciteten i elnäten ska öka.
            Den bilden delas av Energimarknadsinspektionen, som anser att
            regleringen inte ger förbättrade incitament för elnätsföretagen
            att genomföra väl avvägda elnäts­investeringar. Vidare konstaterar
            Energimarknadsinspektionen att förslaget innebär att elnätsföretagen
            får räkna med alla typer av investeringar, oavsett om det ökar
            kapaciteten i elnäten eller inte. Träffsäkerheten i förslagen
            kan således ifrågasättas.
          </p>
          <p xml:id="i-EzLXa72oVtfqFUnPwvFbib">
            Tillfrågade remissinstanser är kritiska till regeringens förslag.
            Energimarknads­inspektionen bedömer att de föreslagna lagändringarna
            inte kommer att bidra till att öka kapaciteten i elnäten. Anledningen
            är att kriterierna för att få ta del av investerings­beloppet
            är så låga att merparten av elnätsföretagen kommer att kunna ta
            del av det.
          </p>
          <p xml:id="i-2PXTWG18QPQVhWu9MdYLuu">
            Sammantaget är oklarheterna så stora att vi i detta läge inte
            kan ställa oss bakom förslaget. Vi förordar därför att riksdagen
            avslår propositionen. Därtill föreslår vi att riksdagen ger regeringen
            i uppdrag att återkomma till riksdagen med ett nytt, mer balanserat
            förslag till reglering av elnätsbolagens intäkter senast den sista
            mars 2021.
          </p>
          <p xml:id="i-Gk1QT7YUvmMNwDhhAbjtLx">
            Huvudfrågan i ett nytt lagförslag handlar om att säkerställa
            att det sker ökade investeringar som säkerställer att kapacitetsbristerna
            i Sveriges elnät byggs bort. Detta måste vara en förutsättning
            för att ett outnyttjat intäktsutrymme ska kunna nyttjas. Regeringen
            bör också återkomma i frågan om uppföljning, utvärdering och återkoppling
            av förslaget. Detta bör ges regeringen till känna.
          </p>
          <head xml:id="i-QjxAF8FLFhB9eJSMQZdsxC" type="h2">
            Framtida elnätsreglering
          </head>
          <p xml:id="i-TPg6m9EYmcL15va7hcwbKo">
            Elnäten är en allt viktigare del av vårt elsystem. Under en tid
            efter omregleringen av elmarknaden fördes det fram att näten i
            Sverige var närapå färdigutbyggda. De senaste åren har vi tydligt
            sett att så definitivt inte är fallet. Under en dryg 10-årsperiod
            har SvK:s nätinvesteringar ökat flerfaldigt, tillförlitlighet
            har blivit viktigare efter stormar på tidigt 2000-tal och de allra
            sista åren har kapacitetsproblem blivit en allt viktigare fråga.
          </p>
          <p xml:id="i-8fq96b27ody4V4psCcwoRt">
            Investeringarna i SvK:s transmissionsnät, men också i regional-
            och lokalnäten, är i stor utsträckning drivna av riksdagens mål
            om 100 % förnybar elproduktion. En ökande andel väderberoende
            elproduktion driver investeringar i elnäten. Det här är ett av
            skälen till att vi menar att målet behöver ändras till det mer
            träffsäkra och kostnadseffektiva målet om 100 % fossilfri elproduktion.
          </p>
          <p xml:id="i-Bm5Zk9UMZVMK2tXQafbEco">
            Vi anser att elnätsregleringen behöver utvecklas till kommande
            reglerperiod 2024–2027. För att det ska kunna ske behövs ett antal
            förberedelser. Det kan ske i form av en statlig utredning eller
            i annan form. Men om ändringar ska göras behöver förslag tas fram,
            remitteras, beredas och senare beslutas. Sådant tar tid. Tyvärr
            har regeringen inte inlett något sådant arbete, trots det uppenbara
            behovet och trots våra uppmaningar. Därför vill vi att riksdagen
            beslutar om att ge regeringen i uppdrag att ta fram en utvecklad
            modell för elnätsreglering samt tillkännager detta för regeringen.
          </p>
          <p xml:id="i-LwJ5AYyYD6BBDb2NFk75os">
            Vi anser att det finns flera frågor som behöver adresseras i
            ett arbete med nät­regleringen. Sverige har haft otaliga rättsprocesser
            som skapat såväl en regulatorisk osäkerhet som en ryckighet i
            prissättningen för kunder. Det är rimligt att överväga hur man
            kan komma ifrån denna osäkerhet och därmed minska risken i elnätsinvesteringar.
            Vi anser att man bör ta fasta på och utgå från den befintliga
            reglermodellen. Det innebär dock inte att allt ska vara som det
            alltid har varit. Tvärtom behöver delar och områden i reglermodellen
            utvecklas. Det är en självklarhet att försöka finna en balans
            mellan rimliga avgifter för kunderna och rimliga investeringsvillkor
            för företag. Till det bör man särskilt analysera hur ny teknik
            kan premieras som kan utveckla elnätens funktion. I arbetet sätter
            EU-rätt ramar för vad Sverige kan göra, och därför är det viktigt
            att se vilka möjligheter Sverige har till egna avgöranden men
            också att se hur andra länder har utformat elnätsregleringen.
            I sammanhanget bör det påtalas att riksdagen har beslutat om att
            det ska tas fram ett förslag till ett mål om leveranssäkerhet.
            Dessvärre kan vi konstatera att regeringen har lämnat den för
            energibranschen viktiga frågan orörd. Vi förväntar oss att de
            återkommer i den delen; inte minst är det viktigt för att sätta
            en ram för vilken nytta och funktion elnäten ska bidra till.
          </p>
        </div>
        <div xml:id="i-KYPm9AX9UwMdAH32uNkBBp" type="signatureBlock">
          <list xml:id="i-463tMFk2UmCjGVRtbmqAwp">
            <item xml:id="i-RYQGevJ8RpyQcQgd3adYnW" type="signature">
              Lars Hjälmered (M)
            </item>
            <item xml:id="i-LbgQpacBuQ3XWE79nG7FJ2" type="signature">
              Camilla Brodin (KD)
            </item>
            <item xml:id="i-GDVekoawe4hNuj5aTxK4Ci" type="signature">
              Arman Teimouri (L)
            </item>
          </list>
        </div>
      </div>
    </body>
  </text>
</TEI>
