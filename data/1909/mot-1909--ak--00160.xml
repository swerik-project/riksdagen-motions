<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__160/mot_1909__ak__160-001.pdf"/>
      <div type="motHeader" xml:id="i-H1McmdY6n8REe2kKrV4dD">
        <div type="motTitle" xml:id="i-QsURbmjkogpmLiasXGGuzN"/>
        <div type="motSubmissionInfo" xml:id="i-W26bLj2WYj1ymMgkTjtDNV"/>
      </div>
      <div type="motBody" xml:id="i-2agwJzmEggZ9XA3mXfgu8q">
        <div xml:id="i-KzF2m4eWRRifV4EfYKtM7A">
          <p xml:id="i-QvqAS3uEKW28ykTp3zFUzM">
            Motioner i Andra Kammaren, N:o 160. 1
          </p>
          <p xml:id="i-YGADoBxatPi59s4MDT99BG">
            N:o 160.
          </p>
          <p xml:id="i-TDPR8m1E1vvhFaBgpJRPYs">
            Af herr Starbäck ra. fl. om upphäfvande af 7 kap. 1 och 2 $$
            strafflagen.
          </p>
          <p xml:id="i-XLPtWnbk21NgQ1RMJsP3w3">
            Enligt äldre tiders åskådning ansågos religionsbrotten vara riktade
            direkt mot högsta väsendet själft såsom målsägande och förekommo
            i lagarna under benämningen crimina lese majestatis divine. Då
            lag- stiftningen utgick från denna synpunkt, är det gifvet, att
            straffet, som betraktades såsom en nödvändig satisfaktion för
            blidkande af högsta väsendet och för afvändande af dess vrede
            och hämnd, var utomordent- ligt strängt. Alltifrån katolska tiden
            stadgades också lifsstraff för guds- försmädelse. I en författning
            från Gustaf II Adolfs tid finna vi ett typiskt uttryck för denna
            åskådning; det heter nämligen där: »Hvilken som försmädar Herrans
            namn, drucken eller nykter, och blifver därtill förvunnen med
            tu vittnen, han skall döden dö, utan all nåd. Gör någon gäckeri
            och ”apespel' af gudstjänsten, bespottar Guds ord och de hög-
            värdiga heliga sakramenten och blifver därmed beslagen, han skall
            ——— dömas till svärdet och executeras utan nåd». Under 1600-talet
            upp- repades dessa eller likartade bestämmelser i flera författningar
            och bragtes de ock i tillämpning i praktiken. Ånnu på 1700-talet
            (år 1706) blef en person för gudsförsmädelse, bestående däri,
            att han fällt vanvördiga yttranden om altarets sakrament, dömd
            till det straff, att sedan högra handen afhuggits samt tungan
            med en krok utdragits och afskurits, han skulle mista hufvudet
            och å båle brännas. I 1734 års missgärningsbalk är uppsåtlig hädelse
            ännu belagd med dödsstraff. Efter 1734 torde dock sådant straff
            i praktiken aldrig hafva tillämpats för detta brott. Huru djupt
            rotad den uppfattningen, att hädelse utgjorde ett så svårt brott,
            att det borde sonas med lifvets för- lust, ännu vid 1700-talets
            slut var hos den stora allmänheten, framgår Bih. till BRiksd.
            Prot. 1909. 1 Saml. 2 Afd. 2 Band. 66 Häft. (N:is 160—163). 1
          </p>
          <pb facs="riksdagen-motions-pdf/data/1909/mot_1909__ak__160/mot_1909__ak__160-002.pdf"/>
          <p xml:id="i-2AGcL4o3J9TBdxEfcTDcZ7">
            2 Motioner i Andra Kammaren, N:o 160.
          </p>
          <p xml:id="i-EKFPft1SScjyMXE1mJPtdB">
            däraf, att Gustaf III, som genomdref afskaffande af dödsstraffet
            för ett flertal brott, icke föreslog något sådant i fråga om hädelsebrottet.
            I andra länder sökte man under denna upplysningsfilosofiens tid
            komma ifrån dödsstraffet för hädelse, utan att dock därigenom
            stöta massans fördomar för hufvudet, genom att förklara hädelse
            såsom ett uttryck för sinnesförvirring. Så stadgas i en strafflag
            från denna tid (Öster- rikiska strafflagen af 1787), att hädare
            icke skulle undergå något straff utan inspärras på dårhus. I Sverige
            var dödsstraffet för hädelsebrott enligt lagen gällande ända till
            är 1865, då vår nuvarande strafflag trädde i kraft. Redan år 1832
            hade föreslagits afskaffande af denna barbariska straff bestämmelse,
            ehuru utan framgång. Redan då framhölls, att den gamla, här ofvan
            angifna uppfattningen af brottets karaktär öfverallt öfvergifvits
            och att grunden för handlingens bestraffande icke låge i det omoraliska
            däri, hvilket ej borde vara föremål för statens strafflagstiftning,
            utan i den kränkning eller det sårande af den religiösa känslan,
            som hädelsen väckte hos andra. Härmed är man inne på den uppfattning
            af hädelsen, som före- trädes 1 1864 års strafflag. Man har ansett,
            att staten har ett bestämdt intresse af att upprätthålla den religiösa
            tron och att därför hvarje af- siktlig kränkning af statens officiella
            religion bör, såsom innefattande en kränkning af dess medborgares
            religiösa öfvertygelse, beläggas med straff. Enligt ursprungliga
            lydelsen af sistnämnda strafflag bestraffades hädelse med straffarbete,
            högst i 2 år. Endast i fall af obetänksamhet eller lättsinne kunde
            fängelse eller böter följa därå. Under de närmast därefter följande
            decennierna ändrade sig emellertid uppfattningen af brottet dithän,
            att domstolarna tyckas hafva dragit sig för lagrummets tillämpande
            d. v. s. att ådöma straffarbete för hädelse. För att få till stånd
            en mera effektiv lag, som icke stod i strid med allmänna rätts-
            medvetandet, genomfördes vid 1887 års riksdag strafflindring för
            ifråga- varande brott, i det straffarbetet borttogs och ett års
            fängelse stadgades såsom maximum. I sammanhang därmed bortföll
            den särskilda straff- skalan för de fall, att brottet begåtts
            af obetänksamhet eller lättsinne, hvaremot infördes stadgande
            därom, att åstadkommande af allmän för- argelse skulle vara en
            nödvändig förutsättning för straffs ådömande. Afsikten med denna
            historiska redogörelse har varit att visa, huru- ledes uppfattningen
            och bestraffandet af religionsbrott under tidernas lopp undergått
            genomgripande förändringar och brotten totalt ändrat karaktär.
            Att öfverhufvud taget stadga straff för hädelse torde emellertid
            endast vara en reminiscens af svunna tiders barbariska åskådning.
            Vi se ju, huru straffen från ett ovillkorligt stadgande om lifvets
            förlust
          </p>
          <pb facs="riksdagen-motions-pdf/data/1909/mot_1909__ak__160/mot_1909__ak__160-003.pdf"/>
          <p xml:id="i-THeGNoGDWY1td5JHp25F9w">
            Motioner i Andra Kammaren, N:o 160. 3
          </p>
          <p xml:id="i-7WcvtBfVKJC3YhxbsiS6Hd">
            alltmera mildrats i enlighet med rättsmedvetandets utveckling.
            Tiden torde emellertid nu vara mogen för »brottets» borteliminerande
            ur straff- lagen. Få lagrum i vår strafflag torde vara så antikverade
            och så ut- dömda af den upplysta allmänna meningen i landet som
            just bestäm- melserna om »hädelsebrottet». I utlandets strafflagar
            af nyare datum finnas icke heller likartade bestämmelser. Såsom
            af de moderna auktoriteterna å straffrättens om- råde framhålles,
            har man helt och hållet lämnat å sido handlingens egenskap att
            innebära en kränkning af andras religiösa känslor och gjort gällande,
            att straff bör drabba blott sådana handlingar, som inne- bära
            kränkning af statsmedborgarnes religiösa frihet. Denna princip
            är i den moderna straffrätten allmänt erkänd såsom riktig. För
            öfrigt framträder denna synpunkt fullt bestämdt redan i den franska
            straff- lagen af år 1810, Code pénal. En sådan begränsning af
            religionsbrottet är strängt genomförd i Italiens nya strafflag
            af år 1889, och detta är desto mera anmärkningsvärdt, som Italiens
            katolska befolkning till största delen väl torde fanatiskt hålla
            fast vid kyrkans alla läror och ceremonier. I denna lag upptages
            icke hädelse mot Gud bland reli- gionsbrotten, utan endast handlingar,
            som innebära ett störande eller hindrande af den religiösa friheten.
            Hvarken i Norges nya strafflag eller i det schweiziska strafflagsförslaget,
            som båda äro bland de nyaste i Europa och äfven i vårt land pläga
            framhållas såsom mönster för straffrättslig lagstiftning, förekommer
            hädelse mot Gud eller gäckeri med Guds ord och sakramenten såsom
            en straffbar handling, såvida man icke därigenom kränker andras
            religiösa trosfrihet. Af straffrättsliga auktoriteter har den
            framstående kriminalisten professor Jaakko Forsman i Helsingfors
            förklarat sig hylla den moderna uppfattningen i frågan och uppträdt
            emot de nu gällande bestämmel- sernas bibehållande. Af våra svenska
            straffrättsteoretici har ingen, oss veterligen, 1 tryck yttrat
            sig i ämnet. Vid behandlingen af 1887 års lagförslag i ämnet åberopade
            lag- utskottet ett anförande i högsta domstolen, hvilket hänförde
            sig till det då väckta förslaget att i lagen införa ett särskildt
            tillägg om gäckeri med trosläran. Detta anförande var af följande
            lydelse: »Först och främst är jag öfvertygad, att för hvarje gång
            lagbudet tillämpades, kyrkan skulle blifva den mest lidande. Den
            usle smädaren, den lättsinnige gycklaren skulle af alla åt otron
            hemfallna, af många den fria forskningens vänner, med ett ord
            af ett stort antal elementer i samhället, hvilka icke kunna alldeles
            lämnas ur räkningen, blifva ansedd som en martyr, ehuru han enligt
            statens lag endast vore en
          </p>
          <pb facs="riksdagen-motions-pdf/data/1909/mot_1909__ak__160/mot_1909__ak__160-004.pdf"/>
          <p xml:id="i-PpZNKE77PgGJehCTJMHWrP">
            4 Motioner i Andra Kammaren, N:o 160.
          </p>
          <p xml:id="i-9q2aYQ4vFefrjDPeYJExAc">
            brottsling. Den dogm, med hvilken han gäckats, skulle blifva
            föremål för en liflig och allmän, oftast ytlig diskussion i dagliga
            tidningar och samkväm, en kritik, som, därest smädaren ej blifvit
            af den världsliga makten straffad, icke hade blifvit så liflig,
            ja kanske i många fall helt och hållet uteblifvit. Det skulle
            i de festa fall vara att befara, att denna diskussion, förd med
            större beräkning och varsamhet, än den smädaren eller gycklaren
            användt, komme att innefatta uttalanden, ostraffbara inför den
            borgerliga lagen, men hvilka hos de på dogmen troende åstadkomme
            allvarligare, djupare och långvarigare förargelse än själfva smädelsen
            eller gycklet, som endast för stunden förorsakat smärta och afsky.
            Ett större affall från den ifrågasatta dogmen kunde häraf blifva
            en följd, än om smädaren öfverlämnats åt föraktet, i stället för
            att dragas inför värdslig domstol. Troslärans auktoritet snarare
            försvagas än förstärkes genom användande af världsliga straffmedel.
            Det ifrågasatta brottet är till sin karaktär mycket sväfvande.
            Gäc- keriets föremål är trosläran. ”Trosläran är människans uppfattning
            af Gud och religionen samt därmed sammanhängande ting och förhållanden.
            Men huru olika är icke människors och religionssamfunds uppfattning!
            Är det lämpligt, att en protestant straffas af den borgerliga
            lagen för ett opassande yttrande rörande en katolsk dogm, mot
            hvilken reforma- tionens fader från predikstolen utslungat den
            heliga vredens ord? Äfven själfva den ifrågavarande gärningen
            innebär i sig något sväfvande. Hvad den ene benämner hån och smädelse,
            betraktas åter af den andre allenast såsom ett opassande, ja kanske
            oskyldigt skämt. Mången torde vilja antaga att med gäckeri rörande
            heliga ting afses ett med hån och smä- delse förenadt skämt. Af
            lagberedningens motiver framgår, att af lag- beredningen åsyftas
            äfven det lättsinniga gycklet. I 1734 års lag skildes på smädelse,
            såsom mera straffbar, äfven då den skedde af obe- tänksamhet,
            och gäckeri, såsom mindre straffbart. I tider af uppjagad fanatism
            kan lagen, till följd af sin sväfvande beskaffenhet, komma att
            missbrukas. Sedan här i Sverige år 1860 afskaffats det världsliga
            straffet för affall från statskyrkan och år 1864 antagits en strafflag,
            vid hvars för- fattande trosläran icke ansetts vara i behof af
            det skydd mot angrepp, som den borgerliga kriminallagstiftningen
            kan erbjuda, skulle det inne- bära ett tillbakagående att nu stadga
            borgerligt straff för sådana an- grepp.» Detta yttrande torde
            äga full tillämplighet äfven å lagens nuva- rande affattning,
            ty med stadgande af straff för hädelse af Gud och för gäckeri
            med Guds ord och sakramenten afses just, såsom 1887 års lag-
          </p>
          <pb facs="riksdagen-motions-pdf/data/1909/mot_1909__ak__160/mot_1909__ak__160-005.pdf"/>
          <p xml:id="i-Nax2cqsFDpRNSxFPpXxAGV">
            Motioner i Andra Kammaren, N:o 160. 5
          </p>
          <p xml:id="i-TqswUSebCm2MAqRkxnUvRk">
            utskott också påpekar, att skydda kyrkans troslära, hvadan det
            före- slagna tillägget var fullständigt öfverflödigt, såsom redan
            i sak gällande. Enbart af denna anledning afstyrktes det af lagutskottet
            och blef ej heller antaget af Riksdagen. En mycket viktig synpunkt
            vid pröfvande af föreliggande fråga är den, att ifrågavarande
            lagrum, 7 kap. 1 och 2 $$ strafflagen, lämna straffskydd allenast
            åt svenska statskyrkans troslära och gudstjänst. Alla frikyrkliga
            samfunds troslära (till den del den icke sammanfaller med stats-
            kyrkans) och gudstjänst äro prisgifna åt hädelsen och gäckeriet,
            då straff därför ej är stadgadt. Detta är nu i strid mot alla
            andra länders lagstiftning, där man ännu kvarstår på den äldre
            ståndpunkten och har straff för hädelsebrott; i dessa länder afser
            nämligen straffbestämmel- serna såväl statskyrkans som öfriga
            till offentlig religionsutöfning be- rättigade trossamfunds troslära
            och gudstjänst. Man har emellertid icke någon enda gång från frikyrkligt
            håll hört anspråk framställas på straffskyddets utsträckande till
            jämväl deras trosbekännelse, och detta torde väl bäst visa, att
            äfven statskyrkan bör kunna skydda sig utan straffhot för angrepp
            på dess dogmer. Illa skulle det väl vara beställdt med vår statskyrka,
            om den för sitt fortbestånd skulle anse det nödvän- digt att till
            skydd för sina dogmer vara omgärdad med en mur af straff- bestämmelser
            för dem, som dristade med hädelsens och gäckeriets vapen anfalla
            dess trossatser. Fängelsestraff torde i vår tid icke längre vara
            det rätta vapnet i en sådan strid på det andliga området. Man
            må komma ihåg, att de personer, som gjort sig skyldiga till hädelse,
            ofta varit ideellt anlagda människor, som handlat i det renaste
            uppsåt och af fullaste öfvertygelse. Trossatser böra försvaras
            med andliga vapen; att hota med världsliga straff kan icke, huru
            man än vänder saken, betraktas annat än såsom en reminiscens af
            svunna dagars af vidske- pelse och fanatism födda kättareförföljelser
            mot olika tänkande. Att det sunda rättsmedvetandet och den allmänna
            opinionen i stort sedt numera hylla denna uppfattning torde vara
            ovedersägligt. För staten kan det för öfrigt endast medföra skada
            att hafva en lag som strider mot allmänna rättsuppfattningen i
            landet och som domstolarna kanske en vacker dag anse så föråldrad,
            att de börja draga sig för att tillämpa densamma. Vi hörde ju
            häromdagen chefen för justitiedepartementet uttala, att sådant
            förekommer. Redan vid 1887 års riksdag gjorde då- varande chefen
            för detta departement vid behandlingen af hädelsebrottet ett uttalande
            i sådan riktning. Han yttrade: »Staten är bättre betjänt med lagar,
            som motsvara rättskänslans fordringar och därför utan tve- kan
            kunna tillämpas, än med lagar, som äro så stränga, att både åkla-
          </p>
          <pb facs="riksdagen-motions-pdf/data/1909/mot_1909__ak__160/mot_1909__ak__160-006.pdf"/>
          <p xml:id="i-7M3kVBjg6cTMBu3aQBUbE2">
            6 Motioner i Andra Kammaren, N:o 160.
          </p>
          <p xml:id="i-TDs7g49zAzPkD7J1pFJeRv">
            gare och domare nästan tvingas att uppsöka utvägar att undgå
            deras tillämpning.» Nu kan man invända att, äfven om man hyllar
            den mera moderna uppfattning af »brottets» karaktär, som här ofvan
            antydts, eller att kränkningar af andras religiösa frihet böra
            bestraffas, så kunna ju lag- rummen icke utan vidare upphäfvas
            utan måste ersättas med andra af angifvet innehåll. I detta afseende
            hafva vi emellertid redan bestäm- melser i 11 kap. strafflagen,
            där det i 2 och 3 $$ stadgas straff för störande af eller åstadkommande
            af förargelse vid gudstjänst och sam- mankomst för gemensam andaktsöfning.
            Härmed är ju, på sätt som vederbör, straffskydd lämnadt för utöfvandet
            af religionen och detta afser icke blott statskyrkan utan ock
            andra af staten erkända trossamfund. Åfven i nyare strafflagar
            förekomma bestämmelser om offentligt för- hånande af andras tro
            eller trosbekännelse, men konsekvensen af den nu rådande straffrättsliga
            åskådningen torde endast kräfva straff för kränkning af offentlig
            religionsutöfning; det är väl just därigenom som den religiösa
            friheten kränkes. Några bestämmelser utöfver hvad 11 kap. i detta
            afseende innehåller äro sålunda obehöfliga. På grund af hvad sålunda
            anförts, få vi härmed hemställa
          </p>
          <p xml:id="i-Dipb7QKf92Cy4gSq9uFTLp">
            att Riksdagen måtte för sin del besluta att 7 kap. $$ 1 och 2
            strafflagen skola upphäfvas.
          </p>
          <p xml:id="i-AUs7ECD4dA9muai2fQk9qm">
            Stockholm 26 januari 1909.
          </p>
          <p xml:id="i-4J34a8FGLRTWbY3a1fMb7n">
            Karl Starbäck. A Thylander. Knut Kyjellberg. Jakob Pettersson.
            K. G. Karlsson. Oskar Berg. Frithiof Söderbergh. Edvard Wavrinsky.
            Fr. Berglund. Bernt Wilson. Fr. E. Ahlfvengren. J. G:son Crafoord.
          </p>
          <p xml:id="i-SEQu8pzxpBMcXvYeGVJpCV">
            G. Kronlund. A. Åkerman.
          </p>
        </div>
      </div>
    </body>
  </text>
</TEI>
