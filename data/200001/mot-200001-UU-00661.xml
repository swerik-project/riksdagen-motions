<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-UU-00661">
  <teiHeader>
    <fileDesc>
      <titleStmt>
        <title>Internationell solidaritet för homo-, bi- och transpersoners rättigheter</title>
        <author corresp="i-nX9ipUS8FhkbQHkWWytwf i-nX9ipUS8FhkbQHkWWytwf">av Ulf Nilsson m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationell solidaritet för homo-, bi- och transpersoners rättigheter</title>
          <idno type="rdwebb">GO02U661</idno>
          <rs type="number">U661</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GO02U661/text</ref>
          <ref type="dokument_url_html">http://data.riksdagen.se/dokument/GO02U661</ref>
          <ref type="dokumentstatus_url_xml">http://data.riksdagen.se/dokumentstatus/GO02U661</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4QBUDsCbcZDKaB99MfWJmE" type="signed"/>
        <correspContext corresp="i-4QBUDsCbcZDKaB99MfWJmE">
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-CwVjNqMneZm6zhJTP798e5"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-CwVjNqMneZm6zhJTP798e5"/>
        </correspContext>
        <correspAction type="reviewing" xml:id="i-4XyKycmGS6J4jW8GP7xqCt">
          <date when="2000-10-11"/>
        </correspAction>
        <correspAction type="referral" xml:id="i-L5DbGiaZbWLTePneg6AheQ">
          <date when="2000-10-11"/>
        </correspAction>
        <correspAction type="dismissal" xml:id="i-AAP5GRbAX5yuxJfb5cXnSG">
          <date when="2000-10-11"/>
        </correspAction>
        <correspAction type="submission" xml:id="i-FyVJyyRAXYiT9qrSoBznfH">
          <date when="2000-10-05"/>
        </correspAction>
        <correspAction type="referral" xml:id="i-FG6Uyb5iaDGyMFmEF4Fczz">
          <date when="2000-10-11"/>
        </correspAction>
        <correspAction type="dismissal" xml:id="i-FSCzhhDnAmxsSFumt1UyqA">
          <date when="2000-10-11"/>
        </correspAction>
        <correspAction type="submission" xml:id="i-DWazZHZ1wJY1HX37iu7DgQ">
          <date when="2000-10-05"/>
        </correspAction>
        <correspAction type="assigned" xml:id="i-2xGtUWptWDsxbsCzPSt4dt"/>
        <correspContext corresp="i-2xGtUWptWDsxbsCzPSt4dt">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_U_0661/mot_200001_U_0661-0001.pdf"/>
      <div type="motHeader" xml:id="i-7DerHHvhtZiFVsJuCi2r6S">
        <div type="motTitle" xml:id="i-B2hBiFZTUN4m8Ai3CAsSvv"/>
        <div type="motSubmissionInfo" xml:id="i-VCGqcJ3HCSDXQJEfBpsq3V"/>
      </div>
      <div type="motBody">
        <div>
          <p>36</p>
          <p>2000/01</p>
          <p>Motion till riksdagen 2000/01:U661</p>
          <p>av Ulf Nilsson m.fl. (fp)</p>
          <p>mnr: U661 pnr: fp824</p>
          <p>Internationell solidaritet för homo-, bi- och transpersoners rättigheter</p>
          <p>Motionen delad mellan flera utskott</p>
          <p>1 Förslag till riksdagsbeslut</p>
          <p>Riksdagen tillkännager för regeringen som sin mening vad i motionen anförs om att Sverige i internationella sammanhang måste påtala kränkningar gentemot homo- och bisexuella och transpersoner i andra länder. Riksdagen tillkännager för regeringen som sin mening vad i motionen anförs om att se över Utlänningsnämndens bedömningsunderlag som beskriver flyktingars situation i deras ursprungsländer.' Riksdagen tillkännager för regeringen som sin mening vad i motionen anförs om att Sverige i flyktinglagstiftningen bör vidga tolkningen av flyktingbegreppet enligt Genévekonventionen till att omfatta även förföljelse på grund av en persons sexuella läggning eller könsidentitet. ' Riksdagen tillkännager för regeringen som sin mening vad i motionen anförs om att regeringen bör arbeta för att förföljelse på grund av kön eller könsidentitet bör tolkas in enligt Genéevekonventionens flyktingbegrepp på samma sätt i alla EU:s medlemsländer. ' Riksdagen tillkännager för regeringen som sin mening vad i motionen anförs om att Sverige även bör verka för ett tilläggsprotokoll till 'Genévekonventionen om detta skydd. ' Riksdagen begär att regeringen ger i uppdrag åt Migrationsverket att göra en särskild studie över tillämpningen av 3 kap. 3 $ p. 3 såvitt avser förföljelse på grund av homosexualitet. ' Riksdagen tillkännager för regeringen som sin mening vad i motionen anförs om att EU måste agera starkare gentemot sina medlemsländers diskriminering av homo-, bi- och transpersoner. Riksdagen tillkännager för regeringen som sin mening vad i motionen anförs om att det måste införas ett starkare diskrimineringsskydd i EG:s fördrag. Riksdagen begär att regeringen verkar för att Europaparlamentet ges medbeslutanderätt vid beslut om åtgärder enligt artikel 13 i</p>
          <p>Romfördraget.</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0002.pdf"/>
          <p>2000/01:U661</p>
          <p>37</p>
          <p>10.</p>
          <p>11.</p>
          <p>12.</p>
          <p>13.</p>
          <p>14.</p>
          <p>15.</p>
          <p>20.</p>
          <p>Riksdagen begär att regeringen verkar för att beslut om åtgärder enligt artikel 13 i Romfördraget skall kunna fattas genom kvalificerad majoritet i stället för genom enhällighet. Riksdagen tillkännager för regeringen som sin mening vad i motionen anförs om att diskrimineringsfrågorna i EU måste föras in under unionens första pelare och därmed få så kallad direkt effekt. Riksdagen tillkännager för regeringen som sin mening vad i motionen anförs om att Sverige med stöd av artikel 13 i Romfördraget bör ta initiativ till att det utarbetas ett förslag på en handlingsplan mot diskriminering på grund av sexuell läggning. Riksdagen begär att regeringen i EU:s ministerråd arbetar för att homosexuella partnerskap och äktenskap och homosexuellas barn jämställs med heterosexuella i EG-rätten. Riksdagen tillkännager för regeringen som sin mening vad i motionen anförs om att EU:s institutioner bör utarbeta tjänsteinstruktioner där homosexuella jämställs med heterosexuella. Riksdagen tillkännager för regeringen som sin mening vad i motionen anförs om att Sverige bör arbeta för att homo- och bisexuella och transpersoners mänskliga rättigheter uppmärksammas i kraven på EU:s ansökarländer. Riksdagen tillkännager för regeringen som sin mening vad i motionen anförs om att Sverige bör arbeta för att FN:s konvention om mänskliga rättigheter utsträcks till att gälla förföljelse på grund av sexuell läggning och könsidentitet.</p>
          <p>Riksdagen tillkännager för regeringen som sin mening vad i motionen anförs om Sveriges agerande i Europarådet för homo- och bisexuella och transpersoners rättigheter. Riksdagen begär att regeringen arbetar för att homo- och bisexuella och transpersoners situation förs upp på OSSE:s agenda i MR-arbetet. Riksdagen tillkännager för regeringen som sin mening vad i motionen anförs om att Sverige måste ta initiativ till att Östersjöstaternas råds kommissarie för mänskliga rättigheter också uppmärksammar den diskriminering av homo- och bisexuella och transpersoner som pågår i medlemsstaterna.</p>
          <p>Riksdagen tillkännager för regeringen som sin mening vad i motionen anförs om arbetet i Nordiska rådet och Nordiska ministerrådet.</p>
          <p>" Yrkandena 2-6 hänvisade till SfU.</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0003.pdf"/>
          <p>2 Inledning</p>
          <p>Respekten för den enskilda människan är liberalismens utgångspunkt. För liberaler är det självklart att ett av politikens viktigaste mål är att var och en ska få leva och utveckla sitt liv som hon eller han önskar. Varje människa måste tjäna samma respekt genom att garanteras en likabehandling av myndigheter, likhet inför lagen, skydd mot diskriminering och hot ifrån andra medborgare etc. Liberaler har därför alltid arbetat för mänskliga fri- och rättigheter i Sverige såsom i andra länder. Varje människa måste värderas lika var hon än bor varför vi aldrig kan acceptera att människor kränks, torteras eller avrättas på grund av deras politiska åsikter, geografiska tillhörighet, hudfärg eller liknande. På samma sätt finns en lång tradition av att arbeta för sexuellt likaberättigande. Vi har lyckats väl med att placera dessa frågor på dagordningen i svensk inrikespolitik. Men fortfarande engagerar sig Sverige mycket lite i internationella fora för att uppmärksamma homo, bi- och transpersoners situation i andra länder. Med Sveriges mycket tydliga lagar om diskrimineringsskydd och liknande för homosexuella samt inriktningen att föra en generös flyktingpolitik, är det anmärkningsvärt hur otroligt få människor som är förföljda på grund av sin sexuella läggning som lyckas få asyl i Sverige. Samkönade relationer har förbisetts i EU varför homosexuella inte uppnår rörelsefrihet inom unionen på samma sätt som heterosexuella. Vi vill med denna motion presentera en lång rad konkreta åtgärder som vi anser att Sverige bör vidta för att uppmärksamma homo, bi- och transpersoner i andra länder och ur ett internationellt perspektiv.</p>
          <p>3 Homosexuellas situation i biståndsländer</p>
          <p>Alla människor är födda fria och lika i värde och rättigheter. Varje människas frihet och lika värde omfattar alla människor och således varje individ i världen utan åtskillnad av något slag, såsom hudfärg, kön, könsidentitet, sexuell läggning, språk, religion, politisk eller annan uppfattning, nationellt eller socialt ursprung, egendom, börd eller ställning i övrigt. Demokrati och mänskliga rättigheter kan aldrig vara ett mål bland andra för svensk biståndspolitik, utan måste vara det centrala målet. Erkännandet av alla människors lika värde hänger oupplösligt samman med att ingen människa får diskrimineras på grund av ovanstående eller annan anledning. Trots detta självklara sker dagligen kränkningar av de mänskliga fri- och rättigheterna. Kränkningar av de mänskliga rättigheterna ser olika ut i olika länder runt om i världen. Gemensamt för väldigt många av Sveriges mottagare av biståndspengar är en genom samhället sanktionerad hets gentemot homosexuella. I princip alla de afrikanska stater vilka Sverige stöder med biståndsprogram har inga rättigheter överhuvudtaget för homosexuella, istället har man skarpa strafflagar för sexuella förbindelser</p>
          <p>2000/01:U661</p>
          <p>38</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0004.pdf"/>
          <p>2000/01:U661</p>
          <p>390</p>
          <p>mellan människor av samma kön. Homosexualitet motarbetas mycket aktivt, och en rad av makthavare för staterna förtalar, kränker och uppmanar sin befolkning att hetsa mot ländernas homosexuella medborgare. En lång rad av presidenter och ministrar har den senare tiden uppmärksammats för att på offentliga möten uppmanat till hets mot homosexuella, talat om att homosexuella ska utrotas, att det är oafrikanskt med homosexualitet, att homosexuella är mindre värda en djuren i djungeln osv. I Kenya där Sveriges huvudsakliga biståndsmål bland annat är att stödja en demokratisk samhällsutveckling har man ett totalförbud mot homosexualitet och straff mellan fem och fjorton års fängelse. I Uganda kan livstidsfängelse utdömas för homosexuella förbindelser. I Mocambique är homosexuella förbindelser straffbelagt med fängelse upp till tre år. I Tanzania är homosexualitet straffbelagt med påföljden upp till fjorton års ängelse. Zimbabwe förbjuder sodomi och onani mellan män. I Etiopien är homosexualitet straffbelagt med påföljd mellan tio dagar och tre års fängelse. (Källa: uppgifterna är från artikel av Stig-Åke Petersson i RFSL:s nättidning homoplaneten, www.rfsl.se) Att se på men tiga över kränkningar av de mänskliga rättigheterna oavsett i vilken omfattning de sker eller var någonstans i världen de sker, är att ge sitt samtycke. Kränkningar av de mänskliga rättigheterna måste alltid påtalas, ritiseras och åtgärdas oavsett var de äger rum. Arbete för demokrati och mänskliga rättigheter måste få ett överordnat mål i all svensk biståndspolitik.</p>
          <p>kraven om mänskliga fri- och rättigheter för fortsatt bilateralt samarbete måste Sverige bättre uppmärksamma och ställa högre krav om grundläggande rättigheter för bi- och homosexuella och könsöverskridande. Sverige måste också i internationella sammanhang verka för att dessa MR-frågor respekteras. Detta bör ges regeringen tillkänna.</p>
          <p>4 Flyktingpolitiken</p>
          <p>Homo- och bisexuella och könsöverskridare förföljs och trakasseras på många håll i världen. (Könsöverskridare är samlingsbegrepp för människor med önsöverskridande identitet eller beteende som transsexuella och transvestiter och brukar ibland kallas ”transpersoner”. Homo, bi- och transpersoner örkortas ibland HBT — så även på vissa ställen i den här motionen). Som ovan har beskrivits har många länder hårda straff, en del dödsstraff. Skydd mot diskriminering av den typ vi har i Sverige är ovanligt utanför Europa. Även på så nära håll som i vissa europeiska länder är det med livet som risk som homosexuella försöker leva öppet. Vad gör man när man som bög eller flata i Rumänien råkat ut för ett brott på grund av sin sexuella läggning när man har goda skäl att frukta mer trakasserier från polisen vid ett örsök att vända sig dit?</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0005.pdf"/>
          <p>Vi anser det vara en högprioriterad fråga att se till att de flyktingar som flyr till Sverige för att söka skydd från förtryck och förföljelse och liknande på grund av sexuell läggning ska få en adekvat utredning av sin individuella situation av Sveriges myndigheter. Det fungerar inte i dag. Denna fråga gäller även flyktingar som söker skydd från förtryck på grund av kön. Väldigt få har kunnat få asyl med hänvisning även till detta sedan skydd för kön och sexuell läggning lagts till i flyktinglagstiftningen. Resonemanget om förföljelse på grund av kön återfinns även i Folkpartiets flyktingpolitiska partimotion. Trots att homosexuella som riskerar förföljelse i sitt hemland numera omnämns särskilt i utlänningslagen kan Migrationsverket inte redovisa hur många ärenden som beviljas uppehållstillstånd enligt denna bestämmelse. Detta är mycket märkligt. Regeringen bör därför ge Migrationsverket i uppdrag att göra en särskild studie över tillämpningen av 3 kap. 3 8, punkten 3 såvitt avser förföljelse på grund av homosexualitet. Migrationsverket har tidigare erhållit ett liknande uppdrag såvitt gäller förföljelse på grund av kön. Detta bör ges regeringen till känna.</p>
          <p>4.1 Orättfärdig asylbehandling</p>
          <p>I utlänningslagen nämns nu förföljelse och förtryck på grund av sexuell läggning eller kön som ett skäl till att få skydd i Sverige. Men praxis har i huvudsak inte ändrats utan det är mycket svårt att få skydd med hänvisning till sin sexuella läggning. Tvärtom skulle det vara en förstärkning om möjligheten fanns att tolka in denna typ av förföljelse enligt det ”vanliga” flyktingbegreppet. Mycket få personer har kunnat få asyl med stöd av den nya paragrafen i utlänningslagen. Utlänningsnämnden har flera gånger blivit uppmärksammad för sin negativa inställning främst till flyktingar som kommer från Iran. Enligt Amnesty International är situationen för homosexuella i Iran allt annat än trygg. Vi vet också att homosexuella män kan dömas till dödsstraff och för lesbiska kvinnor är påföljden 120 piskrapp, ett straff som få kan överleva. Vi vet också att dessa lagar och påföljder fortfarande används. Ändå är det en regel snarare än undantag att flyktingar från Iran utvisas. Samtidigt som ansökningar avslås på löpande band, händer det då och då att någon iransk flykting får stanna. Då är det alltid på grund av att deras fall blivit internationellt uppmärksammat och att flyktingen då kan råka illa ut eftersom iranska myndigheter känner till fallet. Godtyckligheten talar sitt mycket tydliga språk.</p>
          <p>Enligt gällande utlänningslag ska uppehållstillstånd beviljas den som hyser en välgrundad fruktan för förföljelse i sitt hemland på grund av sin homosexualitet, (lagtexten talar om ”homosexualitet” inte sexuell läggning). Utlänningsnämndens tolkning av denna bestämmelse innebär en mycket snäv tolkning av vad som menas med ”välgrundad” fruktan. Det innebär att det i praktiken krävs att någon har dömts för homosexualitet innan nämnden anser att bestämmelsen kan tillämpas. Endast en handfull ärenden har beviljats uppehållstillstånd sedan utlänningslagen ändrades 1997. En sådan restriktiv</p>
          <p>2000/01:U661</p>
          <p>40</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0006.pdf"/>
          <p>2000/01:U661</p>
          <p>41</p>
          <p>tolkning strider direkt mot riksdagens intentioner. Det bör också noteras att i många länder saknas en fungerande demokrati, och det är i praktiken omöjligt för enskilda homosexuella att kunna bevisa sin förföljelse då många ingrepp sker utan att det finns beslut av polis eller åklagare på att ingripa. Många internationella organ, exempelvis FN, har kritiserat bl.a. Iran för en godtycklig rättstillämpning och för att använda tortyr för att framtvinga bekännelser.</p>
          <p>Ett par exempel:</p>
          <p>I juli fick Faramarz uppehållstillstånd i Sverige. Utlänningsnämnden fäste vikt vid att han figurerat i massmedia med sitt rätta namn och i samband därmed uttalat sig om de händelser som legat till grund för hans beslut att söka asyl i Sverige. Detta skedde efter att han fått flera avslag. Avslag då nämnden uppenbarligen inte tyckte att hänsyn bör tas till att han ingått partnerskap med en ny partner i Sverige, att hans tidigare pojkvän i Iran mördats och att polisen gjort husrannsakan hos hans mor för att söka rätt även på honom. Zimbabwiern Norman hade däremot inte lika tur att bli omskriven i en</p>
          <p>svensk dagstidning. 25-åringen hade utsatts för övergrepp både av allmänhet och polis. Migrationsverket anser dock att det inte förekommer någon förföljelse av homosexuella i Zimbabwe. Detta till trots att president Mugabe offentligt angripit homosexuella och bland annat uttalat att homosexualitet är oafrikanskt och att de inte är värda mer än djuren i djungeln.</p>
          <p>4.2 Utlänningsnämndens bristande bedömningsunderlag</p>
          <p>Under sommaren 2000 blev en hemligstämplad rapport som används av Utlänningsnämnden som bedömningsunderlag för iranska homosexuella, offentlig genom massmedia. Rapporten har tagits fram genom att Utlänningsnämnden gjort en studieresa till Iran, och faktaunderlaget visade sig bestå av korta uttalanden av några få anonyma personer — ett par beskickningstjänstemän och en advokat för mänskliga rättigheter. En kvinnlig advokat för mänskliga rättigheter: ”För att kunna dömas för homosexualitet gäller samma beviskrav som vid äktenskapsbrott. Det är således svårt att bevisa denna typ av brott. Regimen förföljer inte aktivt homosexuella och homosexualitet är allmänt accepterat.” Charge d'affairs vid en sydamerikansk ambassad samt en katolsk präst uttalar i rapporten: ”Homosexuella förföljs inte i Iran. Homosexualitet är socialt accepterat och homosexuella kan leva öppet.” Andre ambassadsekreterare på en EU-ambassad säger: ”Homosexuella kan visa sig förhållandevis öppet i Iran. I vissa parker i Teheran visar sig homosexuella par helt öppet. Det är tämligen vanligt att män har sex med andra män. En ganska hög procentsats av de iranska männen har haft sex med andra män innan sitt giftermål, detta beroende på att män och kvinnor lever helt åtskilda. Det förekommer prostitution. Någon aktiv förföljelse från</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0007.pdf"/>
          <p>myndigheternas sida av homosexuella förekommer inte. Däremot kan det användas som en av många åtalspunkter när myndigheterna är ute efter en speciell person. Det finns även transvestiter i Iran och könsbyte är tillåtet.” Eftersom rapportörerna låter uppgiftslämnarna förbli anonyma är det omöjligt att göra en saklig bedömning av dessa påståenden. Det kan dock konstateras att nämnden inte förefaller göra någon värdering av deras beskrivningar i förhållande till vad som sedan tidigare är känt om förföljelser och avrättningar av homosexuella. De anonyma uppgiftslämnarna har endast redovisat lösa påståenden som saknar all källhänvisning. Att en park i Teheran fungerar som träffställe för homosexuella är knappast något bevis på ett öppet samhällsklimat. Om deras påståenden skulle vara sanna (dvs. man kan leva öppet som homosexuell i Iran) borde det inte ha varit någon större svårighet för den svenska delegationen att också ta kontakt med enskilda homosexuella för att få bilden av ett öppet samhället för homosexuella i Iran bekräftad. Det är också anmärkningsvärt att den svenska delegationen undvikit att ställa frågor till de regeringsföreträdare man träffade om homosexuellas situation i landet. Dessa anonyma uppgiftslämnares omdömen står hur som helst i kontrast till den iranska strafflagstiftningen och till FN och Amnesty Internationals bedömningar. Enligt artikel 110 i strafflagen är såväl manlig som kvinnlig homosexualitet helt förbjuden. Enligt artikel 114 krävs det fyra manliga vittnen till själva akten för att en person ska kunna dömas. Om det inte finns det krävs det enligt artikel 117 att man erkänt handlingen fyra gånger. Det är vanligt förekommande enligt både FN och Amnesty att erkännanden i Iran framtvingas genom tortyr. Om det inte finns fyra vittnen eller fyra bekännelser kan domaren, enligt artikel 120, döma enligt sitt ”sunda förnuft”. Utlänningsnämndens rapportering från Iran, i vart fall när det gäller homosexuellas situation, är så bristfällig att den inte kan läggas till grund för någon bedömning av enskilda asylärenden.</p>
          <p>4.3 Flyktingbegreppet måste utvidgas</p>
          <p>Homosexutredningen föreslog i sitt betänkande 1984 att homosexuella skulle anses omfattas av 1951 års Genévekonvention. I denna konvention sägs bl.a. att den som förföljs därför att den tillhör en viss folkgrupp ska kunna beviljas asyl. Regeringen ansåg dock inte att man kunde ensidigt ändra tolkningen av vad som menas med folkgrupp. Andra länder, däribland, Norge, Danmark, Irland, Finland, Australien, Tyskland, USA, Canada och Nya Zeeland, har dock inte ansett att det finns några formella hinder för att låta Genévekonventionens definition av folkgrupp även omfatta homosexuella. Enligt uppgift från UNHCR finns det flera länder som låter homosexuella få asyl med hänsyn till Genévekonventionens definition. På den punkten är alltså Sverige inte någon föregångare. Sverige bör givetvis arbeta för att denna tolkning av Genévekonventionen tillämpas även i de andra EU-länderna samt att tilläggsprotokoll läggs till Genévekonventionen om detta skydd.</p>
          <p>2000/01:U661</p>
          <p>42</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0008.pdf"/>
          <p>2000/01:U661</p>
          <p>43</p>
          <p>Vi anser att - de bedömningsunderlag som Utlänningsnämnden använder måste ses över för att säkerställa att underlaget ger en adekvat och saklig beskrivning av situationen i flyktingarnas ursprungsländer, - Sverige i = flyktinglagstiftningen bör vidga tolkningen av flyktingbegreppet enligt Genévekonventionen till att bland annat omfatta även förföljelse på grund av en persons sexuella läggning eller könsidentitet, - — regeringen bör arbeta för att denna tolkning görs lika i EU:s medlemsländer, - Sverige även bör verka för att ett tilläggsprotokoll läggs till Genévekonventionen om detta skydd, - — regeringen ska uppdra åt Migrationsverket att göra en särskild studie över tillämpningen av 3 kap. 3 $, punkten 3 såvitt avser förföljelse på grund av homosexualitet.</p>
          <p>5 Europeiska unionen</p>
          <p>Det är långt ifrån alla länder i Europa som har så stark anti-diskriminerings- lagstiftning och rättighetslagstiftning på området som Sverige. I Europa finns partnerskap, förutom i Sverige, i Nederländerna, Belgien, Danmark, Frankrike, samt utanför EU, Island och Norge. Nederländerna har nyligen beslutat att omvandla sin partnerskapslag till ett äktenskap. Äktenskapet ger samma rättigheter och skyldigheter som ett ”vanligt” äktenskap, inbegripande även adoptionsmöjlighet. Dock ej för internationella adoptioner. Men många länder har fortfarande diskriminerande lagstiftningar och stora brister i skydd mot diskriminering. Några EU-länder utmärker sig för extra hård diskriminerande lagstiftning. Österrike har olika åldersgränser för lagliga sexuella förbindelser — 18 för sexuella förbindelser mellan män och 14 för övriga förbindelser. Varje år döms ca 20 personer med stöd i lagen, och för närvarande sitter ett tiotal personer fängslade i österrikiska fängelser för sina ”brott”. Straffen varierar från sex månader till fem års fängelse. I Storbritannien råder också ett organisationsförbud för homo- och bisexuella, samt ett så kallat uppmaningsförbud. Förbudet innebär att man inte får tala väl om, och ”uppmuntra” människor till homosexuella handlingar vilket exempelvis omöjliggör information i skolorna och stöd till homosexuella ungdomar. Storbritannien har också olika åldersgränser för sexuella handlingar. Båda länder har åtskilliga gånger kritiserats för brott mot Europakonventionen. EU måste agera mycket starkare gentemot sina egna medlemsländers diskriminering av Europas medborgare. Det måste också införas ett starkare diskrimineringsskydd i EU:s fördrag. Detta bör ges regeringen till känna.</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0009.pdf"/>
          <p>5.1 Prioritera arbete mot diskriminering</p>
          <p>Europakommissionen har slagit fast att homosexuella kvinnor och män tillhör de grupper som är mest utsatta för sexuella trakasserier, att trakasserier av någon på grund av hans eller hennes sexualitet tveklöst undergräver människans värdighet och att ett sådant beteende omöjligen kan accepteras i arbetslivet. Enligt artikel 13 i Romfördraget kan Europeiska rådet genom enhällighet och efter hörande av Europaparlamentet ”vidta lämpliga åtgärder för att bekämpa diskriminering på grund av kön, ras, etniskt ursprung, religion eller övertygelse, funktionshinder, ålder eller sexuell läggning. Artikeln är placerad under unionens grundläggande principer vilket understryker dess betydelse för alla EG-fördragets tillämpningsområden. I november 1999 antogs ett förslag om ett antidiskrimineringspaket som ska försöka stödja och bygga på redan befintliga lagar i enskilda medlemsstater och det ska dessutom fylla de luckor som finns i existerande arbetsmarknadslagstiftning i hela den europeiska unionen. Paketet består av direktiv som förbjuder diskriminering i arbetslivet, oavsett sexuell läggning, ras, etniskt ursprung, religiös uppfattning eller tro, ålder eller funktionshinder. Artikeln är tyvärr inte något effektivt instrument. Den är inte till något förpliktigande då den bara ger rådet möjlighet att arbeta mot diskriminering. Det är svårt att driva igenom frågor då det krävs enhällighet i rådet vilket gör att förslag enkelt kan stoppas. Dessutom har Europaparlamentet ingen medbeslutanderätt över artikeln. Parlamentet har status av att vara de europeiska medborgarnas röst i unionen.</p>
          <p>Vi anser att - Sveriges regering bör verka för att Europaparlamentet ges medbeslutanderätt vid beslut om åtgärder enligt artikel 13, - Sveriges regering också bör verka för att beslut om åtgärder enligt artikel 13 kan fattas genom kvalificerad majoritet istället för enhällighet, - — diskrimineringsfrågorna måste föras in under unionens första pelare och därmed få så kallad direkt effekt, vilket innebär att enskilda Europamedborgare vid en tvist kan åberopa artikeln i nationell domstol, - — Sverige också bör med stöd av artikel 13 ta initiativ till att det utarbetas ett förslag på en handlingsplan mot diskriminering på grund av sexuell läggning, till exempel avseende anställning, fri rörlighet, utbildning, registrering av datauppgifter samt EU:s stöd till kandidatländerna i Öst- och Cen-</p>
          <p>traleuropa.</p>
          <p>5.2 Homosexualitet i EG-rätten</p>
          <p>Fri rörlighet för människor är en viktig grundpelare i den inre marknadens fyra pelare. Hittills exkluderas homo- och bisexuella på flera sätt från denna frihet genom att det EG-rättsliga familjebegreppet inte inkluderar homosexualitet och homosexuella relationer. Den fria rörligheten för personer</p>
          <p>2000/01:U661</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0010.pdf"/>
          <p>2000/01:U661</p>
          <p>45</p>
          <p>inom EU gör exempelvis att heterosexuella som får jobb i ett annat EU-land har rätt att ta med sig sin make/maka även om denna inte kan försörja sig själv. Homosexuella får däremot inte ta med sig sin partner, något som i praktiken är ett stort hinder för homosexuellas fria rörlighet. Homo- och bisexuella förhållanden har därmed inget stöd i arbetsrätten och inte ens EU- institutionernas egna regler erkänner homosexuella par. Ett fall tjänar som exempel för diskrimineringen av homosexuella i EG- rätten. Sven Englund, anställd som tolk vid ministerrådet, och hans registrerade partner nekades av EG-domstolens förstainstansrätt de familjerättsliga förmåner som gifta anställda åtnjuter. Den svenska regeringen överklagade domen i slutet av 1999 och fick stöd av Danmark och Nederländerna. Vi anser att regeringen bör arbeta i ministerrådet för att homosexuella partnerskap, (och äktenskap) jämställs med heterosexuella äktenskap, att homosexuella och heterosexuella relationer och samkönade pars barn</p>
          <p>jämställs i EG-rätten samt att EU:s institutioner utarbetar tjänsteinstruktioner där homosexuella jämställs med heterosexuella.</p>
          <p>5.3 EU:s kandidatländer</p>
          <p>Den svenska EU-parlamentarikern Cecilia Malmström (fp) var EU:s rapportör när det gällde internationella mänskliga rättigheter och Europeiska unionens politik för de mänskliga rättigheterna 1999. I ett betänkande den 29 februari 2000 konstaterar hon i avsnittet om ”Mänskliga rättigheter och EU:s utvidgning” att alla kandidatländer utom Bulgarien och Rumänien har nu upphävt sina förbud mot homosexualitet. Fortfarande kommer dock många rapporter om diskriminering, våld och till och med mord. Detta är ytterligare ett område där inställningen ofta bygger på okunskap och fördomar. I en resolution om lika rättigheter för homosexuella i EG konstaterade Europaparlamentet 1997 att flera kandidatländer fortfarande har rättsliga föreskrifter i sina brottsbalkar som allvarligt diskriminerar homosexuella och nämner därvid särskilt Bulgarien, Cypern, Estland, Litauen, Rumänien och Ungern. Inför det svenska ordförandeskapet i EU är EU:s utvidgning en av de frågor som prioriterats av den svenska regeringen. Det är viktigt att Sverige därvid beaktar också frågor som gäller homo- och bisexuella och transpersoners mänskliga rättigheter. Detta bör ges regeringen till känna.</p>
          <p>6 Förenta nationerna</p>
          <p>Det väckte stor uppmärksamhet när Mona Sahlin vid FN:s kvinnokonferens i Bejing 1995 särskilt uppmärksammade situationen för lesbiska kvinnor. Initiativet var viktigt, men har tyvärr blivit en parentes när det gäller FN:s arbete för homosexuellas mänskliga rättigheter. En sådan utveckling är inte</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0011.pdf"/>
          <p>acceptabel, och Sverige bör vara pådrivande i FN för att öka repsekten för homosexuellas mänskliga rättigheter. Det är viktigt att Sverige arbetar för att också FN:s konvention om mänskliga rättigheter utsträcks till att gälla förföljelse på grund av sexuell läggning och könsidentitet.</p>
          <p>7 Europarådet</p>
          <p>Det har nu snart gått 20 år sedan Europarådet första gången antog en rekommendation (924 år 1981) som uppmanade medlemsstaterna att avskaffa all diskriminering av homosexuella. Europarådet har också i olika sammanhang, bland annat vid medlemskapsförhandlingar för nya medlemsländer, tagit upp frågan om situationen när det gäller homosexuellas mänskliga = rättigheter. är exempelvis Rumänien 1993 beviljades medlemskap förband man sig att avskaffa artikel 200 i den rumänska strafflagen, som förbjuder homosexuella förbindelser. Rumänien har dock hittills vägrat att fullfölja sina åtaganden. Det ser dock ut som om landet — inför risken av att bli utesluten ur Europarådet — nu är på väg att verkligen ändra sin lagstiftning. En viktig funktion för att stärka homosexuellas mänskliga rättigheter har också Europadomstolen för mänskliga rättigheter spelat. Den har vid flera tillfällen fällt olika länder (Irland, Storbritannien, Cypern) då deras lagstiftning mot homosexuella förbindelser har ansetts strida mot Europarådets konvention om mänskliga rättigheter. I en rapport den 6 juni 2000 har Europarådets rapportör Csaba Tabajdi från Ungern redovisat situationen för homosexuella i Europarådets medlemsstater (doc. 8755). I rapporten föreslår han bl.a. att man ska göra ett tillägg till den europeiska konventionen om mänskliga rättigheter så att den även omfattar diskriminering på grund av sexuell läggning. Han föreslog också att uppgiften för den europeiska kommissionen mot rasism och intolerans (ECRI) skulle utsträckas till att omfatta även homofobi. Europarådets parlamentariska församling har ställt sig bakom dessa rekommendationer. Det är angeläget att Sverige agerar aktivt för att den parlamentariska församlingens beslut skall kunna genomföras.</p>
          <p>8 OSSE</p>
          <p>OSSE är ett viktigt organ för konfliktförebyggande arbete. Det har sin bakgrund i den europeiska säkerhetskonferensen (ESK). Både ESK och OSSE har arbetat för att vidga respekten för de mänskliga rättigheterna och de grundläggande friheterna. Vid ESK-mötet 1991 i Moskva förekom en viss debatt om homosexuellas mänskliga rättigheter, då Sverige gjorde ett inlägg i en plenardebatt.</p>
          <p>2000/01:U661</p>
          <p>46</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0012.pdf"/>
          <p>2000/01:U661</p>
          <p>47</p>
          <p>Insatserna från OSSE:s sida när det gäller homosexuellas mänskliga rättigheter har dock lyst med sin frånvaro. Inte heller Sverige har i OSSE aktivt drivit frågor som gäller homosexuellas mänskliga rättigheter. Det finns dock ett stort behov av ett aktivt arbete också inom OSSE. Ett tydligt exempel härpå utgör händelserna i Vitryssland i september 2000 då föreningen Forum Lambda försökte arrangera ett s.k. Pride-firande i huvudstaden Minsk. Arrangemangen stoppades av myndigheterna, personer aktiva i föreningen har kallats till polisförhör och en medlem avskedats från universitetet. När Forum Lambda kontaktade OSSE:s kontor i Minsk kunde man därifrån inte lämna något stöd eller annan hjälp. Sveriges regering bör arbeta för att homo- och bisexuella och transpersoners situation på allvar förs upp på OSSE:s agenda i MR-arbetet.</p>
          <p>9 Östersjöstaternas råd</p>
          <p>Östersjöstaternas råd är ett forum för samverkan i bl.a. frågor om demokrati och mänskliga rättigheter. Sedan 1994 finns inom rådet en särskild kommissarie för demokrati och mänskliga rättigheter (f.n. lokaliserad till Köpenhamn). Denne kommissarie ska aktivt granska demokratiutvecklingen och de mänskliga rättigheterna i Östersjöstaterna. Den danske kommissionären har hittills inte särskilt tagit upp frågor som gäller diskriminering av homo- och bisexuella eller transpersoner i medlemsstaterna. Detta trots att flera av länderna på olika sätt diskriminerar (gäller bl.a. de baltiska staterna och Ryssland). Sverige måste därför ta initiativ till att Östersjöstaternas råds kommissarie för mänskliga rättigheter också uppmärksammar den diskriminering av HBT-personer som pågår i medlemsstaterna.</p>
          <p>9.1 Nordiska rådet och Nordiska ministerrådet</p>
          <p>Nordiska rådet har under många år spelat en aktiv roll för att förbättra situationen för homosexuella i de nordiska länderna. Här kan nämnas att rådet antagit flera rekommendationer: « Rekommendation 17/1984 uppmanar Nordiska ministerrådet att ”inden for de gäldene loves rammer i de enkelte nordiske lande att gennemföre forskning-, utrednings- og oplysningsarbejde vedrörende homoseksuelles stilling i de nordiske lande samt att undersöge mulighederne for at ophäve lovgivning, som diskriminerer homoseksuelle, og for gennem lovgivning at fremme =&lt;:homoseksuelles = ligestilling og = beskyttelse mod forskelsbehandling. « Rekommendation 18/1984 uppmanar de nordiska ländernas regeringar ”till inden for FN og andre internationale organer at samarbeide i spörsmål, som berör homoseksuelles menneskerettigheder, med henblik på at hindre diskriminering.</p>
          <pb facs="riksdagen-motions-pdf/data/200001/mot_200001_U_0661/mot_200001_U_0661-0013.pdf"/>
          <p>« Rekommendation 30/1990 uppmanar Nordiska ministerrådet att tillsätta en utredning om de homosexuellas sociala situation vad gäller arbete, bostad, kulturliv m m som också bör inkludera en kartläggning av de homosexuellas upplevelse av sin situation och av hur de bemöts av sin omgivning.</p>
          <p>Sedan början av 1990-talet har dock Nordiska rådet inte behandlat några frågor som gäller homosexuellas situation. Det finns dock anledning att på nytt arbeta för ett utökat nordiskt samarbete när det gäller homosexuella. Som exempel på angelägna nordiska samarbetsfrågor kan nämnas behovet av en internationell partnerskapskonvention där Nordiska ministerrådet bör kunna ta initiativ till upprättandet av en sådan samt frågor som gäller barn till samkönade par.</p>
          <p>Stockholm den 5 oktober 2000</p>
          <p>Ulf Nilsson (fp) Johan Pehrson (fp) Helena Bargholtz (fp)</p>
          <p>2000/01:U661</p>
          <p>48 Elanders Gotab, Stockholm 2000</p>
        </div>
      </div>
    </body>
  </text>
</TEI>
