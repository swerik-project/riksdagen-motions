<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0711/mot_199899_MJ_0711-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ711 MJ711
          </p>
          <p>
            Motion till riksdagen
          </p>
          <p>
            1998/99:MJI711
          </p>
          <p>
            av Carl G Nilsson (m) Balans mellan viltstammarna
          </p>
          <p>
            Vårt lands viltstammar utgör en omistlig nationell tillgång som
            är värd omsorg. Vården av dem är i grunden en för oss alla gemensam
            uppgift, som skall samordnas med övrig naturvård. Ibland måste
            vi människor agera för att upprätthålla en skälig balans mellan
            olika viltlevande arter av fåglar och djur i vår fauna. Detta
            sker genom att vi tillåter jakt med större eller mindre begränsningar.
            Vissa arter, på vilka vi idag inte tillåter jakt eller har jakt
            med mycket restriktiva regler, har ökat mycket starkt i antal
            och ibland så starkt att det uppstår olägenheter i olika hänseenden.
            Som exempel kan nämnas att den svenska korppopulationen genomgått
            en utomordentligt expansiv utveckling under senare år. Inom vissa
            områden torde korparna vara fler än kråkorna och vid sopstationer
            förekommer ofta enorma ansamlingar av korp. Ett annat exempel
            är utvecklingen av det svenska beståndet av skarv. Ökningstakten
            har varit extremt snabb de senaste tio åren och arten ökar fortfarande
            snabbt. Denna kraftiga ökning har lett till ett stort antal klagomål
            om att skarvarna gör skada på fiskbestånden, skapar andra olägenheter
            för fisket och förstör skogen på de öar där de häckar. Undersökningar
            som gjorts i Sverige och utomlands bekräftar dessa klagomål. En
            tredje art som bör bli föremål för regeringens övervägande beträffande
            jakt eller inte jakt är säl. Vad gäller knubbsälbeståndet på den
            svenska västkusten har jakt inte förekommit på mycket lång tid.
            Detta har bl.a. medfört att sälarna förlorat skyggheten för människor
            och de numera mycket täta populationerna innebär att sälarna förlägger
            fodersök även till områden där knubbsäl tidigare inte förekommit.
            Vi har i Sverige också en debatt om balansen mellan de stora rovdjuren
            å ena sidan och annat jaktbart vilt såsom älg och rådjur å andra
            sidan. Den årliga avskjutningen av älg, hjort och rådjur är av
            en omfattning som representerar stora ekonomiska värden. En alltför
            stor lodjursstam kommer till exempel att allvarligt hota rådjursstammen.
            Ovanstående är exempel som visar att regeringen måste aktivera
            sig för att skapa förutsättningar för en bättre balans mellan
            olika viltstammar i Sverige. Det kan i en del fall ske genom en
            översyn av reglerna för skyddsjakt respektive möjligheter till
            en utökad allmän jakt. Det kan också ske genom att Sverige i EU
            verkar för förändringar i de direktiv som är aktuella på jaktens
            område.
          </p>
          <pb facs="riksdagen-motions-pdf/data/199899/mot_199899_MJ_0711/mot_199899_MJ_0711-0002.pdf"/>
          <p>
            Sammanfattningsvis vill jag poängtera det viktiga i att riksdag
            och Mot. regering nationellt och internationellt verkar för en
            god balans i vår vilda 1998/99MJ711 svenska fauna.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om balans
            mellan vildlevande arter.
          </p>
          <p>
            Stockholm den 22 oktober 1998
          </p>
          <p>
            Carl G Nilsson (m)
          </p>
        </div>
      </div>
    </body>
  </text>
</TEI>
