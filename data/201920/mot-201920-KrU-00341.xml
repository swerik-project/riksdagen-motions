<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00341">
  <teiHeader>
    <fileDesc>
      <titleStmt>
        <title>Filmpolitik</title>
        <author corresp="i-JP8NeL17uoQgDiTaxrGnVM">av Jonas Andersson i Linköping m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:341 av Jonas Andersson i Linköping m.fl. (SD)</title>
          <idno type="rdwebb">H702341</idno>
          <rs type="number">341</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H702341/text</ref>
          <ref type="dokument_url_html">http://data.riksdagen.se/dokument/H702341</ref>
          <ref type="dokumentstatus_url_xml">http://data.riksdagen.se/dokumentstatus/H702341</ref>
          <ref type="docx">http://data.riksdagen.se/fil/7AD8C5BB-0B14-4342-B06C-6F97AD62616B</ref>
          <ref type="pdf">http://data.riksdagen.se/fil/9C87A761-6CB4-49D4-A095-F94275951F9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Mk5R21KSe6Wx39HKXTpFZZ" type="signed"/>
        <correspContext corresp="i-Mk5R21KSe6Wx39HKXTpFZZ">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-SpfSVnquDf4RJexWNvTqp2" type="submitted">
          <date when="2019-09-25"/>
          <time when="16:07:31"/>
        </correspAction>
        <correspAction xml:id="i-E2DTB5meRJ3HHF7TBw1JdL" type="reviewed">
          <date when="2019-09-26"/>
          <time when="10:06:46"/>
        </correspAction>
        <correspAction xml:id="i-5AgevRzLekDget2XNdfxmJ" type="referred">
          <date when="2019-10-11"/>
        </correspAction>
        <correspAction xml:id="i-UX1disWxhotjk7jU3SGMmP" type="assigned">
          <date when="2020-04-29"/>
          <time when="17:34:25"/>
        </correspAction>
        <correspContext corresp="i-UX1disWxhotjk7jU3SGMmP">
          <ref type="assignedTo">Kulturutskottet</ref>
        </correspContext>
        <correspAction xml:id="i-P92EZsHgz6UajUSZ49zPo" type="behandlas_i"/>
        <correspContext corresp="i-P92EZsHgz6UajUSZ49zPo">
          <ref type="uppgift">2019/20:KrU11</ref>
          <ref type="ref_dok_id">H701KrU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU11</ref>
          <ref type="ref_dok_titel">Frågor om film och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PR4jMPGFe4TvvUzLXD98DP" type="motHeader">
        <div xml:id="i-TT2DvdEd3gkc1G94d8Pfy4" type="motTitle">
          Motion till riksdagen 2019/20:341 av Jonas Andersson i Linköping
          m.fl. (SD) Filmpolitik
        </div>
      </div>
      <div xml:id="i-BTUM84Hd1QvWpPF8qZMz5J" type="motBody">
        <div xml:id="i-8rbBb6RJ9Ek7ZUzkKDP9qT" type="motProposal" subtype="förslag">
          <head xml:id="i-BSsir73m9RVENJqAcjGC5a">
            Förslag till riksdagsbeslut
          </head>
          <list xml:id="i-Pbadpm5meYZyoHV2kEL5Bx" style="ol">
            <item xml:id="i-CVgChq86yPKcVxZhRCFDYQ">
              Riksdagen ställer sig bakom det som anförs i motionen om förslag
              till förändringar inom svensk filmpolitik och tillkännager detta
              för regeringen.
            </item>
            <item xml:id="i-3MDv7VuGdqk6iQpjWr8eXc">
              Riksdagen ställer sig bakom det som anförs i motionen om att
              regeringen ska presentera ett nytt helhetsförslag för svensk filmpolitik,
              i samråd med riksdagens partier och branschens berörda aktörer
              och tillkännager detta för regeringen.
            </item>
            <item xml:id="i-BbvNFEzXA5moumU64oUAmZ">
              Riksdagen ställer sig bakom det som anförs i motionen om att
              förbättra filmbranschens insyn och påverkan via branschråden och
              tillkännager detta för regeringen.
            </item>
            <item xml:id="i-DKYM3p6kKWRwQg1yjvAGnc">
              Riksdagen ställer sig bakom det som anförs i motionen om finansiering
              av svensk film och tillkännager detta för regeringen.
            </item>
            <item xml:id="i-4LTNLsX52vGvAtSni2LNKv">
              Riksdagen ställer sig bakom det som anförs i motionen om att
              utreda möjligheterna till gemensamma nordiska produktionsincitament
              för film och tillkännager detta för regeringen.
            </item>
            <item xml:id="i-3g3wmYEvgvDPCgnfFeyVX2">
              Riksdagen ställer sig bakom det som anförs i motionen om insatser
              mot illegal hantering av film och tillkännager detta för regeringen.
            </item>
            <item xml:id="i-V5eMnbJD44pzxnLVb5bSxz">
              Riksdagen ställer sig bakom det som anförs i motionen om att
              tillsätta en förutsättningslös utredning om möjligheterna till
              en differentierad biografavgift för inhemsk film i förhållande
              till utomeuropeisk film och tillkännager detta för regeringen.
            </item>
            <item xml:id="i-HXxvrkcnb3GFGAwxaKx2FZ">
              Riksdagen ställer sig bakom det som anförs i motionen om småortsbiografernas
              framtid och deras vikt för landsbygden och tillkännager detta
              för regeringen.
            </item>
            <item xml:id="i-W587NjyMacWoBJN8CPNXMZ">
              Riksdagen ställer sig bakom det som anförs i motionen om att
              kulturarvsfilmproduktioner bör vara ett mål för filmpolitiken
              och tillkännager detta för regeringen.
            </item>
            <item xml:id="i-8JuYgQJputwrEcY4PM5uDe">
              Riksdagen ställer sig bakom det som anförs i motionen om att
              det nordiska filmpolitiska samarbetet bör utökas och tillkännager
              detta för regeringen.
            </item>
            <item xml:id="i-CuaBqAShH82WwFB7MoXbjo">
              Riksdagen ställer sig bakom det som anförs i motionen om det
              internationella samiska filminstitutet och tillkännager detta
              för regeringen.
            </item>
            <item xml:id="i-H8JdLbWFSNZYxx2d8JMNNZ">
              Riksdagen ställer sig bakom det som anförs i motionen om att
              det i filmpolitiken inte bör anslås ekonomiska medel efter könsfördelning
              och tillkännager detta för regeringen.
            </item>
          </list>
        </div>
        <div xml:id="i-B8ZefPTbsiogXwZpjKzpuD" type="motContent">
          <head xml:id="i-MWk7agFQLtVzJmrbphr2EM" type="h1">
            Framtidens filmpolitik
          </head>
          <p xml:id="i-HeZvxEcxr1PCmZrWxUXE6h">
            Svensk filmpolitik är i behov av reformer. Förutsättningarna
            för att producera svensk film har med tiden blivit sämre. Det
            finns en risk att filmer som återger berättelser i svenska miljöer
            på det svenska språket i en svensk kulturell kontext blir färre
            i framtiden. Sverigedemokraterna ser ett stort värde i att det
            finns ett välutvecklat svenskt filmutbud för Sverige som nation.
          </p>
          <p xml:id="i-91UPyxvjxfEiATEeGWSS3M">
            Framtidens filmpolitik måste hantera de svårigheter som filmbranschen
            står inför. Detta gäller i synnerhet lönsamhetsproblemet som branschen
            dras med. Det är helt enkelt svårt att få svensk film att bli
            ekonomiskt bärkraftig. Eftermarknaden har i stort sett försvunnit
            till följd av den tekniska utvecklingen, som möjliggjort såväl
            illegal som legal spridning av film genom internet. Dessvärre
            inbringar inte de legala tjänster som finns för spridning av film
            via internet några större intäkter som kompenserar för inkomsttappet
            av den försvunna vhs-, dvd- och Blu-ray-försäljningen. Samtidigt
            kan de illegala tjänsterna distribuera upphovsrättsskyddade filmer
            till ett obegränsat antal mottagare och då ofta med högre kvalitet
            än de legala alternativen.
          </p>
          <p xml:id="i-VRhVv6gPKmEuZQqc4QDrV2">
            Regeringen Löfven försökte genom de förslag den presenterade
            i filmpropositionen 2016 förbättra förutsättningarna för svensk
            film. Riksdagen underkände dock nämnda regerings filmpolitiska
            förslag och det tvistades om huruvida regeringens konsekvensanalys
            av förslagen verkligen var trovärdig. Trots detta valde den dåvarande
            regeringen att genomföra sina förslag, vilka inkluderade ett helförstatligande
            av filmpolitiken.
          </p>
          <p xml:id="i-E6YjJWov9bNW7b13wEoT3U">
            Sverigedemokraterna anser att rådande filmpolitik inte ger förutsättningar
            för en livskraftig filmbransch i Sverige, och att de filmpolitiska
            förändringar som regeringen Löfven genomförde inte förbättrade
            förutsättningarna för filmbranschen i stort. Filmbranschens svåra
            ekonomiska förutsättningar att få en filmproduktion att gå runt
            kvarstår.
          </p>
          <p xml:id="i-DX7sUz4Sbfi6XynmDeUUwC">
            För att få bukt med detta problem krävs breda lösningar över
            flera politikområden. Det behövs en översyn över vilka hinder
            som kan röjas ur vägen för att filmbranschen i största möjliga
            mån ska kunna stå på egna ben. Samtidigt bör det utredas vilka
            resurser som samhället kan bidra med, genom ekonomiskt stöd, men
            även genom tjänster via institutioner som redan är offentligt
            finansierade. Det är tydligt att den bästa vägen för att nå lösningar
            som filmbranschen behöver går via samtal och samråd mellan branschen
            och riksdagens partier. Regeringen bör presentera ett nytt helhetsförslag
            för Sveriges filmpolitik, i samråd med riksdagens partier och
            branschens berörda aktörer.
          </p>
          <head xml:id="i-SYfQdvL27nG4BCR15DMuPN" type="h1">
            Branschråden
          </head>
          <p xml:id="i-2dsMhF1JxSF1PpAig8Mo2C">
            Svenska Filminstitutets samarbete med filmbranschen via de branschråd
            som finns på plats via den helförstatligade filmpolitiken fungerar
            inte tillfredsställande. Även om Sverigedemokraterna helst vill
            se ett nytt och moderniserat filmavtal i stället för dagens filmpolitik,
            så har vi ändå tills vidare att förhålla oss till branschråden
            som existerar i dag. Vi vill se att branschen via dessa får ett
            större inflytande än vad som är fallet i dag. Kritiken mot branschråden
            har varit tung, inte minst från branschen själv, och frågan har
            återkommande hamnat i medialt fokus. Även Statskontoret har under
            2019 kritiserat att övergången till den nya helförstatligade filmpolitiken
            inte har fungerat tillfredsställande vad gäller branschens inflytande
            via de aktuella råden. Stora delar av den kritik som har framkommit
            har haft poänger och delas av oss sverigedemokrater; exempelvis
            är ett av problemen att branschråden bara håller möten två gånger
            om året. Åtgärder bör istället vidtas i en riktning som ger branschen
            större möjlighet till insyn och påverkan.
          </p>
          <head xml:id="i-2ucUKM7DQxzed26otbxCx2" type="h1">
            Finansiering av ny svensk film
          </head>
          <p xml:id="i-8t42UP26XU7uGBZ59o3doZ">
            Filmavtalet fanns i över 50 år och var länge en väl fungerande
            modell för stöd till svensk film. Dock har det med tiden kunnat
            konstateras att teknikens utveckling har gjort att avtalet i olika
            avseenden blivit förlegat. Den största anledningen, och även början
            till slutet på filmavtalet, var finansieringsunderskottet som
            årligen växte. Eftermarknadens borttynande har gjort det avsevärt
            svårare att skapa ekonomiskt hållbara filmprojekt. Att förstatliga
            filmpolitiken återuppväcker dock inte efter­marknaden, och regeringens
            förslag visade ingen vilja till att kompensera filmbranschen ekonomiskt
            på en nivå som täcker filmbranschens ekonomiska bortfall från
            eftermark­nadens sjunkande försäljning.
          </p>
          <p xml:id="i-MaGFUgcUU7NK9P7UYC8jgC">
            Att riva upp filmavtalet var inte förankrat vare sig från politikens
            eller filmbranschens sida, och det löste inte heller branschens
            problem. Även om filmavtalet hade många brister under sitt slutskede
            så var det ogenomtänkt att riva upp det utan att ha presenterat
            ett genomtänkt ersättningsförslag.
          </p>
          <p xml:id="i-8vDRhcudthaBEWfuEV9Hxe">
            Ett nytt och moderniserat filmavtal utan det gamla avtalets brister
            borde nu ersätta det gamla avtalet. Grundtanken med att både staten
            och branschen finansierar filmpolitiken är något Sverigedemokraterna
            stödjer. En framtida utformning av ett nytt filmavtal bör utredas
            med utgångspunkt i att ett ömsesidigt engagemang bör finnas från
            såväl branschens som statens sida. Om det av ett sådant nytt avtal
            skulle följa ett nytt slags filmpolitiskt samarbete med branschen
            bör samtliga Sveriges partier vara öppna för de lösningarna.
          </p>
          <head xml:id="i-VVk6AcpKEQn4LuoikBqYAA" type="h1">
            Produktionsincitament
          </head>
          <p xml:id="i-55Eza2cQ9qjoeQk6tTAspK">
            I flera europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är ett rabattsystem som ger en procentuell
            rabatt på alla produktionskostnader. Sverige har redan gått miste
            om ett betydande antal internationella och inhemska filmprojekt
            på grund av konkurrensen från andra länder. Detta trots att Sverige
            har intressanta miljöer, en god infrastruktur och den kompetens
            som krävs för filmproduktion i världsklass. Produktionsincitament
            har i flera länder visat sig kunna vara självfinansierande. Det
            är också en åtgärd som efterfrågas av svenska filmproducenter.
            Ett sådant produktionsstöd kan stärka den svenska filmbranschen
            i den internationella konkurrensen och ta bort barriärer som finns
            för filmproduktion i vårt land. Frågan om produktionsincitament
            har dessutom utretts av Tillväxtverket och Svenska Filminstitutet
            i en rapport där man kommer fram till att Sverige missgynnas i
            den internationella konkurrensen och att detta urholkar kapaciteten
            och kompetensen inom svensk filmproduktion. Rapporten togs fram
            som en följd av att riksdagen 2016 röstade för att regeringen
            skyndsamt borde utreda möjligheten till produktionsincitament
            och finansieringsstimulanser för filminspelning i Sverige. Sverigedemokraterna
            har länge varit pådrivande för ett införande av produktionsincitament
            och vill nu se det bli verklighet.
          </p>
          <p xml:id="i-Emdy5viPcqjaEPKg8SYTAE">
            Vidare vill Sverigedemokraterna utreda hur Sverige kan samarbeta
            med övriga nordiska länder rörande produktionsincitament. Det
            skulle gynna samtliga berörda länder om vi har ett gemensamt system
            och ser Norden mer som en helhet som en inspelningsplats. På så
            vis kan filmskapare röra sig inom hela Norden under sina filminspelningar,
            utan att behöva sätta sig in i flera olika system.
          </p>
          <head xml:id="i-JKm5xFLMsuDM1UFcku5QPP" type="h1">
            Insatser mot illegal hantering av film
          </head>
          <p xml:id="i-2P9buChi26ywr6MBnWkRmz">
            I strävan att bekämpa upphovsrättsbrott är det viktigt att undvika
            att man därigenom begränsar de möjligheter som informationssamhället
            innebär, med alltför långtgående lagstiftningsåtgärder. Lagstiftningen
            bör utformas för att uppmuntra och underlätta framväxten av lagliga
            alternativ i fråga om filmdistribution som överensstämmer med
            konsumenternas efterfrågan. Eftersom den illegala hanteringen
            av film är en del av kärnproblemet för filmbranschen hade det
            varit lämpligt om förslag till ny lagstiftning på området presenterats
            innan man införde nuvarande statliga filmpolitik. Vidare bör Sverige
            se närmare på hur andra närliggande länder har utformat sina respektive
            lagstiftningar för att motverka illegal visning och hantering
            av film, i stället för att uppfinna hjulet på nytt. Ett problem
            som det behöver arbetas mot internationellt gällande de webbsidor
            som visar och hanterar film illegalt, är de annonsintäkter som
            nämnda sidor får in.
          </p>
          <p xml:id="i-CiJgXzspF1K7GRY28s98Ga">
            Sverigedemokraterna hoppas att filmbranschen ska lyckas förse
            marknaden med legala digitala visningslösningar som kan konkurrera
            och leverera en bättre film- och konsumentupplevelse än de illegala
            lösningarna. De så kallade svarta fönstren bör elimineras som
            en förebyggande åtgärd mot piratkopiering och illegal spridning.
            Undersökningar har visat att konkurrenskraftiga legala alternativ
            kan konkurrera ut illegal fildelning; detta har exempelvis skett
            i Norge på musikområdet. Även om den politiska makten kan skärpa
            lagstiftningen på fildelningsområdet så är troligtvis den mest
            effektiva lösningen mot illegal kopiering att filmbranschen gör
            det som musikbranschen har klarat av, det vill säga skapar ett
            konkurrenskraftigt legalt visningsfönster med stort och brett
            utbud som levererar en bättre helhetsupplevelse än illegala alternativ.
          </p>
          <head xml:id="i-6qSu7x8aXxU1j7AipCyQ5k" type="h1">
            Differentierad biografavgift
          </head>
          <p xml:id="i-WeZe5dHrcwZdBc95FLRu88">
            För att täppa igen de ekonomiska hål som blev tydliga inom ramen
            för det gamla filmavtalet, så bör politiskt fokus läggas på det
            som i stället fungerar. Det tidigare filmavtalet tecknades med
            såväl biograferna som leverantörerna till eftermarknaden. Som
            omnämnts så har eftermarknaden försvunnit vilket inneburit att
            den enda kommersiella avtalsparten inom filmavtalet som faktiskt
            levererade betydande summor till filmpotten var biograferna. Med
            anledning av det föreslår Sverigedemokraterna en förutsättningslös
            utredning av en differentierad biografavgift för inhemsk film
            i förhållande till utomeuropeisk film. Det skulle kunna ge den
            svenska filmen ett välbehövligt ekonomiskt tillskott samtidigt
            som det ökar svensk films inhemska konkurrenskraft. Vi sverigedemokrater
            är beredda att diskutera statens möjlighet att anslå en medelsökning
            till svensk film i paritet med den ökning som branschen lyckas
            inbringa genom ovanstående förslag.
          </p>
          <head xml:id="i-3yF9FyHbV9PAKcFSNz3Y6w" type="h1">
            Småortsbiografernas framtid
          </head>
          <p xml:id="i-DJUcLeWoVsX3nKh8rcPoZN">
            Sverigedemokraterna är mycket kritiska till den momshöjning på
            biobiljetter som regeringen Löfven genomförde under mandatperioden
            2014–2018. Eftersom att riksdagen motsatte sig den dåvarande regeringens
            höjning av biografmomsen förväntar vi oss en återgång till den
            gamla momssatsen på sex procent framöver. Bland annat är vi oroliga
            för hur momshöjningen som skedde påverkar småortsbiograferna.
            Vissa småortsbiografer har redan fått lägga ner som en följd av
            höjningen, och andra har larmat om att de inte kommer kunna upprätthålla
            sin verksamhet. Regeringen har valt att satsa på ett tillfälligt
            och särskilt ekonomiskt stöd till småortsbiografer efter momshöjningen,
            men detta hjälper inte dessa biografer då det tillfälliga stödet
            inte får gå till att betala den ökade momsen, utan ska investeras
            i biografverksamheten. De omnämnda biograferna är i många fall
            den centrala kulturförmedlaren på mindre orter. Kulturlivet på
            landsbygden ska leva och småortsbiografernas vara spelar en viktig
            roll i detta.
          </p>
          <head xml:id="i-KwnDxKD8Kd4Ha3oYc54oPs" type="h1">
            Digitalisering av filmarkiv
          </head>
          <p xml:id="i-M9eEdohqzzPd6u2HNMNGLt">
            Sverigedemokraterna vill se en hög ambitionsnivå för digitalisering
            av det svenska filmarvet. Digitaliseringen av filmarkiven är en
            viktig del i att bevara vår historia för framtida generationer.
            Därför kommer Sverigedemokraterna att lyfta digitalisering av
            arkiven som en viktig del även i den nya filmpolitik vi vill att
            riksdagen, regeringen och branschens aktörer ska arbeta fram i
            den nya helhetsöversyn vi vill se. Det behöver också undersökas
            huruvida mer resurser kan tillföras för att höja ambitionsnivån
            på digitaliseringsarbetet. Vidare behöver det säkras vägar för
            kompetensöverföring till nästa generation inom professionen när
            det kommer till digitalisering av filmarkiv. Något slags samverkan
            med högre utbildning kan i det avseendet vara önskvärt.
          </p>
          <head xml:id="i-LqHn2q31ZrZipvEL3BbKkQ" type="h1">
            Filmstöd till kulturarvsfilm
          </head>
          <p xml:id="i-XVKu84PNWorQpBmcSjKRm8">
            Sverigedemokraterna vill se en filmpolitik med mål om att levandegöra
            det svenska kulturarvet, och då inte enbart genom restaurering
            av gamla svenska filmer, utan även genom filmatisering som utspelar
            sig i historiska svenska miljöer. Producenter av historisk film
            och kulturarvsfilm verkar ofta under särskilda och ibland fördyrande
            villkor. Genren tenderar att hamna mellan stolar i fråga om bidragsgivning.
            Sverigedemokraterna menar att det vore önskvärt med ett särskilt
            stöd riktat mot nyproduktioner som lyfter upp och levandegör den
            svenska historien och det svenska kulturarvet. Genom att känna
            vår historia känner vi oss själva då vårt gemensamma arv utgör
            ett fundament i ett sunt samhällsbygge. Det är vår övertygelse
            att stärkta möjligheter till produktion av detta slags film är
            ett steg i riktning mot stärkt gemenskap och sammanhållning i
            Sverige.
          </p>
          <head xml:id="i-SRC3Ap3gFFtRtdt7NDzvvZ" type="h1">
            Utökad nordisk filmsamverkan
          </head>
          <p xml:id="i-SBpRJUmoc8x3kGfGSYMbWz">
            Det är naturligt att söka en utökad samverkan med övriga nordiska
            länder. I 2016 års filmproposition anförs det att den svenska
            marknaden är för liten för att kunna upprätthålla en levande filmbransch
            utan statligt stöd. Sverigedemokraterna delar denna verklighetsbeskrivning,
            men samtidigt har vi genom åren haft ett gott nordiskt samarbete
            på filmområdet. Vi vill att detta samarbete ska utvidgas. En sammanhållen
            nordisk marknad innebär större möjligheter för de nordiska ländernas
            filmbranscher att stå på egna ben. Filmbranschens konstnärliga
            frihet är beroende av sin egen självständighet. Det innebär att
            den konstnärliga friheten skulle öka ju närmare filmbranschen
            är en marknad som klarar av att stå på egna ben.
          </p>
          <p xml:id="i-66sQsFP4cmPkSiNaG5pZMp">
            Ett nordiskt samarbete på filmområdet kan ge en positiv påverkan
            på det nordiska samarbetet i sin helhet inklusive att förbättra
            den nordiska språkförståelsen. Den nordiska språkförståelsen är
            på tillbakagång och vi räds att detta kan komma att påverka våra
            handelsförbindelser negativt på sikt. Sveriges närmaste handelspartners
            är just de nordiska länderna, och ett stärkt nordiskt samarbete
            stärker de nordiska ländernas ekonomier. Av det skälet är en fördjupad
            nordisk filmsamverkan positiv både kulturellt och för den gemensamma
            ekonomiska utvecklingen.
          </p>
          <head xml:id="i-KAiqtg2nhVgvSY7XJuc532" type="h1">
            Internationella samiska filminstitutet
          </head>
          <p xml:id="i-MkeprML9jKRPxr3aDbasrc">
            Det internationella samiska filminstitutet med säte i Kautokeino
            i Norge representerar samerna i Norge, Sverige och Finland. I
            dagsläget ger endast norska stortinget och norska sametinget ekonomiska
            medel till nämnda filminstitut, fastän svenska samer och produktionsbolag
            är delaktiga i projekt och produktioner som institutet står för.
            Nordiska rådet har rekommenderat de nordiska länderna att samfinansiera
            filminstitutet, vilket Sverigedemokraterna anser vore positivt
            då det är en gemensam nordisk angelägenhet samtidigt som institutet
            har en ambition att verka internationellt. Vi anser att den svenska
            regeringen i möte med övriga regeringsrepresentanter i Nordiska
            ministerrådet bör argumentera för att Nordiska rådets hållning
            bör anammas för att nå en samnordisk finansiering. Innan en sådan
            lösning finns på plats anser vi att regeringen bör se över vad
            Sverige kan göra från nationellt håll.
          </p>
          <p xml:id="i-4mNEh1rrbY6PLvEyDiDUCa">
            Samisk film är dels viktig ur ett kulturellt perspektiv, dels
            ett viktigt verktyg för att berätta om och levandegöra samernas
            ställning i samhället, samisk historia, samiska traditioner och
            samiska språk. För att ge förutsättningar för institutet att verka
            och utvecklas i rätt riktning är det av vikt att även Sverige
            tar ett ansvar för detta som en del av en heltäckande nationell
            filmpolitik. Med tanke på att Sverige, Norge och Finland har samisk
            befolkning ger institutet även stora möjligheter för nordiskt
            samarbete på flera plan. Det samiska filminstitutet utgör en viktig
            del i arbetet med att bevara och förvalta den samiska kulturen
            i Norden.
          </p>
          <head xml:id="i-PW7J5pkA1eJoRjktTaMNpk" type="h1">
            Angående jämställdhet och mångfald
          </head>
          <p xml:id="i-QDFtPRTpRVVouvP1p7Um8r">
            Sverigedemokraterna anser att det inte bör ingå i Svenska Filminstitutets
            målsättningar att anslå ekonomiska medel efter könsfördelning.
            Kvalitetssäkring och bedömning sett till innehållet bör vara de
            primära kriterierna för huruvida en film får produktionsstöd,
            framför olika former av kvotering. Jämställdhet innebär för Sverigedemokraterna
            att män och kvinnor är lika inför lagen, har samma rättigheter
            och skyldigheter och att alla människor oavsett könstillhörighet
            har rätt och möjlighet att välja sin egen väg i livet. Vi menar
            således att jämställdhet inte per definition innebär att män och
            kvinnor måste göra exakt samma saker i exakt samma omfattning.
            Av den anledningen anser vi att dagens filmpolitik inte ska ha
            någon målsättning för att ettdera könet ska ha en bestämd minimiandel
            av produktionsstödet.
          </p>
          <p xml:id="i-NVs994WzMC7u5mhevD5DMT">
            I konsekvensanalysen till filmpropositionen 2016 hävdade regeringen
            att ”jämställd­het och mångfald i alla delar av produktionen bidrar
            till att stärka kvaliteten i svensk film
            <ref xml:id="i-AhSkL7CKvzj7rfNaQ2dHm5" target="i-NHRT3NnUdpY8gHyE8K4tYH">
              [1]
            </ref>
          </p>
          <p xml:id="i-MoGTyKrHiSt7bncpzHi31p">
            Vidare förespråkar dagens svenska filmpolitik via filmpropositionen
            från 2016 att Svenska Filminstitutet bör införa stöd för textning
            av svenska filmer till språk som är vanliga hos nyanlända invandrare.
            Förslaget strider mot Sverigedemokraternas syn på integrationsarbete
            där fokus ligger på att man ska ta seden dit man kommer. Vi anser
            att det nämnda stödet för textning bör fokusera på insatser på
            det svenska språket eller något av de nationella minoritetsspråken,
            så att incitamenten att anpassa sig till Sverige ökar snarare
            än minskar. Textning på andra språk än svenska eller de nationella
            minoritetsspråken bör således inte prioriteras.
          </p>
        </div>
        <div xml:id="i-ATrd1hn6DcxS78nFwozHMW" type="motSignatures">
          <list xml:id="i-PyfguFviHULxHQATn6XjKz">
            <item xml:id="i-E4fSius9unGZ3XZerzkDFo" who="i-JP8NeL17uoQgDiTaxrGnVM">
              Jonas Andersson i Linköping (SD)
            </item>
            <item xml:id="i-5N7VaRJ2i4fgvoB8pvzMWr" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-M2xPEfsSPuQJpHgkGZLz1q" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-DSdv1jibDQdWPcWVq37AX1" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
          </list>
        </div>
        <div xml:id="i-J8RZ5YZT42PQp8XZiqJECf" type="motNotes">
          <noteGrp xml:id="i-BiLxYGkUxR3EMF4LHKKCQc">
            <note xml:id="i-NHRT3NnUdpY8gHyE8K4tYH">
              [1] Prop. 2015/16:132, s.69.
            </note>
          </noteGrp>
        </div>
      </div>
    </body>
  </text>
</TEI>
