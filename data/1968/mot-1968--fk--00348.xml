<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__348/mot_1968__fk__348-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 348 år 1968 9
          </p>
          <p>
            Nr 348
          </p>
          <p>
            Av herr Jacobsson, Per, om översyn av statens järnvägars trafik-
            ekonomiska planering.
          </p>
          <p>
            I en nyligen utkommen informationsskrift: »Vad pågår och planeras
            inom SJ?» lämnas en överskådlig och intressant översikt av den
            trafik- tekniska utvecklingen i vårt land och den förändrade situation
            som denna utveckling innebär för statens järnvägar, framför allt
            i ekonomiskt avseende. Uppenbart är att bilismens och flygets
            utveckling i hög grad påverkat de förutsättningar som varit grundläggande
            för SJ:s ekonomiska politik. Att man inom SJ:s ledning därför
            anser sig tvingad att vidtaga omändrings- och rationaliseringsåtgärder
            är ingenting att förvåna sig över; däremot tor- de man med skäl
            kunna fråga sig om denna omställnings- och rationali- seringsiver
            skall drivas så långt att järnvägens uppgift endast begränsas
            till att ombesörja viss person- och godsbefordran i fjärrtrafik
            och inom vissa tätbefolkade områden i Syd- och Mellansverige.
            Den framtida järnvägspolitiken, som den skisseras i den ovan nämnda
            informationsskriften, är en dyster läsning för befolkningen i
            de bygder som av ålder vant sig att betrakta järnvägen som det
            viktigaste kommu- nikationsmedlet, samtidigt som denna redovisning
            också måste anses inne- bära ett underbetyg åt SJ:s förmåga att
            anpassa sig till de nya förhållanden som utvecklingen på trafikens
            område innebär. Det torde ingalunda vara bevisat att SJ:s driftresultat
            i första hand förbättras genom tågindrag- ningar, försämrad service
            och höjda taxor. En sådan politik leder osvikligt till två resultat:
            att kundunderlaget minskar på grund av att resekostna- derna på
            kortare sträckor blir för höga och att tågtiderna ofta blir oprak-
            tiska och obekväma samt vidare, att SJ som en given följd av denna
            politik snart nog får tillfälle att konstatera att resandefrekvensen
            och lönsamheten sjunker, vilket får tjäna som motivering för nya
            indragningar. Det kan förefalla paradoxalt, men åtskilligt talar
            för att SJ genom en kraftig sänkning av sina taxor såväl när det
            gäller personbefordran som vissa godstransporter, framför allt
            på korta och medellånga sträckor, skulle kunna förbättra sin ekonomi
            och samtidigt ge ett helt annat och värde- fullare bidrag till
            landets trafikförsörjning än vad som för närvarande sker och kommer
            att ske i framtiden om SJ:s rationaliseringsplaner fullföljs.
            Ur samhällets synpunkt bör det vara naturligt att betrakta statens
            järn- vägar som en integrerande del i vårt kommunikationssystem.
            Därav följer att det ingalunda måste anses självklart att SJ:s
            rörelse måste »gå ihop».
          </p>
          <pb facs="riksdagen-motions-pdf/data/1968/mot_1968__fk__348/mot_1968__fk__348-002.pdf"/>
          <p>
            10 Motioner i Första kammaren, nr 348 år 1968
          </p>
          <p>
            Staten lägger årligen ned stora summor på nybyggnad, förbättring
            och underhåll av våra landsvägar. Ingen kräver samtidigt någon
            redovisning som belyser det ekonomiska utfallet av dessa investeringar.
            Med detta är ingalunda sagt att det är likgiltigt vad det ekonomiska
            resultatet av SJ:s verksamhet blir, tvärtom, men väl att järnvägens
            roll i lösningen av sam- hällets trafikproblem bör klarare preciseras
            och icke betraktas som ett exklusivt ekonomiskt problem för SJ:s
            egen del. I den lokaliseringspolitik som bedrives i våra mera
            glesbefolkade om- råden skulle en förbättrad service från SJ:s
            sida kunna spela en stor roll. Där kommer ett samhällsintresse
            av annan art in; delvis också av psykolo- gisk karaktär. Indragning
            av järnvägsstationer, tågindragningar o.s.v. ger intryck av och
            upplevs som en ödeläggelse av en bygd. Inte minst den aspekten
            ger anledning till försiktighet. Givetvis är det inte möjligt
            att presentera ett preciserat program för den framtida järnvägspolitiken.
            De propåer som SJ:s ledning offentliggjort är oroande och alarmerande.
            Frågan om hur denna politik skall utformas, om hur statens järnvägar
            skall inordnas i samhällets kommunikations- system, är en stor
            fråga som griper in på alltför många och viktiga sam- hällsområden
            för att avgöras enbart utifrån järnvägsstyrelsens begränsade ekonomiska
            bedömningar. Då dessa frågor är av stor ekonomisk käclvida och
            djupt ingripande i en rad betydelsefulla samhällsområden, framför
            allt när det gäller lokalise- ringsfrågor och näringslivets utveckling,
            hemställes, att riksdagen måtte besluta att hemställa hos Kungl.
            Maj:t att tillsätta en parlamentarisk beredning för översyn av
            statens järnvägars trafikekonomiska planering, med beaktande av
            de synpunkter som anförts i motionen.
          </p>
          <p>
            Stockholm den 25 januari 1968
          </p>
          <p>
            Per Jacobsson (fp)
          </p>
        </div>
      </div>
    </body>
  </text>
</TEI>
