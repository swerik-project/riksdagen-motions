<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03729">
  <teiHeader>
    <fileDesc>
      <titleStmt>
        <title>med anledning av prop. 2020/21:13 Åtgärder till skydd för Sveriges säkerhet vid överlåtelser av säkerhetskänslig verksamhet</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3729 av Johan Forssell m.fl. (M)</title>
          <idno type="rdwebb">H8023729</idno>
          <rs type="number">3729</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023729/text</ref>
          <ref type="dokument_url_html">http://data.riksdagen.se/dokument/H8023729</ref>
          <ref type="dokumentstatus_url_xml">http://data.riksdagen.se/dokumentstatus/H8023729</ref>
          <ref type="docx">http://data.riksdagen.se/fil/B4E25DF7-DC59-433E-B510-F548B4F338B3</ref>
          <ref type="pdf">http://data.riksdagen.se/fil/E8B0A586-9219-42B0-856E-E0B6EB5B1F87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FwdymzbCDajiiYgtAfubpJ" type="basedOn"/>
        <correspContext corresp="i-FwdymzbCDajiiYgtAfubpJ">
          <ref>Proposition 2020/21:13</ref>
        </correspContext>
        <correspAction xml:id="i-FQL36W5ZBKFMSEyDZYv9Fd" type="signed"/>
        <correspContext corresp="i-FQL36W5ZBKFMSEyDZYv9Fd">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction xml:id="i-UKQVTXG2LivQtBxti3kuUt" type="submitted">
          <date when="2020-10-14"/>
          <time when="16:26:33"/>
        </correspAction>
        <correspAction xml:id="i-VSQJAN5hNoB7TM9U1vfSaK" type="dismissed">
          <date when="2020-10-15"/>
        </correspAction>
        <correspAction xml:id="i-SpmBhrZYF1a82MGGCwEavj" type="reviewed">
          <date when="2020-10-15"/>
          <time when="14:41:56"/>
        </correspAction>
        <correspAction xml:id="i-PTYXciBwDP9RLAcmBdQaUG" type="referred">
          <date when="2020-10-16"/>
        </correspAction>
        <correspAction xml:id="i-NcwGmd2GiMD3vXPQXUFL6G" type="assigned">
          <date when="2020-11-25"/>
          <time when="16:15:51"/>
        </correspAction>
        <correspContext corresp="i-NcwGmd2GiMD3vXPQXUFL6G">
          <ref type="assignedTo">Justitieutskottet</ref>
        </correspContext>
        <correspAction xml:id="i-W2AWgeA36XuQCP4BC3GNUi" type="behandlas_i"/>
        <correspContext corresp="i-W2AWgeA36XuQCP4BC3GNUi">
          <ref type="uppgift">2020/21:JuU10</ref>
          <ref type="ref_dok_id">H801JuU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU10</ref>
          <ref type="ref_dok_titel">Åtgärder till skydd för Sveriges säkerhet vid överlåtelser av säkerhetskänslig verksamhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PvfUAi8Nw5M3PwT8mu7Wvc" type="motHeader">
        <div xml:id="i-TJ6TgAiPKZrboqquLNiLL3" type="motTitle">
          Motion till riksdagen 2020/21:3729 av Johan Forssell m.fl. (M)
          med anledning av prop. 2020/21:13 Åtgärder till skydd för Sveriges
          säkerhet vid överlåtelser av säkerhetskänslig verksamhet
        </div>
      </div>
      <div xml:id="i-NDGAwsuu5ePBLT24wwbZGo" type="motBody">
        <div xml:id="i-SAf2Gi6WGLjwWaLKQSHTnM" type="motProposal" subtype="förslag">
          <head xml:id="i-XQojvHcfZtMhcApcC7Knd1">
            Förslag till riksdagsbeslut
          </head>
          <list xml:id="i-YbxHD1UnW1mU9H9oT4Na7o" style="ol">
            <item xml:id="i-EtaLr2eydastc9MUkXGJ93">
              Riksdagen ställer sig bakom det som anförs i motionen om att
              överväga att införa en bortre tidsgräns för när en samrådsmyndighet
              ska fatta beslut om en överlåtelse och tillkännager detta för
              regeringen.
            </item>
            <item xml:id="i-V3hQTFKSUGXdZjaRg8VdNq">
              Riksdagen ställer sig bakom det som anförs i motionen om att
              ge ISP ett samlat ansvar som kontaktpunkt för utländska direktinvesteringar
              och överlåtelse av säkerhetskänslig verksamhet och tillkännager
              detta för regeringen.
            </item>
            <item xml:id="i-3ZfLWHKggVa7c7K2rdgNuH">
              Riksdagen ställer sig bakom det som anförs i motionen om bättre
              möjligheter till stöd och vägledning och tillkännager detta för
              regeringen.
            </item>
            <item xml:id="i-7RpAtM7UR5giDyzvfhEUfD">
              Riksdagen ställer sig bakom det som anförs i motionen om möjligheten
              att överklaga till regeringen i stället för en förvaltningsdomstol
              och tillkännager detta för regeringen.
            </item>
            <item xml:id="i-Vyx1C1xmXEe1SkgWdRKAcL">
              Riksdagen ställer sig bakom det som anförs i motionen om ett
              ensat regelverk för krigsmateriel och produkter med dubbla användningsområden
              och tillkännager detta för regeringen.
            </item>
          </list>
        </div>
        <div xml:id="i-WvfiYLkK3fEsJLLCJXNEwK" type="motContent">
          <head xml:id="i-7mewvMvmyYRDJ6msQXY4qy" type="h1">
            Motivering
          </head>
          <p xml:id="i-4ywpciWaiQXSwvMb1U61qR">
            I dag saknas regler om överlåtelser av säkerhetskänslig verksamhet
            i Sverige. Lagstift­ningen måste därför förtydligas och förstärkas
            på denna punkt, inte minst mot bakgrund av att omvärlden blir
            alltmer orolig och att icke-militära medel som uppköp och direkt­investeringar
            används för att skapa politiskt inflytande.
          </p>
          <p xml:id="i-Ho6Gi1Ea8nR7CRxqybGcfc">
            Det är bra att regeringen nu går fram med en proposition som
            avser att göra föränd­ringar i säkerhetsskyddslagen som syftar
            till att stärka Sveriges säkerhet vid överlåtelser av säkerhetskänslig
            verksamhet.
          </p>
          <p xml:id="i-R8AaM6baqVDWbJpuvgRSfn">
            Moderaterna har varit drivande i frågan en längre tid och har
            pekat på riskerna med såväl utländska direktinvesteringar som
            överlåtelser av säkerhetskänslig verksamhet. Vi lyfte bl.a. behovet
            av att få ett svenskt granskningssystem för direktinvesteringar
            på plats så snart som möjligt genom ett utskottsinitiativ i riksdagen
            under våren 2020, när det stod klart att de svallvågor som coronakrisen
            hade skapat hade ökat risken betydligt för att fientliga statskontrollerade
            aktörer skulle kunna använda den ekonomiska krisen för att köpa
            upp t.ex. vital infrastruktur eller företag i teknologisk framkant
            av nationellt intresse.
          </p>
          <p xml:id="i-Jq7tFuHYw897VoXTjLH6U7">
            I denna följdmotion till regeringens proposition lägger Moderaterna
            fram ett antal förslag som, om de genomfördes, skulle förbättra
            den föreslagna nya lagstiftningen om skydd för Sveriges säkerhet
            vid överlåtelser av säkerhetskänslig verksamhet.
          </p>
          <head xml:id="i-PAZen4PAf7TR9a5xa5gC5p" type="h2">
            Resurser
          </head>
          <p xml:id="i-Lsc5R1LFyCKWwpVjifmwsB">
            Den nya lagstiftningen om skydd för Sveriges säkerhet vid överlåtelser
            av säkerhets­känslig verksamhet föreslås träda i kraft den 1 januari
            2021. Det betyder att det är en relativt kort tid som de berörda
            myndigheterna har på sig för att få relevanta strukturer på plats
            och att rekrytera kompetent personal och utbilda den i dess nya
            arbetsuppgifter.
          </p>
          <p xml:id="i-Pg4mtDNPJmXrH9eeWtCb7e">
            Det ökar risken för att bedömningar och samråd rörande överlåtelser
            initialt kommer att dra ut på tiden. Eventuella förseningar riskerar
            att få negativa konsekvenser när det gäller såväl säkerhetsaspekterna
            som att en omständlig process rörande överlåtelser kan skrämma
            bort utländska direktinvesteringar i verksamhet som kan beröras
            av den nya lagstiftningen. Ytterst handlar det om att Sverige
            ska vara ett säkert och attraktivt land att investera i, där alla
            aktörer kan förvänta sig förutsägbara och rättssäkra processer.
          </p>
          <p xml:id="i-6mnGbF78QXmbMosMEKgNtU">
            Regeringen har i sin budget för 2021 tillfört resurser till Säkerhetspolisen,
            Försvars­makten och Inspektionen för strategiska produkter (ISP)
            för arbetet med säkerhets­skydd. Försvarsmakten och ISP får dock
            endast mindre tillskott.
          </p>
          <p xml:id="i-85FJ78tiQY3c8m1PbcNG15">
            Moderaterna anser därför att regeringen inför vårändringsbudgeten
            bör göra en av­stämning av hur det går med implementeringen av
            den nya lagstiftningen och vid behov skjuta till ytterligare medel
            för att säkerställa att lagstiftningen kommer på plats.
          </p>
          <head xml:id="i-Uztx6aoXpS6xqTwGDS28gC" type="h2">
            Tidsgränser
          </head>
          <p xml:id="i-QX9K1qCba67U4aDCn5pt1D">
            Den 30 september 2021 antog riksdagen lagstiftning gällande kompletterande
            bestäm­melser till EU:s förordning om utländska direktinvesteringar.
            I EU:s förordning finns tydliga tidsgränser när det gäller vilken
            tid (15 dagar) andra medlemsstater har på sig att underrätta om
            de avser att lämna synpunkter på en utländsk direktinvestering
            när den har anmälts samt i fråga om att de eventuella synpunkterna
            måste ha inkommit senast 35 dagar efter att direktinvesteringen
            har anmälts.
          </p>
          <p xml:id="i-BeHWubqn3gxwxHbTGbHu3K">
            Tydligheten kring tidsgränserna är en styrka. Det skapar förutsägbarhet
            i systemet för de aktörer som är påverkade. Däremot finns det
            inga tydliga tidsgränser när det gäller förslagen till samrådsförfarande
            vid överlåtelser av säkerhetskänslig verksamhet. I stället hänvisas
            till förvaltningslagen som säger att ärenden ska hanteras så enkelt,
            snabbt och kostnadseffektivt som möjligt utan att rättssäkerheten
            eftersätts.
          </p>
          <p xml:id="i-13FrNy1nPNY5gt2HDwG2c6">
            Moderaterna anser att det även bör införas tidsgränser när det
            gäller samråd i sam­band med överlåtelser av säkerhetskänslig
            verksamhet i Sverige. Införande av en bortre gräns för samrådsbeskeden
            skulle skapa tydlighet och förutsägbarhet för verksamhets­utövare
            som är involverade i processer som rör överlåtelser av säkerhetskänslig
            verk­samhet. Dessa processer är ofta både tidskritiska och komplexa.
            Möjligheten att i förväg veta hur länge en verksamhetsutövare
            ska behöva vänta på ett besked skulle därför vara högst önskvärd.
          </p>
          <head xml:id="i-GW1FjstXPheHofXx9tDbSf" type="h2">
            En väg in
          </head>
          <p xml:id="i-bxu3KGwFrAhZRmcbzZzcj">
            Det är bra att dels EU-förordningen om utländska direktinvesteringar,
            dels förändringar i säkerhetsskyddslagen kommer på plats för att
            stärka Sveriges möjligheter att kunna få kunskap om, granska och
            ytterst vid behov stoppa ur säkerhetssynpunkt olämpliga direktinvesteringar
            och överlåtelser. Mycket arbete återstår dock innan ett heltäckande
            granskningssystem är på plats. Utredningen om ett system för granskning
            av utländska direktinvesteringar kommer inte att presentera sitt
            slutbetänkande förrän i november 2021.
          </p>
          <p xml:id="i-MQg16RKHdW1L3VEogPwVki">
            Med tanke på att det rör sig om ett komplext system som ska införas
            för att skydda Sveriges säkerhet är det viktigt att redan nu ha
            ambitionen att de olika delarna ska kunna samverka utan att överlappa
            samt att systemet ska vara användarvänligt och ändamåls­enligt.
            De företag och andra aktörer som blir föremål för utländska direktinvesteringar
            eller vill överlåta verksamhet som kan vara säkerhetskänslig ska
            kunna vara säkra på att de genomgår en rättssäker process och
            på att processen är tydlig och enkel.
          </p>
          <p xml:id="i-K9wiipjxi3EZL3iYCm693o">
            Som läget ser ut i dag kommer ISP att vara kontaktpunkt gentemot
            andra medlems­stater i enlighet med EU-förordningen om utländska
            direktinvesteringar, men främst Säkerhetspolisen och Försvarsmakten
            kommer att vara de myndigheter som samråder kring överlåtelser
            som kan vara säkerhetskänsliga.
          </p>
          <p xml:id="i-HprsEzn9uY4Bw2oV98ZRDM">
            Moderaterna vill ensa de två förfarandena genom att ge en myndighet
            i uppdrag att vara kontaktpunkt när det gäller såväl kontakterna
            med andra medlemsstater om utländs­ka direktinvesteringar som
            att hantera förfrågningar som gäller överlåtelser av säkerhets­känslig
            verksamhet i Sverige. Själva samrådet när det gäller överlåtelse
            skulle fortsatt skötas av Säkerhetspolisen och Försvarsmakten
            och andra, men ISP skulle genom att få ett kontaktpunktsansvar
            även här kunna få en övergripande lägesbild samtidigt som förfarandet
            förenklas.
          </p>
          <head xml:id="i-HaLSc6UzvDLibZgzJfwVjv" type="h2">
            Bättre möjligheter till stöd och vägledning
          </head>
          <p xml:id="i-9JPBkdXhbNp286wFmDHaAC">
            Begreppet Sveriges säkerhet är centralt i säkerhetsskyddslagen.
            Paragraf 1 i lagen stipu­lerar att lagen gäller för den som till
            någon del bedriver verksamhet som är av betydelse för Sveriges
            säkerhet eller som omfattas av ett för Sverige förpliktande internationellt
            åtagande om säkerhetsskydd (säkerhetskänslig verksamhet).
          </p>
          <p xml:id="i-5aHg9QMtiVr5WaVZxCmogj">
            Det finns ingen tydlig definition av vad begreppet Sveriges säkerhet
            konkret inne­bär. Förarbetena till lagen ger vid handen att det
            rör sig om ett bredare begrepp som innefattar mer än bara strikta
            militära intressen. Dock så finns det ju också en tydlig säkerhetsaspekt
            när det gäller att definiera vad som innefattas i begreppet –
            man vill inte ge en fientlig aktör alltför tydlig kunskap om vad
            som bedöms vara säkerhetskänsligt. Dessutom så kan det som är
            säkerhetskänsligt förändras över tid i samband med t.ex. införandet
            av ny teknik.
          </p>
          <p xml:id="i-FRzujJ8PubjcNkdhHQodbw">
            Med tanke på att begreppet inte är helt enkelt att ringa in och
            att det i alla lägen inte lämpar sig att vara offentlig kring
            Sveriges säkerhet så bör det dock finnas goda möjlig­heter till
            stöd och vägledning för de verksamhetsutövare som berörs. Det
            kommer att vara många verksamheter och eventuella överlåtelser
            som befinner sig i en gråzon i fråga om huruvida de är föremål
            för samråd. Regeringen måste därför säkerställa att det finns
            möjligheter för verksamhetsutövare att få stöd i form av en dialog
            med samråds­myndigheterna och vägledning, i form av t.ex. generella
            riktlinjer, om hur berörda aktörer ska förhålla sig till överlåtelser
            av säkerhetskänslig verksamhet.
          </p>
          <head xml:id="i-HUPotBcFKXc5QqvhRq6GXX" type="h2">
            Möjligheten att överklaga
          </head>
          <p xml:id="i-MgzsB1WijM1GzDojddaYwF">
            I propositionen föreslås att samrådsmyndighetens beslut om föreläggande
            under sam­rådet ska få överklagas till Förvaltningsrätten i Stockholm.
            Möjligheten att överklaga samrådsmyndighetens beslut om föreläggande
            är en viktig del av ett rättssäkert hand­havande. Till detta behöver
            även adderas att intressen som rör Sveriges säkerhet ska väga
            tungt, på samma sätt som sker när det gäller processen kring tillstånd
            för krigs­materielexport. Kammarrätten påpekar dessutom att som
            förslaget nu ser ut så finns två olika processer gällande föreläggande
            och förbud. Detta kan enligt kammarrättens mening leda till en
            risk för parallella processer om samma sak.
          </p>
          <p xml:id="i-KmWQYEZQC4jHjvJKBhHXSw">
            Moderaterna anser, i linje med utredningens förslag, att överklaganden
            i stället bör ske till regeringen. Detta är en mer rimlig modell
            än alternativet att tolkningar av even­tuella implikationer för
            Sveriges säkerhet ska avgöras av domstol. Förfarandet skulle också
            vara i linje med riksdagens tillkännagivande till regeringen om
            att överklaganden i ärenden som berör tillstånd för nästa generations
            mobilnät ska kunna överklagas till regeringen i stället för en
            förvaltningsdomstol.
          </p>
          <head xml:id="i-9AJHmb2CEod3FhtDyhuLUL" type="h2">
            Ett ensat regelverk för försvarsindustrin
          </head>
          <p xml:id="i-D9WdpnumWuL5fhxMYKMhLt">
            Krigsmateriel och produkter med dubbla användningsområden lyder
            i dag under egna regelverk, där ISP är tillståndsgivande myndighet.
            Dock så pekar ISP på att de före­slagna reglerna i säkerhetsskyddslagen
            och de befintliga regelverken om krigsmateriel och produkter med
            dubbla användningsområden kan komma att få delvis överlappande
            tillämpningsområden.
          </p>
          <p xml:id="i-JxaYRxrwju4TuDXNiPrcEe">
            Det vore olyckligt om det genom den föreslagna lagstiftningen
            skulle skapas osäker­heter kring vilken lagstiftning som är tillämplig
            och om det även ytterst skulle leda till olikheter i de bedömningar
            som görs. Försvarsindustrin är särskilt beroende av förutsäg­bara
            spelregler och att kunna göra åtaganden som sträcker sig över
            lång tid, inte sällan över flera decennier. Moderaternas förslag
            om att göra ISP till kontaktpunkt även för överlåtelser av säkerhetskänslig
            verksamhet skulle förbättra möjligheterna att göra ensade bedömningar,
            men ytterst handlar det om vad regelverket tillåter.
          </p>
          <p xml:id="i-EUgaD824TMtJGoCGq5kWFL">
            Moderaterna vill därför att det görs en särskild översyn av förslagets
            konsekvenser för den svenska försvarsindustrin och dess möjligheter
            att kunna exportera sina produk­ter och tjänster.
          </p>
        </div>
        <div xml:id="i-CydwiKgXDN8o5KYhyeJTWS" type="signatureBlock">
          <list xml:id="i-C9HmfLcFDN9EBKsQxHo8Hq">
            <item xml:id="i-BfKnzSE3r6pkwXnboJNXXq" who="unknown" type="signature">
              Johan Forssell (M)
            </item>
            <item xml:id="i-565oyBKSwzxQN1ETPYgHmo" who="i-7bVDjZpV72vdnYhJ8phHuW" type="signature">
              Louise Meijer (M)
            </item>
            <item xml:id="i-4ysos4AHPUAzF7YeBMWAWc" who="i-DGcLR21cjcBjrD374xbmmM" type="signature">
              Ellen Juntti (M)
            </item>
            <item xml:id="i-3cQypiZ9EGGsJi1Uw8rKLa" who="i-3Su8RZSRu3defRTgsQprqZ" type="signature">
              Mikael Damsgaard (M)
            </item>
            <item xml:id="i-W7iVHBGDPZkG5DsaopwFMc" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
            <item xml:id="i-6fhj8kevdP99sTmjPr4Bb2" who="i-3Grh8TCtLTMtZdMgN1X5RJ" type="signature">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
