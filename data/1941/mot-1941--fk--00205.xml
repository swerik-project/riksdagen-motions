<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941--fk--00205">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__205/mot_1941__fk__205-001.pdf"/>
      <fw xml:id="i-6kopzkqWJJyP5G8gin7YUo">
        Motioner i Första kammaren, Nr 205. 1
      </fw>
      <div xml:id="i-6j8hFKHnP26Dcpb6u6ACaT" type="motHeader">
        <div xml:id="i-ByeKHMRARStLmQ4qCpArrV" type="motTitle"/>
        <div xml:id="i-TtoigNagWT5g9eCkghJLfq" type="motSubmissionInfo"/>
      </div>
      <div xml:id="i-8AGY3HDUV937AW8q2N3NnX" type="motBody">
        <div xml:id="i-MzRT8HdCkCyiCNxECwoKq1">
          <p xml:id="i-Q3rHVmVqnfAYYgCS2gSxt9">
            Nr 205.
          </p>
          <p xml:id="i-Q9ixwsSxhKemajJLsEpfwL">
            Av herr Löfvander m. fl., i anledning av Kungl. Maj:ts proposition
            angående vissa anslag till folkskoleväsendet m. m.
          </p>
          <p xml:id="i-GT7ZVLKPSC58UUVFs3vkP3">
            Enligt i Kungl. Maj:ts proposition nr 176 till innevarande års
            riksdag lämnade uppgifter ha utgifterna för centraliseringen av
            fortsättningsskol- väsendet ökat från 285,000 kronor budgetåret
            1936/37 till 405,000 kronor budgetåret 1939/40. För innevarande
            budgetår har anslaget höjts till 530,000 kronor och för budgetåret
            1941/42 föreslås ett anslag av 550,000 kronor. Dessa siffror visa,
            att utgifterna för ifrågavarande ändamål under nyss- nämnda tidsperiod
            ökat med över 250,000 kronor eller i det närmaste för- dubblats.
            Ifrågavarande utgifter äro till övervägande delen att hänföra
            till skjutskostnader. Visserligen har anslaget till bidrag till
            avlöning åt lärare vid fortsättnings- skolor under samma tid kunnat
            avsevärt nedbringas, men den angivna kost- nadsökningen för centraliseringen
            är dock så betydande, att varje möjlighet till förbilligande av
            nämnda skjutskostnader böra tillvaratagas. Folkskolans besparingssakkunniga
            framlade i ett den 20 januari 1940 avgivet betänkande angående
            aktuella besparingsåtgärder inom folkskol- väsendet förslag i
            syfte att nedbringa dessa kostnader. Enligt de sakkunnigas förslag
            skulle färd med fordon, som framfördes av barnen själva, få räknas
            som skolskjuts och statsbidrag i vissa fall utgå för sådan skjuts.
            Vederbörande departementschef ansåg ytterligare utredning av frågan
            vara erforderlig, och 1940 års lagtima riksdag fann icke anledning
            till erinran mot en dylik utredning. Dock borde därvid, enligt
            riksdagen, uppmärksamhet ägnas frågan, huruvida icke bidrag för
            färd med av barnen själva fram- förda fordon i viss utsträckning
            vore tänkbart jämväl beträffande den egent- liga folkskolan. I
            ovannämnda nådiga proposition lämnas en redogörelse för de sakkun-
            nigas förnyade utredning. De sakkunniga föreslå, att statsbidrag
            försöksvis skulle kunna utgå för färd med fordon, som framfördes
            av de fortsättnings- skolpliktiga barnen själva, om barnen eljest
            icke skulle kunna besöka skolan på grund av avståndet från hemmet
            eller andra liknande omständigheter. Prövning av rätt till statsbidrag
            skulle tillkomma folkskolinspektören. Stats- bidraget skulle utgå
            med 40 öre för dag, om skolvägens längd uppginge till högst 7
            kilometer, och 50 öre, om den överstege detta avstånd. Departementschefen
            har emellertid avstyrkt bifall till de sakkunnigas för- slag och
            därvid anfört bland annat följande: ”Enligt min mening har den
            i ärendet nu föreliggande utredningen icke givit vid handen, att
            anordningen verkligen kommer att för det allmänna i längden medföra
            någon minskning
          </p>
          <p xml:id="i-ELp2fBNVtC3q57g46P3rq">
            Bihang till riksdagens protokoll 1941. 3 saml. Nr 205—207. 1
          </p>
          <pb facs="riksdagen-motions-pdf/data/1941/mot_1941__fk__205/mot_1941__fk__205-002.pdf"/>
          <fw xml:id="i-EANj4LBsMWy341jCVoZRyy">
            2 Motioner i Första kammaren, Nr 205.
          </fw>
          <p xml:id="i-wfcec75NSsMPb19rZH8DC">
            av kostnaderna för centralisering av fortsättningsskolväsendet.
            Fastmer före- ligger, såsom statskontoret påpekat, risk för att
            en sådan utvidgning av anordningen inom kort ifrågasättes, att
            icke obetydliga kostnadsökningar kunna komma att uppstå för statsverket.
            Systemets tillämpning skulle vidare förutsätta en ingående administrativ
            kontroll i syfte att undvika missbruk av bestämmelserna. Härigenom
            skulle arbetsbördan i hög grad ökas icke minst för folkskolinspektörerna,
            vilka redan nu såsom av det föregående framgår äro överhopade
            med krävande arbetsuppgifter och bli det i ännu större utsträckning
            vid ett genomförande av det av mig tidigare förordade rationaliseringsprogrammet.
            Bland annat av dessa skäl finner jag mig i likhet med skolöverstyrelsen
            och statskontoret böra avstyrka bifall till de sak- kunnigas föreliggande
            förslag.” Innan vi gå närmare in på de skäl, som föranlett departementschefen
            att avstyrka förslaget, vilja vi erinra om de yttranden, som avgåvos
            över de sakkunnigas tidigare förslag. Av Kungl. Maj:ts proposition
            nr 155 till 1940 års lagtima riksdag kan därom inhämtas följande.
            Skolöverstyrelsen avstyrkte då liksom nu förslaget. Även statskontoret
            ställde sig avvisande, medan riksräkenskapsverket icke ville motsätta
            sig förslaget, om garantier kunde skapas för att statens utgifter
            verkligen ned- bringades. Däremot tillstyrktes förslaget av sju
            domkapitel, därav dock ett med tve- kan. Av länsstyrelserna ställde
            sig endast tre tveksamma rörande förslagets lämplighet och av
            de 40 folkskolinspektörer, vilka yttrade sig om de ifråga- satta
            åtgärderna, tillstyrkte 35, 3 ställde sig tveksamma och 2 uttalade
            sig i avstyrkande riktning. Det kan sålunda sägas, att de statliga
            organ, som närmast skulle få med förslagets tillämpning att göra,
            nämligen folkskol- inspektörerna och länsstyrelserna, till övervägande
            delen tillstyrkte förslaget. Det nu föreliggande förslaget, framlagt
            av de sakkunniga efter verkställd förnyad utredning, har avstyrkts
            av skolöverstyrelsen och statskontoret men tillstyrkts av riksräkenskapsverket.
            Vad sistnämnda ämbetsverk framhållit, nämligen att driftkostnaderna
            för automobiltrafik under den senaste tiden avsevärt ökats, och
            att det därför måste framstå såsom synnerligen ange- läget att
            åtgärder vidtagas för nedbringande av skolskjutskostnaderna, är
            förtjänt av att kraftigt understrykas. Det bör tilläggas, att
            det i dessa tider måste anses vara en lika angelägen uppgift att
            vidtaga åtgärder för att be- gränsa åtgången av motorbränsle och
            motorolja. Realiserandet av de sak- kunnigas förslag skulle i
            viss mån främja båda dessa syften. Skolöverstyrelsen, som rent
            principiellt ställer sig avvisande mot förslaget, reagerar mot
            tanken på att barnen skulle betalas för den fysiska ansträng-
            ning, de måste underkasta sig vid fullgörandet av skolgången.
            Häremot kan invändas, att det här är fråga om endast sådana barn,
            som bo på så långt avstånd från hemmet, att de icke utan särskilda
            åtgärder skulle kunna besöka
          </p>
          <pb facs="riksdagen-motions-pdf/data/1941/mot_1941__fk__205/mot_1941__fk__205-003.pdf"/>
          <fw xml:id="i-5CubceQeFSoBC8u288fFMX">
            Motioner i Första kammaren, Nr 205. 3
          </fw>
          <p xml:id="i-FLucozxBH2kDsuU4CurA9m">
            skolan. Skolskjuts eller inackordering äro alltså erforderliga.
            Om nu anord- ningar kunna vidtagas, varigenom det blir möjligt
            för dessa barn att genom färd med fordon, framdrivet av barnet
            självt, besöka skolan, synes det icke ligga något orimligt däri,
            att ett visst understöd härför utgår, vare sig detta kommer målsmannen
            eller vederbörande skoldistrikt till godo. Att en dylik anordning
            i vissa fall kunde innebära en ekonomisk fördel för berörda par-
            ter, betyder ingalunda — såsom statskontoret synes vilja göra
            gällande — att det för statsverket skulle ställa sig i motsvarande
            mån ekonomiskt oför- delaktigt. Anordningen i fråga kan nämligen
            komma till användning endast under förutsättning, att besparingar
            uppkomma för det allmänna. Om där- jämte någon vinst skulle uppstå
            för övriga parter, synes detta knappast kunna anses som en brist
            hos systemet, åtminstone icke med den tolkning man hittills givit
            härom gällande bestämmelser. Någon mera restriktiv till- lämpning
            av dessa bestämmelser i enlighet med vad statskontoret ifrågasatt
            synes departementschefen ej vilja förorda. Särskilt överstyrelsen
            har gjort gällande, att systemets tillämpning skulle "medföra
            en ökning i de administrativa göromålen för både kommunala och
            statliga myndigheter, som ej motsvarade statsbidragens betydelse.
            Det vill synas som om Överstyrelsen ansåge alldeles särskilda
            kontrollåtgärder erfor- derliga i fråga om de förhållanden, vilka
            skulle läggas till grund för nu ifrågavarande statsbidragsbelopp.
            Det antydes, att folkskolinspektören be- träffande vissa uppgifter
            icke kunde utöva någon kontroll annat än i sådana undantagsfall,
            då han vid tiden för ärendets behandling inspekterat veder- börande
            skola. Man frågar sig, huru folkskolinspektören då kan yttra sig
            över rekvisition av statsbidrag till centraliseringskostnader
            enligt nu gällande grunder. Statsbidrag till dessa kostnader utgår
            endast beträffande lärjungar, vilka eljest icke skulle kunna besöka
            skolan, och endast för dag, för vilken avgift för inackordering,
            skolhushåll eller skolskjuts verkligen förekommit. Om sålunda
            folkskolinspektören kan yttra sig över dessa förhållanden, när
            det är fråga om statsbidrag för bilskjuts, bör detta även låta
            sig göra, fastän bidraget avser färd med exempelvis cykel. Och
            de uppgifter, som utöver de här nämnda skulle behöva kontrolleras
            av folkskolinspektören, äro inga- lunda av den omfattning, att
            det kan finnas fog för påståendet att särskilt folkskolinspektörernas
            arbetsbörda därigenom skulle i hög grad ökas. Vad överstyrelsen
            i nu berörda hänseende anfört rörande förslaget, kan enligt vår
            mening icke giva stöd för ett avstyrkande av förslaget. Då departementschefen
            uttalar, att risk för att en sådan utvidgning av anordningen inom
            kort ifrågasättes, att icke obetydliga kostnadsökningar kunna
            komma att uppstå för statsverket, åberopas till stöd härför vad
            stats- kontoret anfört. Det må då anmärkas, att statskontoret
            visserligen finner det sannolikt, att krav skulle komma att framställas
            på en utvidgning av ifrågavarande bestämmelser, men att något
            belägg för riktigheten av det
          </p>
          <pb facs="riksdagen-motions-pdf/data/1941/mot_1941__fk__205/mot_1941__fk__205-004.pdf"/>
          <fw xml:id="i-4VYcUm9ZVm6cozQjbou7dN">
            4 Motioner i Första kammaren, Nr 205.
          </fw>
          <p xml:id="i-MEvbEExyBEfaZ9xdoK7nXc">
            gjorda antagandet givetvis ej kunnat lämnas. Vad beträffar förslagets
            ekono- miska innebörd torde för övrigt de beräkningar, som verkställts
            av ett antal folkskolinspektörer, lämna de tillförlitligaste uppgifterna.
            Det förhåller sig nämligen så, ehuru det ej framgår av propositionen,
            att några av folkskol- inspektörerna verkställt synnerligen ingående
            undersökningar rörande de ekonomiska verkningarna av förslagets
            genomförande inom respektive in- spektionsområden. Andra inspektörer
            åter ha verkställt approximativa be- räkningar rörande de besparingar,
            som kunde väntas uppkomma. Självfallet har det inte varit möjligt
            att få fram fullt tillförlitliga resultat av ifråga- varande beräkningar.
            I varje fall ger dock utredningen vid handen, att en tillämpning
            av det föreslagna statsbidragssystemet skulle medföra en avse-
            värd minskning av centraliseringskostnaderna beträffande fortsättnings-
            skolan. Vi anse därför, att starka skäl tala för bifall till de
            sakkunnigas förelig- gande förslag att statsbidrag försöksvis
            skall kunna utgå för färd med fordon, som framföres av de fortsättningsskolpliktiga
            barnen själva. För att ytter- ligare markera att det här är fråga
            om ett försök, synes lämpligt att viss tid fastställes, under
            vilken de ifrågasatta bestämmelserna skola äga till- lämpning,
            och torde en treårsperiod kunna anses väl avvägd härför. De sakkunniga
            förorda, att anslaget till bidrag till centralisering av fort-
            sättningsskolväsendet för budgetåret 1941/42 upptages till ett
            belopp, som med 75,000 kronor understiger vad som beräknats eljest
            vara erforderligt. Då ifrågavarande anslag i propositionen är
            uppfört med ett belopp om 550,000 kronor, borde enligt de sakkunnigas
            förslag anvisas allenast 475,000 kronor. Med hänsyn till svårigheterna
            att tillförlitligt beräkna uppkommande be- sparingar och jämväl
            till utanordningsförfarandet föreslå vi, att anslaget upptages
            till ett belopp av i avrundat tal 500,000 kronor. Under åberopande
            av vad sålunda anförts få vi hemställa, att riksdagen måtte dels
            besluta att statsbidrag till bestridande av kostnader för centralisering
            av fortsättningsskolväsendet må, i huvudsaklig överensstämmelse
            med folkskolans besparingssakkunnigas för- slag och enligt de
            närmare villkor och bestämmelser Kungl. Maj:t må äga föreskriva,
            under budgetåren 1941/44 utgå jämväl för färd med fordon, som
            framföres av barnen själva, dels ock till Fortsättningsskolor:
            Bidrag till centralisering av fortsättningsskolväsendet för budgetåret
            1941/42 anvisa ett förslagsanslag av 500,000 kronor.
          </p>
          <p type="date" id="i-MpTKK19oAbEhzuxbbVpRHe">
            Stockholm den 17 april 1941.
          </p>
          <p type="signatureBlock" id="i-RT6DKFX66TWFUmVPjjkNzz">
            Azxel Löfvander.
          </p>
          <p xml:id="i-XBZuens9bigmJB1oysf1wD">
            H. Sten. Per Andersson. Joh. Friggeråker.
          </p>
        </div>
      </div>
    </body>
  </text>
</TEI>
