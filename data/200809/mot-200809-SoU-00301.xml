<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00301">
  <teiHeader>
    <fileDesc>
      <titleStmt>
        <title>Rätten till abort som en mänsklig rättighet</title>
        <author corresp="i-8Nio1rUw3hSjL6pvCGw22Y">av Carina Hägg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till abort som en mänsklig rättighet</title>
          <idno type="rdwebb">GW02So301</idno>
          <rs type="number">So301</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So301/text</ref>
          <ref type="dokument_url_html">http://data.riksdagen.se/dokument/GW02So301</ref>
          <ref type="dokumentstatus_url_xml">http://data.riksdagen.se/dokumentstatus/GW02So301</ref>
          <ref type="doc">http://data.riksdagen.se/fil/A6762AC8-5F83-49C6-A238-3D23A5CB4F14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FKMqB8LXFpQLu3g1LLhCeP" type="signed"/>
        <correspContext corresp="i-FKMqB8LXFpQLu3g1LLhCeP">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-9GJMjCYQmvwo8dftN6va4W" type="numbering">
          <date when="2008-10-06"/>
        </correspAction>
        <correspAction xml:id="i-HWR9g5stdEPpwbF7tGP2Qv" type="submission">
          <date when="2008-10-02"/>
        </correspAction>
        <correspAction xml:id="i-LtiLMSkfzSJYTWVPgqtoir" type="transfer">
          <date when="2008-09-30"/>
        </correspAction>
        <correspAction xml:id="i-SacaFDivyug3rWDcqR4Pby" type="assigned"/>
        <correspContext corresp="i-SacaFDivyug3rWDcqR4Pby">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SrbdaCao1342xqGVJBtku1" type="motBody">
        <div xml:id="i-MnsThFWqpk7ziVzKpfVRKD" type="motProposal" subtype="förslag">
          <head xml:id="i-EMueknVf23ZpSWtGPwyRgK">
            Förslag till riksdagsbeslut
          </head>
          <list xml:id="i-GQq4QDJbLQQc1dhFNn96ph" style="ol">
            <item xml:id="i-CKEthBwd89CRPJvJETQuAv">
              Riksdagen tillkännager för regeringen som sin mening vad som
              anförs i motionen om att uttala att abort är en mänsklig rättighet.
            </item>
            <item xml:id="i-QTUV6TyiEdp95e6uzGYVPv">
              Riksdagen tillkännager för regeringen som sin mening vad som
              anförs i motionen om att Socialstyrelsens föreskrifter och allmänna
              råd samt lagstiftningen bör förstärkas för att garantera kvinnor
              abort.
            </item>
            <item xml:id="i-UjWiYUbygsr6qZyp5rMmTF">
              Riksdagen tillkännager för regeringen som sin mening vad som
              anförs i motionen om att göra en översyn för att lagstiftningen
              ska garantera att såväl offentlig som privat vård utför abort.
            </item>
          </list>
        </div>
        <div xml:id="i-17iE4BU92FcZPw1PtPhAJH" type="motContent">
          <head xml:id="i-Vyuoz54yKS9tSBHDiS1vBu" type="h1">
            Motivering
          </head>
          <p xml:id="i-X9MeDqexqG2yR55eEiCtHK">
            Riskabla aborter dödar kvinnor i utvecklingsländerna varje år.
            Miljoner kvinnor måste vårdas på sjukhus för infektioner och andra
            komplikationer. Det är skador som kan leda dödsfall eller till
            funktionsnedsättningar.
          </p>
          <p xml:id="i-YCbZmV232UWRmHt3rajrEn">
            Kvinnors ekonomiska villkor får inte vara avgörande för om svenska
            eller utländska kvinnor har rätt till abort i Sverige. Varhelst
            kvinnor lever i världen ska de ha makten över den egna kroppen.
            I vårt demokratiska samhälle har vi ett ansvar för att såväl driva
            frågan om rätt till abort som att gå före i ställningstaganden
            för kvinnors rätt. Abort måste ses som en mänsklig rättighet.
          </p>
          <p xml:id="i-Szj94fasEHET1uxY99HHJU">
            Kairokonferensens 15:e årsdag infaller under Sveriges ordförandeskap
            i EU under 2009. Den viktiga Kairodagordningen måste såväl lyftas
            upp som föras framåt. Implementering av Kairoagendan är angelägen.
            Men 15 år senare måste regeringen samtidigt ha ambitionen att
            ytterligare flytta fram positionerna för SRHR-frågorna. Sverige
            kan ta nya initiativ, medla, bygga allianser, isolera motståndare
            och anordna en regional och internationell konferens om handlingsprogrammets
            fortsättning. Europeiska ministerrådet bör anta ett tydligt språk
            i rådsslutsatser. För att uppnå detta behöver specifika insatser
            identifieras för att tas inför det svenska ordförandeskapet.
          </p>
          <p xml:id="i-JxRKhbcsL62j8DkJNt9kax">
            Men regeringen har ännu inte tagit några initiativ. EU meddelar
            att det inte finns någon information om eventuella planer för
            ICPD plus 15. Mer allmänt bedriver EU sitt arbete med sexuell
            och reproduktiv hälsa inom ramen för stödprogrammet Att investera
            i människor som har ett delmål om god hälsa för alla. Detta räcker
            inte, regeringen måste kraftfullt agera för ICPD plus 15, och
            hävda kvinnors rätt till abort.
          </p>
          <p xml:id="i-Pnb9QWSuC4UD8TTNPuQzAn">
            Vår svenska abortlagstiftning ger idag alla kvinnor rätt till
            legal och säker abort. Vi kan tyckas trygga i att rätten till
            aborter är garanterad för all framtid, men även i Sverige är den
            fria aborten ifrågasatt.
          </p>
          <p xml:id="i-Xnmsj2keBYuiERGGcafCLp">
            I prop 2007/08:110 En förnyad folkhälsopolitik togs abort upp
            med följande meningar:
          </p>
          <p xml:id="i-RrupPKo6zvxdMcV66pCzbR">
            Att förebygga graviditeter är mer komplext än att förebygga sexuellt
            överförbara sjukdomar. En graviditet som inledningsvis upplevs
            som oönskad fortsätter inte alltid att vara det, utan en del kvinnor
            ändrar sig och bestämmer sig för att fullfölja graviditeten.
          </p>
          <p xml:id="i-HdfcdKbfGR5cikZjZfA5kV">
            Meningen är djupt oroande, då den är ett brott mot den enighet
            som hittills funnits i synen på kvinnors rätt till legal och säker
            abort. Regeringen använder formuleringar som ifrågasätter kvinnans
            egna val. Kvinnor behöver ett tydligt ställningstagande för sina
            rättigheter, ett tydligt ställningstagande för kvinnors rätt till
            abort.
          </p>
          <p xml:id="i-QRdEp3QCJcZS1DcStQvbTH">
            Att regeringen inte redovisar vad som döljer sig bakom orden
            oönskad abort, inte håller samman det förebyggande arbetet mot
            hiv och sexuellt överförbara sjukdomar eller inte är öppen för
            samverkan med parlamentariker i arbetet utifrån detta begrepp
            skapar oro för en ny inriktning i synen på abort. Den handlingsplan
            som regeringen själv ska presentera följs av motsvarande handlingsplaner
            på lokal och regional nivå. Det kan bli ett värdefullt instrument.
            Men när det samtidigt anges att grunden för detta arbete är motioner
            från kända abortmotståndare förstärker man oron.
          </p>
          <p xml:id="i-618zGbNHzuaeuPx6VsrEvj">
            Att socialminister Göran Hägglund öppnat för systemskifte inom
            vård och omsorg kräver åtgärder från regeringen och fler kompletteringar
            i föreskrifterna. Idag kan apotekspersonal inte vägra att sälja
            preventivmedel, dagen-efter-piller eller abortpiller. Personal
            inom sjukvården kan inte vägra att medverka till att abort utförs
            med hänvisning till personlig tro eller tillhörighet i religiös
            sammanslutning. Erfarenheter från utlandet visar att personal
            såväl nekar att utföra arbetsuppgifter som utsätts för påtryckningar
            för att stoppa aborter.
          </p>
          <p xml:id="i-CLdK1F3jTnWVWTYy5aMBMQ">
            Att regeringen driver på för etniska och religiösa vårdcentraler
            är djupt oroväckande. Flickor i patriarkala miljöer och som lever
            i hedersförtryck kommer att begränsas ytterligare. Personer som
            förespråkar sharialagar får bedriva vård utan att regeringen invänder.
            Inte heller dokument från Heliga stolen, Etiska riktlinjer för
            sjukvårdspersonal från Påvliga rådet för hälsovårdspastoral, har
            avvisats av regeringens partier. Där kan vi läsa att den som arbetar
            inom vården och står inför en lagstiftning som är för abort så
            måste han vägra artigt men bestämt. Vidare: Man kan aldrig lyda
            en lag som i sig är omoralisk och det är fallet med en lag som
            i princip medger att abort är lagenlig. Därför måste läkare, barnmorskor
            och sjuksköterskor vägra av samvetsskäl. Det skrivs vidare att
            abort är ett avskyvärt brott. Dokumentet beskriver ingående hur
            man förhåller sig till andra delar av vården och vad som förväntas
            av vårdpersonal. Nu kommer Påvliga rådet för hälsovårdspastoral
            att kunna styra även vård och omsorg i Sverige. Riksdagens beslut
            om flickors och kvinnors rättigheter kringgås genom Vårdval Stockholm.
          </p>
          <p xml:id="i-JXUqtFaQPaKbvFYV8BPRQ6">
            Privata vårdgivare, såväl mindre kliniker som privata sjukhus,
            har i dag ingen laglig skyldighet att utföra aborter. Sveriges
            Kommuner och Landsting (SKL) kan inte svara på huruvida abort
            inkluderas i avtal mellan huvudmän och vårdgivare. Privatisering
            av vård och omsorg och privata försäkringslösningar kan leda till
            att privata vårdgivare kan välja bort abortvård. Vid debatt i
            riksdagen tillbakavisar majoriteten heller inte denna oro. Regeringen
            måste vidta åtgärder för att privata vårdgivare inte ska kunna
            neka aborter. Socialstyrelsens föreskrifter och allmänna råd från
            2004 måste uppdateras och lagstiftningen bör förstärkas för att
            garantera kvinnor abort. Föreskrifterna bör inkludera ny lagstiftning
            samt hur regeringen ska göra känt för utländska kvinnor att aborter
            utförs i Sverige.
          </p>
          <p xml:id="i-TebndmRv12pkijMi87ckY3">
            År 2004 kunde EU samlas under holländskt ordförandeskap i starka
            rådslutssatser. Sedan dess har EU splittrats och försvagats samtidigt
            som FN:s befolkningsfond UNFPA, ansvarig för uppföljningen av
            Kairokonferensen, har mött hårt motstånd mot individens rätt och
            frihet att själv bestämma över sin sexualitet och reproduktion.
          </p>
          <p xml:id="i-X8gFU6qeBYshdfiMpNfoY5">
            Frågan om aborträtten har fått en allt större uppmärksamhet i
            EU. Inom Europa förs en hård debatt mot kvinnors rätt till abort.
            I EU-länder som Irland, Malta och Polen har man förbud mot aborter.
            EU kan inte samlas kring en politik för att stärka SRHR-frågorna,
            frågor om sexuell och reproduktiv hälsa, vid internationella konferenser
            och är passivt när kvinnor förnekas rätten till abort i medlemsländer.
            Men Europarådet antog tidigare i år en rapport om att avkriminalisera
            abort. Jag tillhör dem som beklagar att detta viktiga steg inte
            följdes upp av utrikesminister Carl Bildt vid besöket i Strasbourg
            och den parlamentariska församlingen.
          </p>
          <p xml:id="i-HWMjv2ww7YMiwXJpauU7py">
            Inför och under det svenska ordförandeskapet i EU 2009 måste
            Sverige och socialminister Göran Hägglund aktivt arbeta för att
            alla kvinnor och flickor i EU får tillgång till sexuell och reproduktiv
            hälsa och rättigheter, där säkra och lagliga aborter är en viktig
            del. Den svenska regeringen i sin helhet måste även ta ansvar
            för att lyfta fram frågorna om kvinnors självklara rätt till abort.
            Det kan gälla såväl under EU-ordförandeskapet som i andra internationella
            sammanhang. I ett demokratiskt samhälle ska alla kvinnor ha makt
            över den egna kroppen: Abort bör vara en mänsklig rättighet. Sveriges
            regering måste stå upp för kvinnors rättigheter och ta debatten
            med regeringar inom EU som förbjuder abort. Och regeringen bör
            underlätta för kvinnor från exempelvis Polen att komma till Sverige
            för att utföra abort när det är omöjligt i det egna landet.
          </p>
          <p xml:id="i-88FmefVEtiLWpsCRZTi5iv">
            Sverige, som ett modernt land med stor jämlikhet, får inte acceptera
            att kvinnors rättigheter ignoreras. Att neka eller begränsa tillgången
            till abort är också en diskriminering på grund av kön. Det handlar
            om rätten att bestämma över sin egen kropp och sin sexualitet.
            Vi måste nu inse att abort är en mänsklig rättighet.
          </p>
        </div>
        <div xml:id="i-JGaLEpfnr1cGoMLSZwPGxq" type="motSignatures">
          <list xml:id="i-YD7XR3HgG94gCcBAqrhpmr">
            <item xml:id="i-7mjpR9eLeNbJ5VJ11HaEoJ" who="i-8Nio1rUw3hSjL6pvCGw22Y">
              Carina Hägg (s)
            </item>
          </list>
        </div>
      </div>
    </body>
  </text>
</TEI>
