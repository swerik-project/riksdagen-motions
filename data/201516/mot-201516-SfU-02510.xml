<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-02510">
  <teiHeader>
    <fileDesc>
      <titleStmt>
        <title>Utgiftsområde 11 Ekonomisk trygghet vid ålderdom</title>
        <author corresp="i-KHxTD13x4T7QRobXtjMm4K">av Roland Utbult m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2510 av Roland Utbult m.fl. (KD)</title>
          <idno type="rdwebb">H3022510</idno>
          <rs type="number">2510</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3022510/text</ref>
          <ref type="dokument_url_html">http://data.riksdagen.se/dokument/H3022510</ref>
          <ref type="dokumentstatus_url_xml">http://data.riksdagen.se/dokumentstatus/H3022510</ref>
          <ref type="docx">http://data.riksdagen.se/fil/E5BCC5E2-71E3-40B0-A098-4E7694F1786B</ref>
          <ref type="pdf">http://data.riksdagen.se/fil/4E27D46E-A047-4632-AB3E-4BD7A1CEFA27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vz41SBoQxJLsyVgzFQYcqW" type="signed"/>
        <correspContext corresp="i-Vz41SBoQxJLsyVgzFQYcqW">
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-RVBRPDgYSffQso5SLJ9Cxr"/>
        </correspContext>
        <correspAction xml:id="i-GsZKtYF9YDzBnEm1XvgGwf" type="submitted">
          <date when="2015-10-06"/>
          <time when="13:29:22"/>
        </correspAction>
        <correspAction xml:id="i-MiUAGfCFw95FeY1w5hvj15" type="reviewed">
          <date when="2015-10-09"/>
          <time when="13:24:52"/>
        </correspAction>
        <correspAction xml:id="i-DS27DreT2rPDkskysYQwnX" type="referred">
          <date when="2015-10-13"/>
        </correspAction>
        <correspAction xml:id="i-3TZSJsnn76YYSSqCs2VHTc" type="assigned">
          <date when="2018-06-05"/>
          <time when="10:32:29"/>
        </correspAction>
        <correspContext corresp="i-3TZSJsnn76YYSSqCs2VHTc">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-EwKNguH3HppxjiBiL3SPtf" type="behandlas_i"/>
        <correspContext corresp="i-EwKNguH3HppxjiBiL3SPtf">
          <ref type="uppgift">2015/16:SoU1</ref>
          <ref type="ref_dok_id">H301SoU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9ms4tTUkNgEfHRu6ByGm1a" type="behandlas_i"/>
        <correspContext corresp="i-9ms4tTUkNgEfHRu6ByGm1a">
          <ref type="uppgift">2015/16:FiU3</ref>
          <ref type="ref_dok_id">H301FiU3</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU3</ref>
          <ref type="ref_dok_titel">Utgiftsområde 25 Allmänna bidrag till kommuner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SLJ7PDuhx7iQZcPgUDozE8" type="behandlas_i"/>
        <correspContext corresp="i-SLJ7PDuhx7iQZcPgUDozE8">
          <ref type="uppgift">2015/16:SfU2</ref>
          <ref type="ref_dok_id">H301SfU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RkRZ942vcPQmiAUeyLHV6k" type="behandlas_i"/>
        <correspContext corresp="i-RkRZ942vcPQmiAUeyLHV6k">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P8ahc8HFy3LhZjNf48MPU3" type="behandlas_i"/>
        <correspContext corresp="i-P8ahc8HFy3LhZjNf48MPU3">
          <ref type="uppgift">2015/16:FiU1</ref>
          <ref type="ref_dok_id">H301FiU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2016 - Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F5mUjkTpRiUd96979FCrjk" type="motHeader">
        <div xml:id="i-WjtbzVgQfujANnp4r78bJm" type="motTitle">
          Motion till riksdagen 2015/16:2510 av Roland Utbult m.fl. (KD)
          Utgiftsområde 11 Ekonomisk trygghet vid ålderdom
        </div>
      </div>
      <div xml:id="i-AsvhsLUQTfLxgq9zNfXC4X" type="motBody">
        <div xml:id="i-E8TjcBqWdsm4dDQ8x6ZUZx" type="motProposal" subtype="förslag">
          <head xml:id="i-2rxJRtD4NkpRAaGj3h7o9h">
            Förslag till riksdagsbeslut
          </head>
          <list xml:id="i-QkSZ9PxhQ7X9JBmnPTDZct" style="ol">
            <item xml:id="i-JmYREaJTRbsGyAfhRK5m3o">
              Riksdagen ställer sig bakom det som anförs i motionen om ett
              samhälle där alla kan åldras i trygghet och värdighet och tillkännager
              detta för regeringen.
            </item>
            <item xml:id="i-CEbPGvrYrwdwFZjZqKKVds">
              Riksdagen ställer sig bakom det som anförs i motionen om sänkt
              skatt för pensionärer och tillkännager detta för regeringen.
            </item>
            <item xml:id="i-JETdiWfkC6keG3fkj6Eo9u">
              Riksdagen ställer sig bakom det som anförs i motionen om fördelarna
              med fler som arbetar längre och tillkännager detta för regeringen.
            </item>
            <item xml:id="i-S8ryYiuaUdbF2P23k9mMqr">
              Riksdagen ställer sig bakom det som anförs i motionen om ett
              förhöjt jobbskatteavdrag från 64 års ålder och tillkännager detta
              för regeringen.
            </item>
            <item xml:id="i-8R1b5B1AWQqQMEaFB3AZ95">
              Riksdagen ställer sig bakom det som anförs i motionen om bostadstillägg
              för pensionärer och tillkännager detta för regeringen.
            </item>
            <item xml:id="i-EM7Ncf4pqgLNysxo5LoPEf">
              Riksdagen ställer sig bakom det som anförs i motionen om att
              maxtaxan i hemtjänsten inte ska höjas och tillkännager detta för
              regeringen.
            </item>
            <item xml:id="i-EVGQaCZThReJbKfmotQGam">
              Riksdagen ställer sig bakom det som anförs i motionen om förbättringar
              i premiepensionssystemet och tillkännager detta för regeringen.
            </item>
            <item xml:id="i-QSKi3Umu73Rz1acVf8SC62">
              Riksdagen ställer sig bakom det som anförs i motionen om att
              regeringen skyndsamt bör tillsätta en utredning som ser över frågan
              om att premiepensionen automatiskt ska delas lika mellan de föräldrar
              som har barn som inte fyllt tolv år, och riksdagen tillkännager
              detta för regeringen.
            </item>
          </list>
        </div>
        <div xml:id="i-EXSEDWmCTPWGDVu1zqVsHL" type="motContent">
          <head xml:id="i-utBk8FttGAugpUTMA9rjp" type="h1">
            Att åldras i trygghet och värdighet
          </head>
          <p xml:id="i-FYNc9Mdae7q6ZDdAfQeGTe">
            Att bygga ett samhälle där alla kan åldras i trygghet och värdighet
            är ett angeläget mål för Kristdemokraterna. Ett välfärdssamhälle
            kan i hög grad bedömas utifrån kriterier som respekt, tillvaratagande
            och omsorg om den äldre generationen.
          </p>
          <p xml:id="i-3s2W3eAUYBW3R3QXEbXwxE">
            Äldre ska kunna leva ett aktivt liv och ha inflytande i samhället
            och över sin vardag, kunna åldras i trygghet och med bibehållet
            oberoende, bemötas med respekt och ha tillgång till god vård och
            omsorg. Äldre ska ses som personer med skilda intressen och bakgrunder
            samt mötas med respekt, behandlas väl och kunna känna välbefinnande.
          </p>
          <p xml:id="i-XCxn9QuLrPGVoHFb5iQBAA">
            En sammanhållen politik med inriktning mot de äldre i samhället
            får inte bara handla om vård och omsorg. Det friska åldrandet,
            de äldre som en resurs att ta till vara och ett väl fungerande
            samspel mellan generationerna är viktiga beståndsdelar i det som
            Kristdemokraterna vill kalla seniorpolitik.
          </p>
          <p xml:id="i-61tEBmAfNSJZ3o6Y7mAdYZ">
            Att kunna åldras med bibehållen värdighet måste garanteras varje
            människa, men många äldre känner oro inför de sista åren av livet.
            Ingen ska på sin ålders höst behöva oroa sig för sin försörjning.
          </p>
          <p xml:id="i-Mt8dgrTmwr78khHwBUH5up">
            Kristdemokraterna står bakom den pensionsreform som trädde i
            kraft 2003. Den leder till att pensionssystemet blir stabilt och
            att pensionerna på så sätt säkras. Den pensionsgrupp som Kristdemokraterna
            är med i har beslutat att pensionssystemets balansering ska förändras
            som innebär att uppgången år 2016 kommer att komma pensionärerna
            till del och att den ryckighet man har upplevt i bromsen ska jämnas
            ut från och med 2017. Det är en välkommen förändring för många
            pensionärer. Kristdemokraterna anser dock att det finns flera
            förändringar som bör genomföras för att trygga den ekonomiska
            situationen för de äldre. Kristdemokraternas inriktning för de
            kommande åren är därför att förbättra värdet av pensionerna genom
            sänkt skatt med fokus på de ekonomiskt sämst ställda pensionärerna.
            Dessutom ska det löna sig att arbeta lite längre.
          </p>
          <head xml:id="i-LUBfLUzExrN4mubYXmsSiu" type="h1">
            Sänkt skatt för pensionärer
          </head>
          <p xml:id="i-DSykgduCeZcBqaWALEoDsE">
            Kristdemokraterna har varit drivande för att sänka skatten för
            pensionärerna. Fem gånger har vi sänkt skatten på pensioner och
            tre gånger höjt bostadstillägget för pensionärer, vilket innebär
            att en garantipensionär idag har cirka 1 900 kronor mer i plånboken
            varje månad jämfört med 2006. Skattesänkningar av liknande omfattning
            har aldrig tidigare skett. Vi anser att skatten på pensioner stegvis
            ska sänkas till samma nivå som skatten på förvärvsinkomster. Vi
            ser att regeringen delar Kristdemokraternas uppfattning och en
            satsning på sänkt skatt för pensionärer med totalt 1 870 miljoner
            kronor per år.
          </p>
          <head xml:id="i-LeGyhR9JtEvME77J1EFJ33" type="h1">
            Det ska löna sig att arbeta lite längre – extra jobbskatteavdrag
            från 64 år
          </head>
          <p xml:id="i-KRxDu1C2ZULuaaiBrCExW3">
            Den helt avgörande faktorn till en god utveckling av pensionerna
            är att sysselsättningen ökar och att fler löntagare arbetar längre.
            En tillväxtfientlig politik slår hårt mot pensioner. Vi vill förhindra
            att så sker. Fler i jobb innebär också mer resurser till välfärden
            och därmed även till äldreomsorgen.
          </p>
          <p xml:id="i-EUeNhcw46mP88jniVGJCtY">
            I takt med att människor lever allt längre är det för många naturligt
            att jobba högre upp i åldrarna, såväl för lönen det ger som för
            att man trivs på en arbetsplats och för att man känner att man
            fortsatt kan göra en värdefull insats. Kristdemokraterna anser
            att arbetsmarknaden behöver anpassas för att ge fler möjlighet
            att stanna kvar på arbetsplatsen lite längre.
          </p>
          <p xml:id="i-PrMiXtKhjyfP8suEcKdvq9">
            Vi ser därför med oro på hur regeringen steg för steg höjer trösklarna
            till arbete bland annat genom höjda anställningskostnader samtidigt
            som drivkrafterna till egen försörjning minskar.
          </p>
          <p xml:id="i-NnZyMXQ37QNDe3TWZLfdk1">
            När Alliansen tog över regeringsmakten 2006 var en av våra första
            skatteförändringar att ta bort den särskilda löneskatten för äldre.
            Det minskade kostnaden för att anställa personer över 65 år med
            en åttondel. Samtidigt infördes också ett förhöjt jobbskatteavdrag
            för personer över 65 år. Tillsammans gjorde förslagen att det
            både blev billigare att behålla eller nyanställa äldre personer
            och mer lönsamt för den äldre själv att arbeta något eller några
            år ytterligare.
          </p>
          <p xml:id="i-GT7x2DHV5Lu296Agz95REP">
            Fler som arbetar längre har många positiva effekter. Det gör
            att ekonomin förbättras, både för den enskilde och för samhället
            i stort. Pensionerna förstärks också både för den enskilde och
            för pensionärskollektivet i stort då inbetalningarna till pensionssystemet
            blir större. Men inte minst lika viktigt är känslan av samhörighet
            och tillhörighet som ett arbete ger många människor.
          </p>
          <p xml:id="i-CLVpdGckcRuxbDCL711j5N">
            Denna politiska inriktning har också gett mycket goda resultat.
            2006 var det 78 000 personer i åldern 65–74 som var sysselsatta,
            2013 var det hela 152 000 personer. Sysselsättningsgraden ökade
            från 10 till 15 procent. Sysselsättningsgraden ökade i denna åldersgrupp
            även under finanskrisen när den minskade i övriga åldersgrupper.
            Många äldre har också tagit möjligheten att trappa ner och inte
            jobba heltid ända tills man tar pension på heltid. Över 70 procent
            av de sysselsatta i åldern 65–74 år arbetar deltid. Möjligheten
            att kunna trappa ner de sista åren på arbetsmarknaden uppskattas
            av många.
          </p>
          <p xml:id="i-Ut9Z6YttvVA9dnnciVS5uC">
            En invändning mot att uppmuntra fler äldre att stanna kvar i
            arbetslivet är att de skulle stå i vägen för ungdomar som vill
            in på arbetsmarknaden. Det finns dock ingenting som tyder på att
            arbetsmarknaden fungerar så. Olika jämförelser mellan både OECD-länder
            och amerikanska delstater visar att med en hög sysselsättningsgrad
            bland äldre följer också en hög sysselsättningsgrad bland yngre.
            Antalet arbeten är inte fast utan ökar när fler vill arbeta. ”Många
            äldre i arbetskraften hjälper till att hålla hjulen igång. 67-åringen
            som fortsätter är 22-åringens bäste vän på arbetsmarknaden” som
            Gunnar Wetterberg skriver i boken Kurvans kraft.
          </p>
          <p xml:id="i-MHR4Tf8ab5hhYygYbCLUVu">
            Nu väljer regeringen att återinföra den särskilda löneskatten
            för äldre. Detta i en tid då vi behöver fler som arbetar längre,
            inte färre. Kristdemokraterna och övriga allianspartier föreslår
            istället att fler äldre ska uppmuntras att fortsätta arbeta lite
            längre. Detta genom att tidigarelägga det förhöjda jobbskatteavdraget
            med ett år. Det innebär att man redan som 64-åring får ta del
            av det, vilket både har en positiv inkomsteffekt och gör att fler
            får upp ögonen för den möjlighet som faktiskt finns att fortsätta
            arbeta något efter 65-årsdagen. För denna satsning avsätter vi
            300 miljoner per år.
          </p>
          <head xml:id="i-MRoCBFDT3rUvBXofKVJduD" type="h1">
            Bostadstillägg för pensionärer
          </head>
          <p xml:id="i-Ti1nzEz5zEtv2Qx7BNgs6U">
            Kristdemokraterna genomförde under regeringstiden en höjning
            av bostadstillägget för pensionärer (BTP) både 2012 och 2013.
            Sammantaget innebar det en förstärkning om 340 kronor per månad.
            Kristdemokraterna vill höja bostadstillägget för pensionärer eftersom
            det kommer de pensionärer till del som har det sämst ställt. Vi
            ställer oss därför bakom den höjning av bostadstillägget för pensionärer
            som gjordes i samband med vårändringsbudgeten. Samtidigt avvisar
            vi regeringens förslag om höjd maxtaxa i hemtjänsten. Regeringen
            ger med den ena handen och tar med den andra. En höjning av maxtaxan
            avvisar vi med eftertryck.
          </p>
          <p xml:id="i-7b8PWCx8gcRuQH6x7SkRrv">
            Det är glädjande att allt färre pensionärer har behov av bostadstillägget.
            Samtidigt finns det, enligt uppgift, ett stort mörkertal. Kristdemokraterna
            ser därför positivt på det arbete som Pensionsmyndigheten bedriver
            för att på olika sätt sprida information om BTP till pensionärer.
          </p>
          <head xml:id="i-DSksGQvKBS1G2C6u4wdvuJ" type="h1">
            Förbättrat premiepensionssystem
          </head>
          <p xml:id="i-7adg7SFoYmVN8J7yTF4EJU">
            Kristdemokraterna värnar den valfrihet som premiepensionssystemet
            utgör. Genomsnittlig årsavkastning för premiepensionen har sedan
            starten överstigit fem procent. Vi behöver dock ytterligare förbättra
            informationen om premiepensionssystemet till pensionsspararna,
            hitta rimliga sätt att få ner förvaltningskostnaderna i systemet
            och garantera ett konkurrenskraftigt alternativ även för de sparare
            som inte gör ett aktivt val.
          </p>
          <head xml:id="i-KrWhYnaDLyaAsVxVx58Sjf" type="h2">
            Delad premiepension för föräldrar
          </head>
          <p xml:id="i-2DnLKuxrB6ciZmqt3s3HYE">
            I pensionssystemet finns också möjlighet att årligen överföra
            den s.k. premiepensionen mellan makar, efter en aktiv begäran.
            Syftet är att de på detta sätt ska kunna utjämna pensionerna mellan
            sig, genom att den med högre intjänad pension kan överföra intjänad
            premiepension till den med lägre intjänad pension. Alltför få
            känner emellertid till eller utnyttjar denna möjlighet. Enligt
            Pensionsmyndigheten skulle en premiepensionsöverföring under 20
            år ge upp till 1 500 kronor högre pension i månaden.
          </p>
          <p xml:id="i-5Wub6rnrM3F6UVTRb8XnFy">
            Vi anser att jämställdhetsskäl talar för att grundregeln för
            makar med gemensamma barn bör vara den omvända, dvs. att makarnas
            totala årligen intjänade premiepension automatiskt delas lika
            mellan dem så länge de har barn som inte fyllt tolv år. De som
            önskar frångå denna regel bör aktivt begära detta. Riksdagen har
            begärt att regeringen ska tillsätta en utredning som ser över
            denna fråga, senast 1 juni 2015, men någon sådan har ännu inte
            tillsatts. Kristdemokraterna uppmanar regeringen att tillsätta
            utredningen snarast.
          </p>
        </div>
        <div xml:id="i-RNH5XsurxuR6qm1T7TEQzv" type="motSignatures">
          <list xml:id="i-LMJ2P6XyHKGDattLZZbbig">
            <item xml:id="i-HuoMjEe2oCdfZVJMrV1t8a" who="i-KHxTD13x4T7QRobXtjMm4K">
              Roland Utbult (KD)
            </item>
            <item xml:id="i-HQJDgCNg3hsJFFffriskod" who="i-DJ8dGLyQXx8GQeiGkcBRiK">
              Annika Eclund (KD)
            </item>
            <item xml:id="i-CL4o8iUNpvdFTPA7bDFxmt" who="i-WTUJB2R5FNpHU89dXa4RTX">
              Emma Henriksson (KD)
            </item>
            <item xml:id="i-NKDbCPsjnuFKSwd2VBnnkE" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
            <item xml:id="i-2NtFPvQkDqZwJZUXRsAuBY" who="i-7GFif5DyTUbb8eBXsbicsF">
              Magnus Oscarsson (KD)
            </item>
            <item xml:id="i-HaCMiCaBNJ7ifWcND3DnFV" who="i-RVBRPDgYSffQso5SLJ9Cxr">
              Larry Söder (KD)
            </item>
          </list>
        </div>
      </div>
    </body>
  </text>
</TEI>
