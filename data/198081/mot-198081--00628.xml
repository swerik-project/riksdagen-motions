<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00628">
  <teiHeader>
    <fileDesc>
      <titleStmt>
        <title>om översyn av registeruppläggningskungörelsen</title>
        <author>av Torsten Gustafsson och Rune Rydén </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av registeruppläggningskungörelsen</title>
          <idno type="rdwebb">G402628</idno>
          <rs type="number">628</rs>
          <ref type="dokument_url_text">http://data.riksdagen.se/dokument/G402628/text</ref>
          <ref type="dokument_url_html">http://data.riksdagen.se/dokument/G402628</ref>
          <ref type="dokumentstatus_url_xml">http://data.riksdagen.se/dokumentstatus/G402628</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9od8XMMEFpuGQ58mq2Csw5</idno>
            <name>TORSTEN GUSTAFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>RUNE RYDÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DS9aZ3rhYQxWkCYmjYriHi" type="signed"/>
        <correspContext corresp="i-DS9aZ3rhYQxWkCYmjYriHi">
          <note type="signatory" corresp="i-9od8XMMEFpuGQ58mq2Csw5"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__628/mot_198081__628-001.pdf"/>
      <div type="motHeader" xml:id="i-UGR3nMy6UT4cRJ9tAagWfx">
        <div type="motTitle" xml:id="i-SedthZRL5iWgSkX4kKfww1"/>
        <div type="motSubmissionInfo" xml:id="i-GSooAXPBDRwchK77YTctXv"/>
      </div>
      <div type="motBody" xml:id="i-PTqpw2kWuSgxNJEANikXXW">
        <div xml:id="i-VFDjWrZAZkFY8evUEbDpD">
          <p xml:id="i-KdbiutP3dL3342PzvjVwQq">
            Motion 1980/81:628
          </p>
          <p xml:id="i-3hXCxRGyPhJDvd6GXHonuf">
            av Torsten Gustafsson och Rune Rydén om översyn av registeruppläggningskungörelsen
          </p>
          <p xml:id="i-EQbhadHDqhCETTDX4EF1yd">
            Frågor rörande brister och reformbehov inom fastighetsregistreringen
            och inskrivningsväsendet har varit aktuella under en lång följd
            av år. Den första utredningen tillsattes i mitten av 1960-talet,
            och därefter har flera utredning- ar genomförts. Riksdagen har
            behandlat dessa frågor vid ett stort antal tillfällen med anledning
            av regeringsförslag och motioner. F. n. utreder en parlamentariskt
            förankrad kommitté, FADIR-kommittén, den fortsatta fastighetsdataverksamheten.
            I budgetpropositionens bilagor 5, 11 och 16 upptas anslag för
            genomförande av fastighetsdatareformen. Justitieminis- tern föreslår
            i bilaga 5 till budgetpropositionen att reformgenomförandet, i
            avbidan på resultatet av FADIR:s arbete, bör bedrivas i oförändrad
            takt och med oförändrad inriktning. De totala kostnaderna för
            reformen är stora, och genomförandetiden är mycket lång. Hittills
            har uppskattningsvis mer än 200 milj. kr. nedlagts, och minst
            lika mycket återstår att investera innan den är helt genomförd.
            Den förväntas dock ge både rationaliseringsvinster och kvalitetsförbättringar.
            F. n. är mindre än 10 926 av landets fastigheter överförda till
            ADB-systemet, och med nuvarande genomförandetakt tar det ytterligare
            ca 40 år innan reformen är helt genomförd. Samtidigt med fastighetsdatareformen
            genomförs den s. k. betecknings- reformen. Även denna har behandlats
            i riksdagen vid flera tillfällen. Ursprungligen ingick förslaget
            till beteckningsreform i fastighetsregistre- ringsutredningens
            förslag till fastighetsregisterreform. Riksdagen beslutade 1968
            att fastighetsregistreringen skulle reformeras. Detta innebar
            bl. a.
          </p>
          <p xml:id="i-DQUP7XxiGb84XAhHwGd6EL">
            O att ett enhetligt fastighetsregister skulle införas, Oo att
            ADB skulle användas för att föra registret, O att enhetliga fastighetsbeteckningar
            skulle användas, Oo att kommun i stället för socken skulle utgöra
            registerområde.
          </p>
          <p xml:id="i-8wFvNxSagNsaCFwwKD9bsU">
            De grundläggande bestämmelserna för beteckningsreformen finns
            i den s. k. registeruppläggningskungörelsen (1968:379). De förslag
            till fastighets- beteckningar som upprättades, och som gällde
            ett stort antal fastigheter, utsattes för hård kritik från allmänheten
            och hembygdsföreningar m. fl. En livlig pressdebatt uppstod. Den
            opinion som framkom föranledde riksdagen att år 1974 ompröva och
            ändra riktlinjerna för reformen. Därefter har reformen genomförts
            samtidigt med fastighetsdatareformen. Genomföran- det av beteckningsreformen
            för en genomsnittskommun tar 1,5-2 år. Det innebär att arbetet
            med beteckningsreformen måste påbörjas innan det
          </p>
          <p xml:id="i-9RRD2XtV7PxZGjquqfyWtG">
            1 Riksdagen 1980/81. 3 saml. Nr 628-636
          </p>
          <p xml:id="i-BfPZheX2CfzV4R75GFRFF5">
            Mot. 1980/81 628-636
          </p>
          <pb facs="riksdagen-motions-pdf/data/198081/mot_198081__628/mot_198081__628-002.pdf"/>
          <p xml:id="i-2YqfQSvgXxpaUHbne6maZM">
            Mot. 1980/81:628 2
          </p>
          <p xml:id="i-2ssh67TRJWWvvYg5NWFf24">
            övriga omläggningsarbetet, som ingår i fastighetsdatareformen,
            i ett område startar. Beteckningsreformen påverkar således genomförandetiden
            för fastighetsdatareformen inom ett område. Arbetet med genomförandet
            av beteckningsreformen faller i huvudsak på statliga och kommunala
            registermyndigheter. Övriga medverkande myndig- heter är lantmäteriverket,
            centralnämnden för fastighetsdata, ortnamnsar- kiven och riksantikvarieämbetet.
            Hos samtliga inblandade myndigheter uppstår kostnader för genomförandet.
            Därtill kommer följdkostnader hos vissa kommunala förvaltningar
            såsom byggnadsnämnder, fastighetskontor, gatukontor, stadsingenjörskontor,
            hälsovårdskontor m. fl. Fastighetsdatakommittén uppskattade de
            1976 återstående kostnaderna för beteckningsreformen till 12,5
            milj. kr. för hela landet. I sitt remissytt- rande framhöll lantmäteriverket
            att kostnaderna torde bli ännu högre. I prop. 1978/79:114 uppräknades
            FADAK:s uppskattade kostnader till 15,3 milj. kr. Dessa uppskattningar
            avser endast de direkta kostnaderna. Någon beräkning av de totala
            kostnaderna har aldrig redovisats. Det finns goda grunder för
            bedömningen att de kan bli mångdubbelt större än de belopp som
            här har nämnts. Som exempel kan nämnas att personalkostnaderna
            inom lantmäteriverket för administration och ledning av beteckningsreformen
            uppgick år 1978/79 till 430 000 kr. och år 1979/80 till 530 000
            kr. Personalkostnaderna vid länsstyrelsen i Stockholms län för
            beteckningsreformen uppgick 1978/79 till 155 000 kr. och år 1979/80
            till 270 000 kr. Inom länsstyrelsen i Gävleborgs län var motsvarande
            kostnader 240 000 kr. resp. 330 000 kr. Ortnamnsarkivet i Uppsala
            och riksantikvarieämbetet har anslag för 1,75 resp. 2 personer,
            vilket motsvarar en kostnad av ca 350 000 kr./år. CFD:s kostnader
            för personal och ADB uppgick till ca 325 000 kr. under 1980/81.
            En grov och osäker uppskattning för hela landet med dessa siffror
            som utgångspunkt antyder att kostnaden för enbart dessa medverkande
            myndigheter kan väl överstiga 50 milj. kr. Följdkostnaderna inom
            kommunala förvaltningar är än svårare att beräkna, då de kommer
            att variera avsevärt beroende på lokala förutsätt- ningar. Som
            exempel kan nämnas att kostnaderna för följdarbeten enbart inom
            Sollentuna kommun har uppskattats till ca 400 000 kr. för stadsingen-
            jörskontorets kartverk och till ca 95 000 kr. inom de främst berörda
            övriga kontoren. De totala kostnaderna inom landet för beteckningsreformen
            kommer kanske snarare att överstiga än underskrida 100 milj. kr.
            De ursprungliga motiven för beteckningsreformen, dvs. att införa
            enhetliga fastighetsbeteckningar för hela landet och att ändringar
            av fastighetsbeteckningarna erfordrades för fastighetsdatareformen,
            är nu inte längre giltiga. Användning av ADB-teknik inom fastighetsregistreringen
            förutsätter i vart fall inte numera ett enhetligt beteckningssystem.
            (Central- nämnden för fastighetsdata klargjorde f. ö. redan 1972
            att beteckningsrefor-
          </p>
          <pb facs="riksdagen-motions-pdf/data/198081/mot_198081__628/mot_198081__628-003.pdf"/>
          <p xml:id="i-Ntm7JXDEyxbrHdwkLdX4FF">
            Mot. 1980/81:628 3
          </p>
          <p xml:id="i-7kEcJbhqCkJgi2uFPDr5Fs">
            men icke var datatekniskt betingad.) Beteckningssystemet är inte
            heller enhetligt enligt nu gällande bestämmelser. Riksdagens beslut
            år 1974 angående beteckningsreformen innebär nämligen att beteckningarna
            kan skifta inom ett och samma registerområde, dvs. inom kommunen.
            — Beteckningsreformen medför inte att de före reformen gällande
            beteckning- arna kan avvaras inom fastighetsdatasystemet. Beteckningsreformen
            fram- står således till stora delar som onödig. I det nuvarande
            statsfinansiella läget då varje tillfälle till besparingar bör
            utnyttjas bör, enligt vår mening, beteckningsreformens innehåll
            övervägas på nytt, främst i syfte att minska kostnaderna. En möjlig
            åtgärd som medför förenklingar, och följaktligen även kostnadsminskningar,
            är att vid upplägg- ning av det nya fastighetsregistret använda
            samma indelning i registerområ- den (dvs. socken i stället för
            kommun) som i det gamla registret. Därigenom skulle reformen i
            princip kunna inskränkas till beteckningsändringar inom tätortsområden
            och till sådana speciella fall där beteckningsändringar är nödvändiga
            för genomförandet av fastighetsdatareformen. Även andra förenklingar
            bör övervägas. Utöver kostnaderna kvarstår de principiella och
            praktiska invändningarna och kritiken mot beteckningsreformen
            fortfarande i stor utsträckning. Många tusen fastigheter kommer
            att få sina namn ändrade, vilket förorsakar fastighetsägare, brukare,
            hyresgäster, inteckningshavare, kommunala och statliga myndigheter,
            banker och andra inrättningar såväl besvär som merarbete. De nya
            beteckningarna blir ofta långa, klumpiga och ologiska och kommer
            att få svårt att slå igenom i bygderna. Dessa invändningar är
            i sig själva tillräckliga skäl för att ompröva beteckningsreformen.
            Mot bakgrunden av det anförda hemställs att riksdagen hos regeringen
            hemställer om skyndsam översyn av registeruppläggningskungörelsen
            (1968:379; ändrad senast 1979:13) för att uppnå besparingar och
            förenklingar i överens- stämmelse med vad som angivits i motionen.
          </p>
          <p xml:id="i-7vADMqdVWHZkYoUNdXL1G8">
            Stockholm den 20 januari 1981
          </p>
          <p xml:id="i-Rfou9rwxif2MDQtTn9smaN">
            TORSTEN GUSTAFSSON (c) RUNE RYDÉN (m)
          </p>
        </div>
      </div>
    </body>
  </text>
</TEI>
