<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__515/mot_1966__ak__515-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 515 år 1966 19
          </p>
          <p>
            Nr 515
          </p>
          <p>
            Av fru Kristensson m. fl., om ytterligare en ordinarie avdelning
            vid Svea hovrätt. b
          </p>
          <p>
            (Lika lydande med motion nr 420 i Första kammaren)
          </p>
          <p>
            När Svea hovrätts jurisdiktionsområde minskades den 1 januari
            1963 genom att Värmlands län överfördes till hovrätten för västra
            Sverige, reducerade Kungl. Maj:t antalet extra ledamöter i Svea
            hovrätt från 18 till 16. För andra halvåret 1963 tilldelades hovrätten
            13 extra ledamöter, varjämte Kungl. Maj:t föreskrev att under
            denna tid endast en extra avdelning fick vara inrättad vid hovrätten.
            För år 1964 erhöll hovrätten femton extra ledamöter och bereddes
            möjlighet att inrätta två extra avdelningar. Den ena extra avdelningen
            bestod dock endast av fyra ledamöter. För år 1965 har antalet
            extra ledamöter sänkts till tolv, var- vid föreskrivits att endast
            en extra avdelning får vara inrättad vid hovrätten. Antalet inkomna
            mål till Svea hovrätt sjönk 1963 och 1964 till 3 315 respektive
            3 034 från 3 570 år 1962. För år 1965 har emellertid trenden vänt,
            och antalet uppgick till 3 375 mål. Sedan hovrätten under år 1965
            haft endast en extra avdelning har målbalan- sen ökat. Redan den
            1 juli 1965 var den uppe i 1 106 mål eller betydligt högre än
            vid motsvarande tid åren 1963 och 1964. Den 31 december 1965 ökades
            ba- lansen till inte mindre än 1 243 mål (mot 940 samma tid 1964).
            Denna utveckling är mycket oroande, och situationen är allvarligare
            än då en extra avdelning drogs in för andra halvåret 1963. Antalet
            avgjorda mål per ledamot var år 1965 57,6, vilket är det lägsta
            under perioden 1958—1965. Orsaken till den sjunkande siffran torde
            bero på förekoms- ten av vidlyftiga mål samt den omständigheten
            att hovrätten i allt större ut- sträckning anlitas för remisser
            i lagstiftningsfrågor. Det bör betonas att de vid- lyftiga målen
            tenderar att bli alltmer invecklade på grund av utvecklingen mot
            mer komplicerade samhällsförhållanden. Svea hovrätts jurisdiktionsområde
            innefattar flera av de mest expanderande områdena i Sverige. Det
            kan noteras att befolkningsökningen under de senaste fem åren
            inom Svea hovrätts jurisdiktionsområde varit drygt 62 9, av hela
            lan- dets. Det finns inget skäl att antaga att koncentrationen
            till Stockholm och mälarlandskapen av nya industrier och därmed
            sammanhängande befolknings- ökningar kommer att avtaga. Som en
            följd av denna utveckling torde även mål- tillströmningen till
            domstolarna öka.
          </p>
          <pb facs="riksdagen-motions-pdf/data/1966/mot_1966__ak__515/mot_1966__ak__515-002.pdf"/>
          <p>
            20 Motioner i Andra kammaren, nr 515 år 1966
          </p>
          <p>
            Slutligen bör understrykas att det är av stor betydelse ur rättsvårdssynpunkt
            att domare har den trygghet som följer med ordinarieställning.
            Det har också med rätta från statsmakternas sida vid olika tillfällen
            betonats vikten av att den dömande verksamheten i största möjliga
            utsträckning utövas av ordinarie do- mare. Detta gäller givetvis
            i hög grad för hovrätterna. Enligt vår mening måste det anses
            klart otillfredsställande att en avdelning, som sedan länge fyller
            ett permanent behov, inte är uppförd på ordinarie stat. Det bör
            beaktas att ordinariesättning av en avdelning i praktiken icke
            medför några ökade utgifter av betydelse. Med hänsyn till vad
            ovan anförts får vi hemställa, att riksdagen måtte dels besluta
            att bemyndiga Kungl. Maj:t att vidtaga åtgärder för överförande
            från den 1 juli 1966 av den extra avdelningen i Svea hovrätt till
            ordinarie stat, dels anvisa den ökning av anslagen som erfordras
            härför.
          </p>
          <p>
            Stockholm den 26 januari 1966
          </p>
          <p>
            Astrid Kristensson Eric Nelander Gunnar Oskarson
          </p>
        </div>
      </div>
    </body>
  </text>
</TEI>
