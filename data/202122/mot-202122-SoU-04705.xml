<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04705">
  <teiHeader>
    <fileDesc>
      <titleStmt>
        <title>med anledning av skr. 2021/22:230 Vård av unga vid Statens institutionsstyrelses särskilda ungdomshem</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4705 av Maj Karlsson m.fl. (V)</title>
          <idno type="rdwebb">H9024705</idno>
          <rs type="number">4705</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024705/text</ref>
          <ref type="dokument_url_html">http://data.riksdagen.se/dokument/H9024705</ref>
          <ref type="dokumentstatus_url_xml">http://data.riksdagen.se/dokumentstatus/H9024705</ref>
          <ref type="docx">http://data.riksdagen.se/fil/533B3670-5F03-4C0F-82E4-5AF8465A3F52</ref>
          <ref type="pdf">http://data.riksdagen.se/fil/7AB48200-1B29-44FD-9E8B-F97181F8BF9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Nj3XJf3oukU6nzBeSDQAsw" type="basedOn"/>
        <correspContext corresp="i-Nj3XJf3oukU6nzBeSDQAsw">
          <ref>Skrivelse 2021/22:230</ref>
        </correspContext>
        <correspAction xml:id="i-28wDhFatVRMQ7uAqsgD8Xv" type="signed"/>
        <correspContext corresp="i-28wDhFatVRMQ7uAqsgD8Xv">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-9wcpEMwBefc5sWpjL1LQBX" type="submitted">
          <date when="2022-05-03"/>
          <time when="15:11:31"/>
        </correspAction>
        <correspAction xml:id="i-W1RGP9fTQcu6s3J3wCEk5J" type="dismissed">
          <date when="2022-05-11"/>
        </correspAction>
        <correspAction xml:id="i-Jmb57Z8BSCAuLxreroPBpU" type="reviewed">
          <date when="2022-05-11"/>
          <time when="16:22:14"/>
        </correspAction>
        <correspAction xml:id="i-LLK6Wga7vkFnqwM8eTAMwG" type="referred">
          <date when="2022-05-12"/>
        </correspAction>
        <correspAction xml:id="i-PFKXtHCqvfdVTQiNkdM3fi" type="assigned">
          <date when="2022-10-12"/>
          <time when="11:38:26"/>
        </correspAction>
        <correspContext corresp="i-PFKXtHCqvfdVTQiNkdM3fi">
          <ref type="assignedTo">Socialutskottet</ref>
        </correspContext>
        <correspAction xml:id="i-QGjYTLrf1U4UJFCiHjjK17" type="behandlas_i"/>
        <correspContext corresp="i-QGjYTLrf1U4UJFCiHjjK17">
          <ref type="uppgift">2021/22:SoU37</ref>
          <ref type="ref_dok_id">H901SoU37</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU37</ref>
          <ref type="ref_dok_titel">Vård av unga vid Statens institutionsstyrelses särskilda ungdomshem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TdsvpyDudBAzhuhpGd5Qty" type="motHeader">
        <div xml:id="i-WTYhdZM1TzMcyGY4Aa4Zr2" type="motTitle">
          Motion till riksdagen 2021/22:4705 av Maj Karlsson m.fl. (V)
          med anledning av skr. 2021/22:230 Vård av unga vid Statens institutionsstyrelses
          särskilda ungdomshem
        </div>
      </div>
      <div xml:id="i-MmoC35E1NTsX7PX3cLjy7C" type="motBody">
        <div xml:id="i-6gy4J5xs3SKsyVFHnijD6y" type="motProposal" subtype="förslag">
          <head xml:id="i-HzUPEvvCT6HPxSVTYBHXAK">
            1 Förslag till riksdagsbeslut
          </head>
          <list xml:id="i-JfwPHoNFgqNGKxLpK8k8gv" style="ol">
            <item xml:id="i-FDmv3qTPY547Lbt2FS7EGu">
              Riksdagen ställer sig bakom det som anförs i motionen om att
              regeringen bör verka för att Statens institutionsstyrelse (Sis)
              ska rekrytera personal med psykologisk behandlingskompetens eller
              terapeutisk utbildning och tillkännager detta för regeringen.
            </item>
            <item xml:id="i-PXGfGsrbEoapQCtNjjSrTE">
              Riksdagen ställer sig bakom det som anförs i motionen om att
              regeringen bör vidta åtgärder för att innehållet i Statens institutionsstyrelses
              (Sis) behandlingsprogram granskas samt utvärderas av oberoende
              forskare med gedigen kunskap inom fältet och tillkännager detta
              för regeringen.
            </item>
            <item xml:id="i-PEGSwAfBV4gdgE6LvpXSY8">
              Riksdagen ställer sig bakom det som anförs i motionen om att
              regeringen bör ta initiativ till en kartläggning av hur många
              av de barn och unga som är placerade inom Statens institutionsstyrelses
              (Sis) verksamheter som får och fullföljer behandlingsinsatser,
              och detta tillkännager riksdagen för regeringen.
            </item>
            <item xml:id="i-K9KM3Bs7WCm6EhQFSVM3qG">
              Riksdagen ställer sig bakom det som anförs i motionen om att
              regeringen bör vidta åtgärder för att se till att flickors röster
              och berättelser blir hörda och deras trygghet garanteras när de
              placeras inom Statens institutionsstyrelses (Sis) verksamhet,
              och detta tillkännager riksdagen för regeringen.
            </item>
            <item xml:id="i-7bvCF9SxE1GLabFdJ3UeD1">
              Riksdagen ställer sig bakom det som anförs i motionen om att
              regeringen bör vidta åtgärder för att säkerställa att barn och
              unga inom Statens institutionsstyrelses (Sis) verksamheter får
              den utbildning de har rätt till enligt svensk lag och tillkännager
              detta för regeringen.
            </item>
            <item xml:id="i-WKXxPr6s8WWwzfC3Yrcv4S">
              Riksdagen ställer sig bakom det som anförs i motionen om att
              regeringen bör verka för att kommuner och regioner ska öka samverkan
              kring placerade barn och unga och följa de riktlinjer som finns
              och tillkännager detta för regeringen.
            </item>
            <item xml:id="i-B5ejzY2U2A54hXPtomz5KD">
              Riksdagen ställer sig bakom det som anförs i motionen om att
              regeringen bör genomföra de ändringar som krävs för att avskaffa
              möjligheten till avskiljning och tillkännager detta för regeringen.
            </item>
            <item xml:id="i-4GG2Gdij5gCRTwSNfvqJhs">
              Riksdagen ställer sig bakom det som anförs i motionen om att
              regeringen bör utreda om en bestämmelse ska införas om särskild
              underrättelse till Inspektionen för vård och omsorg (Ivo) när
              ett barn eller en ungdom som är placerad inom Statens institutionsstyrelse
              (Sis) har blivit föremål för upprepade tvångsåtgärder under placeringstiden,
              och detta tillkännager riksdagen för regeringen.
            </item>
            <item xml:id="i-WeoVsmr1Y2t5k3wUx3uvMe">
              Riksdagen ställer sig bakom det som anförs i motionen om att
              regeringen bör tillsätta en utredning om hur rätten till en oberoende
              klagorättsmekanism ska säkerställas och tillkännager detta för
              regeringen.
            </item>
            <item xml:id="i-K7v69RzMZeLphoXrqbMLUd">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att utreda möjligheten
              till fler alternativa placeringsformer, särskilt utifrån flickors
              behov, och tillkännager detta för regeringen.
            </item>
          </list>
        </div>
        <div xml:id="i-Ws5dHnEa42EdEdhpDvfydA" type="motContent">
          <head xml:id="i-QLqpJSjPY2P3tywaYhXALt" type="h1">
            2 Inledning
          </head>
          <p xml:id="i-Ft8mJ3MnZp9jamW6jfzaDN">
            Regeringen lämnade sommaren 2021 skrivelse 2020/21:215 Vård av
            unga vid Statens institutionsstyrelses särskilda ungdomshem. Vänsterpartiet
            reagerade på skrivelsen och angav skälen, av vilka flera fortfarande
            är aktuella, till detta i följdmotion 2021/22:411
            <ref xml:id="i-Gy37MMF8hqFsgvuJqUvebq" target="i-4AtoShvV5LpmNZhVtv1332">
              [1]
            </ref>
            . Även övriga partier var kritiska och ett enat socialutskott
            lämnade ett tillkännagivande om att regeringen skulle återkomma
            med en ny skrivelse med en bedömning av vilka insatser som behövs
            för att vården inom Sis särskilda ungdomshem ska vara säker såväl
            för de placerade unga som för personalen och för att en placering
            ska ge den unge den vård och behandling som krävs.
          </p>
          <p xml:id="i-LYhw1GGjUE7LcfsByhG6ue">
            I denna nya skrivelse anges flera åtgärder som regeringen bedömer
            ska leda till förbättringar inom Sis, och regeringen inleder med
            att beskriva att ”stor förbättring skett inom flera områden” och
            att ”insatserna visar positiva resultat”. Vidare anges att regeringens
            mål är att avskiljningar ska minska kraftigt och på sikt upphöra
            samt att omotiverade avskiljningar aldrig får ske.
          </p>
          <p xml:id="i-7UBDSWoA1tWUj9XdkZ3Tpm">
            Även om många åtgärder har vidtagits i form av olika myndigheters
            granskning av Sis verksamhet och medel tillförts, särskilt för
            att öka säkerheten, och satsningar genomförts för en ökad differentiering
            och för att bl.a. bättre kunna möta flickors behov, ställer sig
            Vänsterpartiet frågande, liksom vid föregående skrivelse, till
            hur regeringen kan göra bedömningen att en så positiv utveckling
            har skett, när ytterligare larm­rapporter om missförhållanden
            fortsätter att komma.
          </p>
          <p xml:id="i-UHsGsHK8Bp2kQ1rNnVaD89">
            Vänsterpartiet ställer sig även fortsatt frågande till den prioritering
            som gjorts där höjd säkerhet upprepat förordas. Vi anser att det
            under inga villkor får fortsätta att förekomma att barn och unga
            utsätts för repressalier, våld och övergrepp samt blir utan nödvändig
            vård och behandling. Den frågan borde stå först på dagordningen
            och åtgärder vidtas utan dröjsmål. Men om detta nämns inte särskilt
            mycket heller i denna skrivelse.
          </p>
          <head xml:id="i-JPwqn8i55p7ZRnQAApmxdx" type="h2">
            2.1 Kompetensförsörjning och kompetenskrav
          </head>
          <p xml:id="i-WGg1r7TiY8QDaNGYJE6Qya">
            Regeringen beskriver att Sis har en stor utmaning i fråga om
            att rekrytera medarbetare med rätt kompetens samt att det råder
            stor konkurrens om kompetent arbetskraft inom vård- och behandlingssektorn.
            En analys av bakomliggande orsaker till denna utmaning och vilken
            typ av kompetens som faktiskt behövs saknas dock. Beskrivningen
            av vad Sis egen grundutbildning, som ska erbjudas all nyanställd
            personal fr.o.m. i år, inne­håller, har ändrats från föregående
            skrivelse, men frågan kvarstår om innehållet fort­farande är detsamma.
            Om det inte har ändrats och metoden No Power No Lose (NPNL), som
            utvecklades inom Sis i början av 2000-talet för att hantera konflikter,
            hot och våld, finns kvar, föreligger ett stort problem. Metoden
            fokuserar på att upptäcka och identi­fiera tecken på våld, till
            skillnad från tidigare fokus på personalens beteende, vilket innebär
            att det har skett en förskjutning mot ett antagande om att man
            ser ungdomarna som orsak när det förekommer våld. Dessutom anses
            den utgå från ett förlegat synsätt då den innefattar polisiära
            grepp och tekniker med syftet att åsamka smärta. De inslag av
            våldsanvändning som ingår i NPNL är, enligt forskare och expertis
            inom fältet, dessutom inte alls framgångsrika för att få kontroll
            över våldsamma situationer, och det finns risk för skada och ytterst
            kvävning och död genom användandet av vissa grepp.
          </p>
          <p xml:id="i-VYa1yd2efdo32o3wF3KWVi">
            Enligt regeringen delar man Sis egen bedömning att den utbildningssatsning
            som nu görs och som ska ge personal möjlighet att validera sin
            erfarenhet och kompetens och studera till behandlingspedagog kommer
            att leda till såväl kvalitetssäkring av vård- och behandlingsinsatser
            som säkerställande av en god och säker arbetsmiljö men att sats­ningen
            kommer att slå igenom först om ett par år. Det är ju ganska häpnadsväckande,
            både att regeringen bedömer att satsningen faktiskt kommer att
            leda till sådan betydande höjd kvalitet för både klienter och
            personal och att den nöjer sig med att resultatet ska komma om
            ett par år – detta särskilt som regeringen vidare anger att detta
            är en viktig fråga och att risken för försämrad kvalitet i vården,
            med hot, våld och icke professionellt bemötande, ökar om medarbetarna
            saknar rätt kompetens. I det uppdrag som regeringen gav till Sis
            i mars 2021
            <ref xml:id="i-RUqMhiV5hrPehCNYV9x6n1" target="i-Q5WLPrpXi1BqunkbEYYLFv">
              [2]
            </ref>
            , att ta fram en kompetensförsörjningsplan, angavs syftet vara
            att säkerställa tillgång till medarbetare och chefer med rätt
            kompetens för att fullgöra myndighetens uppdrag.
          </p>
          <p xml:id="i-S72UugGH2pRgWznqpYgWZe">
            För Vänsterpartiet framstår det som helt självklart, med tanke
            på att uppdraget omfattar att ge vård och omsorg till barn och
            unga som upprepat beskrivs ha väldigt omfattande och komplexa
            vård- och omsorgsbehov, att Sis behöver rekrytera personal med
            gedigen grundutbildning samt högre psykologisk behandlingskompetens
            eller terapeutisk utbildning.
          </p>
          <p xml:id="i-W5Feeo9pVBSSNh5UXddFB4">
            Regeringen bör verka för att Sis ska rekrytera personal med psykologisk
            behand­lingskompetens eller terapeutisk utbildning. Detta bör
            riksdagen ställa sig bakom och ge regeringen till känna.
          </p>
          <head xml:id="i-C4WvwCn927WW2auK4cRVja" type="h2">
            2.2 Behandling
          </head>
          <p xml:id="i-PZaQxYHSzS8qX3amgLkBHb">
            Enligt regeringen erbjuder Sis vård och behandling utifrån ungdomens
            behov och använder sig av väletablerade behandlingsmetoder såsom
            motiverande samtal och ACT (acceptance and commitment therapy),
            som är en form av kognitiv beteendeterapi där ungdomarna lär sig
            hantera bl.a. stress och ångest. Även i föregående skrivelse angav
            regeringen att ”de behandlingsmetoder som SiS använder är kunskapsbaserade
            och adekvata för målgruppen då de utgår från principerna om risk,
            behov och mottaglighet (RBM) samt har sin grund i kognitiv beteendeterapi
            (KBT) och social inlärningsteori”. Programmen angavs även vara
            strukturerade, följa en tydlig manual och ha en hög intensitet
            och att Sis har riktlinjer för genomförandet samt centralt metodstöd.
            Men någon mer utförlig beskrivning av vad behandlingsprogrammen
            faktiskt innehåller gavs inte då och inte heller i denna skrivelse.
            Det saknas också en redogörelse för vilka resultat som kan förväntas
            eller hur utvärdering sker och det är oklart i vilken utsträck­ning
            de placerade barnen och ungdomarna faktiskt får behandlingsinsatser.
            Beträffande t.ex. programmens vetenskapliga och metodologiska
            innehåll och kvalitet angavs det enligt föregående skrivelse att
            granskning och bedömning skulle ske av en intern panel vid Sis.
          </p>
          <p xml:id="i-ezaumbMMWiYz4EqxcmL47">
            Vänsterpartiet vill lyfta att det för att säkerställa att de
            behandlingsmetoder som ska användas utgår från bästa möjliga kunskap
            och beprövad erfarenhet behövs insyn utifrån.
          </p>
          <p xml:id="i-DCqQBzqNzw2CW5GCbvGYRj">
            Regeringen bör vidta åtgärder för att innehållet i Sis behandlingsprogram
            granskas samt utvärderas av oberoende forskare med gedigen kunskap
            inom fältet. Detta bör riksdagen ställa sig bakom och ge regeringen
            till känna.
          </p>
          <p xml:id="i-2GLopzeNsfie2GNA8dZ3Zb">
            Vidare bör regeringen ta initiativ till en kartläggning av hur
            många av de barn och unga som är placerade inom Sis verksamheter
            som får och fullföljer behandlings­insatser. Detta bör riksdagen
            ställa sig bakom och ge regeringen till känna.
          </p>
          <head xml:id="i-VtcXpegJSQGPMrt4tkmR1J" type="h2">
            2.3 Vård av flickor och klagofunktion
          </head>
          <p xml:id="i-XoPfDfj5UK6CabSF8azzPY">
            Statskontoret visade i sin redovisning av uppdraget att analysera
            förutsättningarna för Sis att bedriva ändamålsenlig vård med särskilt
            fokus på vård av flickor, att uppfölj­ningen av klagomål från
            ungdomar brister. Att detta lyfts är något som Vänsterpartiet
            ser som positivt. Även förslaget om att Sis ska inrätta en central
            klagomålsfunktion fristående från ungdomshemmen är väldigt välkommet
            då det ligger helt i linje med det förslag som Vänsterpartiet
            tidigare framfört. Detta var dock något som Statskontoret redan
            efter en översyn 2018 rekommenderade Sis att göra, och frågan
            uppstår varför detta inte redan är gjort.
          </p>
          <p xml:id="i-Vo7EKKS26q61WGxNBjSisa">
            Enligt regeringen framkommer det enligt utskrivningsintervjuerna
            från Sis att flickor är mindre nöjda och känner sig mindre trygga
            med vården än pojkar samt att åtgärder som avskiljningar och vård
            i enskildhet är vanligare förekommande bland gruppen yngre flickor
            jämfört med andra grupper. Det anges att Sis nyligen har sjösatt
            en särskild ”flicksatsning” och för det genomför kompetenshöjande
            åtgärder i hela myndigheten samt att det där ingår införande av
            särskilt förstärkta avdelningar (SFA) och minskade gruppstorlekar
            på vissa flickavdelningar med bibehållen bemanning.
          </p>
          <p xml:id="i-Q6659kbGNYcntygiesEcRh">
            En öppen avdelning för flickor har även fått förstärkt bemanning
            för att se om vård på en sådan avdelning med ökad bemanning kan
            möta upp vårdbehovet.
          </p>
          <p xml:id="i-EMwWvNohv3WDMFMQWd4KqU">
            Detta är förstås också välkommet och bra, men dels tycks fokus
            ligga på säkerhets­höjande åtgärder i högre grad än trygghetsskapande,
            dels har Sis själva redan 2020 konstaterat, efter en utredning,
            att minskad gruppstorlek och förstärkt vårdorganisation t.ex.
            skulle minska behovet av vård i enskildhet och leda till färre
            avskiljningar.
          </p>
          <p xml:id="i-T5jkXB6Sg8s3HwngNAD2dq">
            Frågan som Vänsterpartiet ställer sig blir då varför Sis, utifrån
            sin kännedom, inte redan har vidtagit nödvändiga åtgärder för
            att öka flickors möjlighet att uttrycka klagomål och öka deras
            trygghet på ett mer ändamålsenligt sätt.
          </p>
          <p xml:id="i-9emmZf8z3SaGzmWuuEwnZN">
            Regeringen bör vidta åtgärder för att tillse att flickors röster
            och berättelser blir hörda och deras trygghet garanteras när de
            placeras inom Sis verksamhet. Detta bör riksdagen ställa sig bakom
            och ge regeringen till känna.
          </p>
          <head xml:id="i-LwktY7moapKQJxpykNqzoE" type="h2">
            2.4 Skolgång
          </head>
          <p xml:id="i-9DMDHFA8Cz3CiaNi5UN2th">
            Enligt regeringen är en nära och kontinuerlig samverkan mellan
            Sis och socialtjänsten avgörande för en obruten vårdkedja, och
            samverkan med skolan anges vara särskilt viktig. Det är väl känt
            att skolan är en av de viktigaste skyddsfaktorerna för ett socialt
            fungerande liv utan missbruk och kriminalitet. Barn har ju också,
            enligt barnkonven­tionen och svensk lag, rätt till utbildning.
            Regeringen påpekar med anledning av det att skolverksamheten inom
            Sis utgör en viktig rättighet och att skolgången är en viktig
            del i ungdomarnas rehabilitering. Vidare anges att det är viktigt
            med bra överlämningar och därmed obruten skolgång såväl i tid
            som i undervisningens innehåll. Med det verkar regeringen nöja
            sig utan att egentligen peka på vad Sis kan eller bör göra för
            att tillgodose barns rätt till skolgång.
          </p>
          <p xml:id="i-QXGzjgnQ5GzUPoLQNHPET7">
            Enligt Sis egen årsredovisning 2020
            <ref xml:id="i-L3rHv5fcd4NiNogeFHW1Xk" target="i-4VyiU2cCUWDaj7zeMFckLk">
              [3]
            </ref>
            har den schemalagda undervisningstiden minskat. Elever i grundskolan
            som vårdas inom Sis hade endast i genomsnitt ca 17 timmars schemalagd
            undervisningstid per vecka under läsåret 2019/2020. För gymnasie­skolan
            visade utfallet i genomsnitt 12 timmars schemalagd undervisningstid
            per vecka under läsåret. Sis har förklarat att den normerade omfattningen
            23 timmars erbjuden undervisningstid per vecka inte nåddes delvis
            på grund av brist på ändamålsenliga skollokaler och svårigheter
            att planera och organisera undervisningen med beaktande av säkerhetsaspekter.
          </p>
          <p xml:id="i-MQJsbRLwbN1sU8G5LBQzAV">
            Att barn och unga vårdas inom en verksamhet som inte hittar organisatoriska
            lösningar för att tillförsäkra dem deras rätt till skolgång är
            allvarligt, enligt Vänster­partiet.
          </p>
          <p xml:id="i-FH2x39Wsn48iPdoX7NYMq1">
            Regeringen bör vidta åtgärder för att säkerställa att barn och
            unga inom Sis verksamheter får den utbildning de har rätt till
            enligt svensk lag. Detta bör riksdagen ställa sig bakom och ge
            regeringen till känna.
          </p>
          <head xml:id="i-8k5kkmoDfaGFtpzreM9uSC" type="h2">
            2.5 Samverkan/vårdkedja
          </head>
          <p xml:id="i-CjKuk2BFUj7CzCuuDUaytu">
            Enligt regeringen innebär de omfattande och sammansatta vårdbehoven
            hos barn och unga vid Sis särskilda ungdomshem att krav ställs
            även på socialtjänsten och hälso- och sjukvården. Sis uppdrag
            är beroende av att andra aktörer, primärt regionernas hälso- och
            sjukvård, ansvarar för sin del av vården. Utifrån Sis perspektiv
            anses det vara problema­tiskt att ungdomar med svår psykisk ohälsa
            placeras på ungdomshem då dessa saknar den specialistkompetens
            som barn- och ungdomspsykiatrin har och som kan krävas för att
            ge gruppen med komplexa psykiatriska vårdbehov den vård som de
            behöver och har rätt till. Regeringen beskriver att den ser på
            situationen med stort allvar och lyfter behov av en välfungerande
            samverkan med hela vårdkedjan.
          </p>
          <p xml:id="i-S3QU57jqiLdFKVeFiiP4dG">
            I detta instämmer Vänsterpartiet till fullo. Det är oerhört viktigt
            att barns och ungas rätt till hälso- och sjukvård, både psykiatrisk
            och somatisk, tillgodoses. Särskilt för de barn och unga som är
            placerade i samhällets vård uppvisas stora brister i detta hänseende.
          </p>
          <p xml:id="i-Vy4sVBUPYdwgRhxC4ztPGg">
            Utifrån att detta redan tidigare har uppmärksammats fick Socialstyrelsen
            2019 i uppdrag att utveckla ett pilotprojekt
            <ref xml:id="i-4ZJmaSHRyQuHEVB3dWYhx5" target="i-8xeUEWBxMyZtnZGJnyCpwb">
              [4]
            </ref>
            med syftet att förbättra vården för unga som vårdas inom Sis
            med stöd av LVU och som har stora behov av psykiatrisk vård. Sis
            har i dag samverkan med tre regioner för att utveckla bättre anpassade
            insatser för ungdomar i tvångsvård som samtidigt har behov av
            psykiatrisk vård, och uppdraget ska redovisas hösten 2025.
          </p>
          <p xml:id="i-6tJYVUuK9AtENCLc49oNsH">
            Vänsterpartiet välkomnar den satsningen och ser fram emot att
            ta del av resultatet när det ska presenteras. Förhoppningsvis
            faller samarbetet väl ut och nya metoder och samverkansmodeller
            kan spridas vidare till fler delar av Sis verksamheter. Det som
            dock redan nu skulle kunna göras då behovet är känt är att ytterligare
            uppdra åt kommuner och regioner att öka samverkan kring placerade
            barn och unga och följa de riktlinjer som finns. Precis som regeringen
            anger är det viktigt att de unga som placeras på Sis med komplexa
            vårdbehov i kombination med funktionsnedsättningar och psykisk
            ohälsa och annan psykiatrisk problematik, exempelvis trauma, får
            tillgång till sådan vård som de har rätt till.
          </p>
          <p xml:id="i-VWR2TsLYQEZAvkjsVMpcMu">
            Regeringen bör verka för att kommuner och regioner ska öka samverkan
            kring placerade barn och unga och följa de riktlinjer som finns.
            Detta bör riksdagen ställa sig bakom och ge regeringen till känna.
          </p>
          <head xml:id="i-9yBqwTqWZMHb3NYN3yyehY" type="h2">
            2.6 Avskiljningar
          </head>
          <p xml:id="i-Ck7ATyQ8cKbConvNdg5ord">
            Regeringen anger i skrivelsen att situationer som leder till
            avskiljning ofta är då en ungdom återkommande använder våld för
            att skada andra när han eller hon är i affekt och att ungdomen
            ofta har svårigheter att förstå socialt samspel och bearbeta informa­tion.
            Vidare anges att Sis arbetar förebyggande genom hög nivå av förutsägbarhet
            och tydlighet i tidsstyrt schema, vilket skapar ett lugn runt
            ungdomen. Dock, menar reger­ingen, förekommer situationer då Sis
            medarbetare, när alla andra möjligheter är uttömda, tvingas ingripa
            fysiskt för att undvika att den unge, andra unga eller med­arbetare
            kommer till allvarlig skada. Regeringen beskriver även att Sis
            uppger att de arbetar förebyggande genom att samtala och medla
            mellan ungdomar med en känd konflikt och genom att ha medarbetare
            nära till hands.
          </p>
          <p xml:id="i-89xdgQzUWWJMQ6VNBStLsq">
            Samtidigt visar både nyligen publicerad forskning och Sis egenkontroller
            att avskiljningarna till stor del handlar om brister i bemötande
            och kompetens och att en majoritet av dem hade kunnat undvikas.
            Det saknas enligt dokumentation i samband med avskiljningarna
            en s.k. proportionalitetsbedömning och personalens agerande har
            bidragit till en upptrappning av situationen i stället för tvärtom.
          </p>
          <p xml:id="i-QQhuca4pWjLnSWTyrZSNEc">
            Trots detta menar regeringen att det med hänsyn tagen till Sis
            målgrupp och uppdrag inte är realistiskt att helt kunna förebygga
            situationer där det förekommer utagerande beteende som riskerar
            att leda till allvarliga skador. Detta baseras på Sis egen bedöm­ning
            att om den särskilda befogenheten skulle tas bort helt skulle
            det få genomgripande konsekvenser för myndigheten att kunna verkställa
            sitt uppdrag och säkerställa en trygg och säker vårdmiljö, både
            för de barn och unga som placeras och för Sis medarbetare. Om
            det inte skulle vara möjligt att avskilja barn och unga som uppträder
            våldsamt, menar Sis, skulle det leda till ett ökat behov av att
            begära handräckning av polis.
          </p>
          <p xml:id="i-XAYrnekNTXWa1aypVkffNW">
            Regeringen, som tidigare uttryckt att avskiljningar ska upphöra,
            menar nu att deras målsättning att avskiljningar ska ”minska kraftigt,
            för att på sikt” upphöra.
          </p>
          <p xml:id="i-VHC2RtTrsTBpPW7dCtsaxR">
            För det första är resonemanget kring behovet av möjlighet till
            avskiljning inte begripligt och för det andra kan ingen annan
            tolkning göras än att regeringen har backat från sitt tidigare
            uttalande. Personalen sägs arbeta förebyggande, men det finns
            ingen beskrivning av hur deras arbetssätt faktiskt är utformat.
            De exempel regeringen ger i skrivelsen tyder snarare på avsaknad
            av förståelse för vad ett förebyggande och lågaffektivt förhållningssätt
            innebär.
          </p>
          <p xml:id="i-9z9jQUN7rGXQ3SyekQNbQm">
            Flera ledande forskare och experter inom området menar dessutom
            att det visst är möjligt att ha ett annat förhållningssätt och
            därigenom undvika utagerande hos barn och unga som leder till
            att de måste hanteras med våld av vuxna. De fysiska ingripanden
            som personal använder sig av gentemot barn och unga vid de särskilda
            ungdoms­hemmen i avskiljningssituationer lärs ut inom ramen för
            No Power No Lose (NPNL) och handlar om ett antal olika grepptekniker
            för att på ett säkert sätt kunna övermanna en våldsam ungdom och
            föra denne till ett avskiljningsrum. Dels det som kallas för transportgrepp,
            dels fasthållning, vilket kan göras både mot en vägg och mot golv
            (kallas då även nedläggning). Några av de psykologiska riskerna
            med denna metod är att om barn och unga med tidigare trauman blir
            föremål för greppen kan detta väcka dessa trauman till liv igen
            och de fysiska interventionerna i sig kan skapa nya trauman hos
            den unge. Det kan också skada tilliten till personalen och barnens
            känsla av trygghet vid avdelningen, vilket forskning visar kan
            hindra möjligheten att skapa positiva behandlingsallianser. De
            fysiska risker som påtalas är omfattande och handlar om frakturer,
            ledskador, fallskador, skallskador, syrebrist och i värsta fall
            dödsfall.
          </p>
          <p xml:id="i-7xwwpSHgFjTKvUN8PoNUvg">
            I minst 82 procent av alla avskiljningar, visar Barnrättsbyråns
            studie, används grepp och tekniker enligt NPNL, vilket per definition
            innebär användande av våld. I en tredjedel av besluten framkommer
            dessutom att barnen inte varit våldsamma alls, dvs. att rekvisitet
            för tillämpning av tvångsmedel inte ens är uppfyllt
            <ref xml:id="i-84eRBfsgKNhJLCX34P5jzr" target="i-2BfU64pSAzr2wD3wbkMK6Q">
              [5]
            </ref>
            .
          </p>
          <p xml:id="i-Jf7h6wKL3htzfRaKXgGNMu">
            Vänsterpartiet har tidigare föreslagit i sin motion med anledning
            av propositionen Stärkt rättssäkerhet vid genomförande av särskilda
            befogenheter på särskilda ungdomshem och LVM-hem
            <ref xml:id="i-RJTNUXwjUmB4TL4ZQGbRLi" target="i-HoEojckeUrJCN1WpfKz32F">
              [6]
            </ref>
            beträffande särskilda befogenheter inom Sis-institutioner, i
            enlighet med FN och Barnombudsmannen m.fl., att möjlighet till
            beslut om avskiljning helt ska avskaffas. Det valde regeringen
            tyvärr att inte gå vidare med, utan nya regler om att förkorta
            tiden för avskiljning från 24 timmar till 4 infördes i stället
            2018. I samband med lagändringen meddelade regeringen dock att
            man på sikt helt ville avskaffa möjligheten till beslut om avskiljning
            på ungdomshem.
          </p>
          <p xml:id="i-CDQgZgUwjMn2k1PxHsjoF9">
            I socialutskottets tillkännagivande fanns en tydlig uppmaning
            till regeringen från samtliga partier att tvångsåtgärderna ska
            bort och Vänsterpartiet anser att den noll­visionen om avskiljningarna
            ska finnas kvar. FN:s barnrättskommitté i Genève har slagit fast
            att disciplinära åtgärder som isolering och andra straff som skadar
            barns fysiska och psykiska hälsa är strikt förbjudna och rekommenderat
            Sverige att personal ska utbildas i vårdmetoder som undviker våld
            eller tvång.
          </p>
          <p xml:id="i-DUJeqgi2rxgQYTgXaDEtzv">
            Det är oerhört viktigt att en förändring sker snarast, särskilt
            mot bakgrund av att det oftast är flickor, de yngre barnen och
            unga med funktionsnedsättningar som avskiljs.
          </p>
          <p xml:id="i-8j568MCrnPdf7iyE4GkFqU">
            Regeringen bör genomföra de ändringar som krävs för att avskaffa
            möjligheten till avskiljning. Detta bör riksdagen ställa sig bakom
            och ge regeringen till känna.
          </p>
          <p xml:id="i-J4MYgERqZpKmxEBK4t7Zi7">
            År 2020 ändrades LPT
            <ref xml:id="i-VmmqKNsbfyaPgHS4XGRqMW" target="i-WV5HyHUMRUdUigabhLtRiA">
              [7]
            </ref>
            i syfte att förbättra villkoren för barn inom den psykiatriska
            tvångsvården. Ändringarna innebar bl.a. en särreglering av tvångsåtgärderna
            fastspänning med bälte och avskiljande från andra patienter. Vidare
            infördes en ny bestämmelse om särskild underrättelse till Ivo
            om en patient under 18 år blivit föremål för upprepade tvångsåtgärder
            under vårdperioden. Den typen av extern kontroll borde även vara
            av intresse när det gäller avskiljningarna inom Sis.
          </p>
          <p xml:id="i-7eepYYjARUzpHZ4Pv4kmfD">
            Regeringen bör utreda om en bestämmelse ska införas om särskild
            underrättelse till Ivo när ett barn eller en ungdom som är placerad
            inom Sis har blivit föremål för upprepade tvångsåtgärder under
            placeringstiden. Detta bör riksdagen ställa sig bakom och ge regeringen
            till känna.
          </p>
          <head xml:id="i-Rade2SpXfXZXoHMhnympKc" type="h2">
            2.7 Överklaga beslut om avskiljning
          </head>
          <p xml:id="i-EcE3HHaNDjaudHK9hK5Z5H">
            Möjligheterna för barn och unga att överklaga beslut om avskiljning
            har ur ett barnrättsperspektiv stora brister. Barnrättsbyrån kan
            konstatera att det är mycket svårt för barn att få till juridiska
            prövningar. Ett avskiljningsbeslut ska överklagas till förvaltningsrätten,
            men om barnet under avskiljningen utsatts för våld och önskar
            anmäla det så ska våldet anmälas till polis. Har barnet utsatts
            för kränkningar från personalen eller andra missförhållanden som
            har samband med avskiljningen ska dessa anmälas till tillsynsmyndigheterna.
            Det finns med andra ord ingen instans som kan pröva hela den behandling
            barnet utsatts för i en avskiljningssituation, trots att det ofta
            handlar om ett och samma händelseförlopp. Barn har inte kunskap
            om detta komplexa system, vilket gör det nästan omöjligt för dem
            att själva hävda sin rätt. Ett stort ansvar vilar på Sis att hänvisa
            barns klagomål till rätt instanser.
          </p>
          <p xml:id="i-HVqFised1fW834xEKwJcoH">
            För Vänsterpartiet är det en angelägen fråga att utreda vidare
            hur barn som vill överklaga beslut ska kunna få information och
            känna sig delaktiga i sin egen process.
          </p>
          <p xml:id="i-MJYPzQMDibHMQs6vL4Y4KE">
            Regeringen bör tillsätta en utredning om hur rätten till en oberoende
            klagorätts­mekanism ska säkerställas. Detta bör riksdagen ställa
            sig bakom och ge regeringen till känna.
          </p>
          <head xml:id="i-LEARwosFKBqTHHNRGZFBP6" type="h2">
            2.8 Alternativa placeringsformer
          </head>
          <p xml:id="i-44hRb2WtnYRUG6rp5PjZBY">
            Det råder brist på vård- och behandlingsmöjligheter för barn
            och unga med stora psykosociala problem och psykiatriska diagnoser.
            Ett alternativ till institutionsvård som brukar användas för unga
            med kriminella eller drogrelaterade problem är behandlings­familj
            eller familjehem med förstärkt stöd. Dessa familjer tar bara emot
            ett barn eller en ungdom i taget, och kontakten med andra unga
            som har liknande problem blir alltså mer begränsad än vid vård
            på institution. En litteraturöversikt gjord av statens eget expertorgan
            SBU visar att jämfört med placering på institution leder placering
            i en sådan behandlingsfamilj till mindre kriminalitet och färre
            intag på låst avdelning. De unga som bott i behandlingsfamilj
            verkar också i mindre grad ha psykisk ohälsa och använda mindre
            narkotika än de som placerats på institution med specifika insatser.
          </p>
          <p xml:id="i-PNjTrSHQmi6qt54cCXdh5i">
            Vänsterpartiet anser att placerade barn och unga ska få det bästa
            samhället har att erbjuda och anser att alternativa placeringsformer
            bör utvecklas, särskilt för målgruppen unga flickor med psykisk
            ohälsa. Vi har tidigare lyft frågan om vikten av att utreda hur
            nya boendeformer med hög personaltäthet och utbildad personal
            kan utvecklas i stället för institutionsvård. Det finns stora
            behov av särskilt anpassade placeringsformer för barn och ungdomar
            med psykosociala problem och behov av nära och utökat vuxenstöd.
            Nya alternativa placeringsformer för barn och unga med beroende
            och psykisk ohälsa bör tas fram och behandlingsfamiljer med förstärkt
            stöd bör prioriteras framför institutionsvård.
          </p>
          <p xml:id="i-MASzAFAxjdYXCWexmVUMzX">
            Regeringen bör ge lämplig myndighet i uppdrag att utreda möjligheten
            till fler alternativa placeringsformer, särskilt utifrån flickors
            behov. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-LzrXtDxZ9m4jt3ZGSt3uw8" type="motSignatures">
          <list xml:id="i-SD9S26ZgbfQZq21bPb1Wkg">
            <item xml:id="i-HwSHiYETPSz5cd7XybuMmk">
              Maj Karlsson (V)
            </item>
            <item xml:id="i-BjCnqPj4qxzV14w9uKGo5G">
              Ida Gabrielsson (V)
            </item>
            <item xml:id="i-5vFKw5whP3PAbCKW6iZ9Qp">
              Christina Höj Larsen (V)
            </item>
            <item xml:id="i-DduSUw9p1FWGLaxaN4qtNd">
              Momodou Malcolm Jallow (V)
            </item>
            <item xml:id="i-TWeyCitHXMtP6qy7pHASYQ">
              Daniel Riazat (V)
            </item>
            <item xml:id="i-6rfrDFkCtanUzqJVhV9VHV">
              Karin Rågsjö (V)
            </item>
            <item xml:id="i-SMR6VSmfBpTYzgAReCK85r">
              Vasiliki Tsouplaki (V)
            </item>
          </list>
        </div>
        <div xml:id="i-DbX17dGKLwRWs1rH51wd5p" type="motNotes">
          <noteGrp xml:id="i-WqXyWDnmM2FR4WSa77L6Uo">
            <note xml:id="i-4AtoShvV5LpmNZhVtv1332">
              [1] https://www.riksdagen.se/sv/dokument-lagar/dokument/motion/med-anledning-av-skr-202021215-vard-av-unga_H902411.
            </note>
            <note xml:id="i-Q5WLPrpXi1BqunkbEYYLFv">
              [2] S2021/02861.
            </note>
            <note xml:id="i-4VyiU2cCUWDaj7zeMFckLk">
              [3] Sis årsredovisning, 2020.
            </note>
            <note xml:id="i-8xeUEWBxMyZtnZGJnyCpwb">
              [4] (S2019/00643).
            </note>
            <note xml:id="i-2BfU64pSAzr2wD3wbkMK6Q">
              [5] https://barnrattsbyran.se/app/uploads/2021/10/SiS-rapport-uppslag-1.pdf.
            </note>
            <note xml:id="i-HoEojckeUrJCN1WpfKz32F">
              [6] mot. 2017/18:4046.
            </note>
            <note xml:id="i-WV5HyHUMRUdUigabhLtRiA">
              [7] Lagen (1991:1128) om psykiatrisk tvångsvård.
            </note>
          </noteGrp>
        </div>
      </div>
    </body>
  </text>
</TEI>
