<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0216/mot_200001_MJ_0216-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ216 pnr: m338
          </p>
          <p>
            Motion till riksdagen 2000/01:MJ216
          </p>
          <p>
            av Lars Hjertén och Lars Elinderson (m)
          </p>
          <p>
            Jordbruksnäringen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om villkoren för det svenska jordbruket.
          </p>
          <p>
            Motiven för våra förslag
          </p>
          <p>
            I tidigare regeringsdeklarationer har det framhållits att jordbruket
            är en framtidsnäring. När man senare kommit till förslag i propositioner
            har orden om framtidsnäring visat sig i stort sett sakna förankring
            i verkligheten för det svenska jordbruket. Regeringen säger nu
            åter att man vill skapa ett konkurrenskraftigt och uthålligt jordbruk,
            men i budgetpropositionen kom istället nya pålagor med en höjning
            av dieselskatten som det mest anmärkningsvärda. Man säger sig
            nu vilja återkomma i vårpropositionen, men innan några förslag
            läggs fram för riksdagen och beslut fattas är det viktigt att
            understryka vad som verkligen krävs för att dessa ord skall kunna
            tas på allvar. Antalet aktiva jordbrukare minskar i snabb takt
            och eftersom många inte får ersättare blir medelåldern för aktiva
            bönder allt högre. Särskilt markant är minskningen av antalet
            mjölkbönder, men trots att antalet mjölkkor i Skaraborg har minskat
            med 9 000 under den senaste tioårsperioden har mjölkproduktionen
            inte minskat. Detta betyder alltså en mycket stor ökning av produktiviteten.
            Under en kommande tioårsperiod är det inte möjligt att rationalisera
            verksamheten i lika stor utsträckning, varför det nu måste ske
            en markant ökning av lönsamheten. De åtgärder som snabbt måste
            vidtas, om det svenska jordbruket skall kunna konkurrera med jordbruket
            i övriga EU-länder är välkända och återfanns samlade i den Björkska
            utredningen: det gäller slopandet av skatten på handelsgödsel,
            en sänkning — inte en höjning — av dieselskatten liksom en minskning
            av beskattningen på arbetsmaskiner. Utbetalningen av arealersättningar
            skall ske under jordbrukarens eget budgetår och inte komma
          </p>
          <p>
            31
          </p>
          <pb facs="riksdagen-motions-pdf/data/200001/mot_200001_MJ_0216/mot_200001_MJ_0216-0002.pdf"/>
          <p>
            2000/01:MJ216
          </p>
          <p>
            32
          </p>
          <p>
            under påföljande budgetår. Att i efterhand kompensera jordbruket
            med räntekostnaden för den sena utbetalningen verkar vara en onödig
            omväg. En särskild fråga gäller de allt sämre vägarna som har
            blivit ett stort bekymmer för jordbruksnäringen, som är i starkt
            behov av ett acceptabelt vägnät. Underhållet är eftersatt sedan
            flera år och Moderaternas satsningar med 30 extra miljarder för
            att förbättra vägstandarden i hela Sverige är nödvändiga, om man
            skall komma tillrätta med problemen. Att dessa frågor inte blir
            lösta i den budget som läggs fram är givetvis djupt otillfredsställande.
            För att få en lösning på lång sikt som möjliggör investeringar
            för framtiden gäller nu att åstadkomma en balans i Sveriges förhållande
            till i första hand övriga EU-länder, när det gäller förutsättningarna
            att på lika villkor bedriva ett rationellt jordbruk i Sverige.
          </p>
          <p>
            Stockholm den 28 september 2000
          </p>
          <p>
            Lars Hjertén (m) Lars Elinderson (m)
          </p>
          <p>
            Elanders Gotab, Stockholm 2000
          </p>
        </div>
      </div>
    </body>
  </text>
</TEI>
