<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03638">
  <teiHeader>
    <fileDesc>
      <titleStmt>
        <title>En grön återstart av kulturen i pandemins spår</title>
        <author corresp="i-Pph7rDvCnNJk71Ej3B7uJK">av Anna Sibinska m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3638 av Anna Sibinska m.fl. (MP)</title>
          <idno type="rdwebb">H8023638</idno>
          <rs type="number">3638</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023638/text</ref>
          <ref type="dokument_url_html">http://data.riksdagen.se/dokument/H8023638</ref>
          <ref type="dokumentstatus_url_xml">http://data.riksdagen.se/dokumentstatus/H8023638</ref>
          <ref type="docx">http://data.riksdagen.se/fil/23EF7E5D-45C1-49E6-9BEC-CDB78146AC8F</ref>
          <ref type="pdf">http://data.riksdagen.se/fil/05E3FF4A-7655-4F55-B5FC-4DB1EC8B373E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-R1Vn1Lw6jr8YHTAmgGqoM4</idno>
            <name>Mats Berglund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PTszhmUKoESMV4prNyaUtb" type="signed"/>
        <correspContext corresp="i-PTszhmUKoESMV4prNyaUtb">
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-R1Vn1Lw6jr8YHTAmgGqoM4"/>
          <note type="signatory" corresp="i-9Hwwz2RnQnrJTjSv8uVmaM"/>
        </correspContext>
        <correspAction xml:id="i-ZxALRBHUTQ9xjGxUyjQio" type="submitted">
          <date when="2020-10-06"/>
          <time when="16:16:11"/>
        </correspAction>
        <correspAction xml:id="i-7ojx1pkzA1NTmWs5KrDbWC" type="reviewed">
          <date when="2020-10-06"/>
          <time when="20:50:58"/>
        </correspAction>
        <correspAction xml:id="i-PDLSUwUxQQHBmFSkV6eejK" type="referred">
          <date when="2020-10-14"/>
        </correspAction>
        <correspAction xml:id="i-5afAzMYgXNeBaVg5LS68sG" type="assigned">
          <date when="2021-11-19"/>
          <time when="07:52:41"/>
        </correspAction>
        <correspContext corresp="i-5afAzMYgXNeBaVg5LS68sG">
          <ref type="assignedTo">Kulturutskottet</ref>
        </correspContext>
        <correspAction xml:id="i-Qw552UpZtMxzSBSkaBVwf4" type="behandlas_i"/>
        <correspContext corresp="i-Qw552UpZtMxzSBSkaBVwf4">
          <ref type="uppgift">2020/21:NU18</ref>
          <ref type="ref_dok_id">H801NU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU18</ref>
          <ref type="ref_dok_titel">Immaterialrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HkKURouY6d5pdUEgBVfP1v" type="behandlas_i"/>
        <correspContext corresp="i-HkKURouY6d5pdUEgBVfP1v">
          <ref type="uppgift">2020/21:AU5</ref>
          <ref type="ref_dok_id">H801AU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3H5djQnpJ83vW5fJf5ysTH" type="behandlas_i"/>
        <correspContext corresp="i-3H5djQnpJ83vW5fJf5ysTH">
          <ref type="uppgift">2020/21:NU19</ref>
          <ref type="ref_dok_id">H801NU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU19</ref>
          <ref type="ref_dok_titel">Gränsöverskridande tillgång till radio- och tv-program</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FHMJcvXV25y165rSQhozQr" type="behandlas_i"/>
        <correspContext corresp="i-FHMJcvXV25y165rSQhozQr">
          <ref type="uppgift">2020/21:KrU4</ref>
          <ref type="ref_dok_id">H801KrU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU4</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HhhnMhp5VcD9rfhBEPgKaz" type="behandlas_i"/>
        <correspContext corresp="i-HhhnMhp5VcD9rfhBEPgKaz">
          <ref type="uppgift">2020/21:SkU19</ref>
          <ref type="ref_dok_id">H801SkU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU19</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3B4rWkoYqgMBdPLd1nsx38" type="behandlas_i"/>
        <correspContext corresp="i-3B4rWkoYqgMBdPLd1nsx38">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JmKiP52o8Yxov2hi8q6Vns" type="behandlas_i"/>
        <correspContext corresp="i-JmKiP52o8Yxov2hi8q6Vns">
          <ref type="uppgift">2020/21:NU20</ref>
          <ref type="ref_dok_id">H801NU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU20</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xcb1ZWLqWC8MH2Poq8gUjz" type="behandlas_i"/>
        <correspContext corresp="i-Xcb1ZWLqWC8MH2Poq8gUjz">
          <ref type="uppgift">2020/21:KrU9</ref>
          <ref type="ref_dok_id">H801KrU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU9</ref>
          <ref type="ref_dok_titel">Politik för konstnärers villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HuU2mb4sqnVri8HA7Y4UuL" type="behandlas_i"/>
        <correspContext corresp="i-HuU2mb4sqnVri8HA7Y4UuL">
          <ref type="uppgift">2020/21:NU23</ref>
          <ref type="ref_dok_id">H801NU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU23</ref>
          <ref type="ref_dok_titel">Stärkt skydd för geografiska beteckningar och tydligare regler vid registrering av varumärken och företagsnamn i ond tro</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9rS7F85GvSmzg3nScqCgFU" type="behandlas_i"/>
        <correspContext corresp="i-9rS7F85GvSmzg3nScqCgFU">
          <ref type="uppgift">2020/21:KrU7</ref>
          <ref type="ref_dok_id">H801KrU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU7</ref>
          <ref type="ref_dok_titel">Barns och ungas läsning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NTsrtDo31y6EcBZsFygvqZ" type="behandlas_i"/>
        <correspContext corresp="i-NTsrtDo31y6EcBZsFygvqZ">
          <ref type="uppgift">2020/21:KrU8</ref>
          <ref type="ref_dok_id">H801KrU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU8</ref>
          <ref type="ref_dok_titel">Ungdomspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2zJS3Zcz3kj3GC6kvWossK" type="behandlas_i"/>
        <correspContext corresp="i-2zJS3Zcz3kj3GC6kvWossK">
          <ref type="uppgift">2020/21:AU8</ref>
          <ref type="ref_dok_id">H801AU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU8</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KtSMWig8kbspVsuxsPhb5n" type="motHeader">
        <div xml:id="i-gn279UAsqCfFJs6sYA8dc" type="motTitle">
          Motion till riksdagen 2020/21:3638 av Anna Sibinska m.fl. (MP)
          En grön återstart av kulturen i pandemins spår
        </div>
      </div>
      <div xml:id="i-DB2rv95NSsfRJdP1jVoUZE" type="motBody">
        <div xml:id="i-PwscwTrnSanQCXZKoDTTm6" type="motProposal" subtype="förslag">
          <head xml:id="i-JfZrLgexW6PDQGevEKhRdG">
            Förslag till riksdagsbeslut
          </head>
          <list xml:id="i-7P59zDFwtmCNE9N5Kwvq5R" style="ol">
            <item xml:id="i-PKgh2DCj5dxV72cwQVC756">
              Riksdagen ställer sig bakom det som anförs i motionen om att
              stärka stöd och ersättningar till konstnärer och tillkännager
              detta för regeringen.
            </item>
            <item xml:id="i-9R5VSd6SzRjCmdsZ5iLCyo">
              Riksdagen ställer sig bakom det som anförs i motionen om att
              stipendier ska berättiga till socialförsäkringar och pension och
              tillkännager detta för regeringen.
            </item>
            <item xml:id="i-BvCJy2FTUJq8ZbN9Yp8y4K">
              Riksdagen ställer sig bakom det som anförs i motionen om att
              en ny företagsform som innebär bättre skattevillkor för små kulturföretag
              ska utredas och tillkännager detta för regeringen.
            </item>
            <item xml:id="i-Kur61WUAAMQrNcRRpBhUy2">
              Riksdagen ställer sig bakom det som anförs i motionen om att
              en konstnärsfond för bild- och formkonst ska inrättas och tillkännager
              detta för regeringen.
            </item>
            <item xml:id="i-ACgDzkR9E8vV5av99zGKnB">
              Riksdagen ställer sig bakom det som anförs i motionen om fler
              trygga anställningar och mer kultur i hela landet och tillkännager
              detta för regeringen.
            </item>
            <item xml:id="i-PSqmYDnMNhDHmqDKATU4tL">
              Riksdagen ställer sig bakom det som anförs i motionen om behovet
              av anställningar och goda arbetsvillkor inom kultursektorn och
              tillkännager detta för regeringen.
            </item>
            <item xml:id="i-YbVuYzDebYnnvU2k6YWjZ9">
              Riksdagen ställer sig bakom det som anförs i motionen om behovet
              av att kulturstipendier ska berättiga till socialförsäkringar
              och pension och tillkännager detta för regeringen.
            </item>
            <item xml:id="i-31F6toiKw24nCq5YvRf6RM">
              Riksdagen ställer sig bakom det som anförs i motionen om att
              modernisera arbetslöshetsförsäkringen och tillkännager detta för
              regeringen.
            </item>
            <item xml:id="i-XyZhonv4EjorvJKAunT156">
              Riksdagen ställer sig bakom det som anförs i motionen om behovet
              av stödfunktioner inom Försäkringskassan och Skatteverket för
              konstnärer och egenföretagare inom kultursektorn och tillkännager
              detta för regeringen.
            </item>
            <item xml:id="i-W6kKAEfv2wQZ6ZkCD2WW4M">
              Riksdagen ställer sig bakom det som anförs i motionen om en upphovsrätt
              som är anpassad till dagens samhälle och tillkännager detta för
              regeringen.
            </item>
            <item xml:id="i-43K3pTQBw4V5JydvX38Ab8">
              Riksdagen ställer sig bakom det som anförs i motionen om behovet
              av att jämna ut den geografiska kulturklyftan och tillkännager
              detta för regeringen.
            </item>
            <item xml:id="i-6me5w2YCfQdNzwXfbbRfET">
              Riksdagen ställer sig bakom det som anförs i motionen om en levande
              breddkultur och tillkännager detta för regeringen.
            </item>
            <item xml:id="i-88yKyA1ezqSd5jX7V18AZB">
              Riksdagen ställer sig bakom det som anförs i motionen om vikten
              av att öka möjligheterna för barn och unga att utveckla sitt eget
              skapande och tillkännager detta för regeringen.
            </item>
            <item xml:id="i-D4rmFyXeQuh4V2u8eLcaXc">
              Riksdagen ställer sig bakom det som anförs i motionen om filmpolitiken
              i ett kulturpolitiskt perspektiv och tillkännager detta för regeringen.
            </item>
            <item xml:id="i-VkyecRzXMtHAAU1xwJyKSM">
              Riksdagen ställer sig bakom det som anförs i motionen om en lagstadgad
              kulturskola och tillkännager detta för regeringen.
            </item>
            <item xml:id="i-Uqw3jGd2x8Nrhw8vBbi5Zj">
              Riksdagen ställer sig bakom det som anförs i motionen om bibliotek
              och tillkännager detta för regeringen.
            </item>
            <item xml:id="i-32sbbB1TULvSxSChfaVYcK">
              Riksdagen ställer sig bakom det som anförs i motionen om biblioteksersättningen
              och tillkännager detta för regeringen.
            </item>
            <item xml:id="i-7j9kLDyof1keLMwJfviMfo">
              Riksdagen ställer sig bakom det som anförs i motionen om kultur
              i skolan och tillkännager detta för regeringen.
            </item>
            <item xml:id="i-P2gWzDqtx2V6e5NdRiF1mW">
              Riksdagen ställer sig bakom det som anförs i motionen om digitalisering
              och tillkännager detta för regeringen.
            </item>
            <item xml:id="i-BDArBJ44VuXHfLvwv7fmxC">
              Riksdagen ställer sig bakom det som anförs i motionen om de kulturella
              och kreativa näringarna och tillkännager detta för regeringen.
            </item>
            <item xml:id="i-JUxJ9TZjHvSSBX26j8b2kG">
              Riksdagen ställer sig bakom det som anförs i motionen om kulturkommission
              med anledning av corona och tillkännager detta för regeringen.
            </item>
          </list>
        </div>
        <div xml:id="i-9REt9zjk4KStPBVKE7cjjH" type="motContent">
          <head xml:id="i-WMDmMh1ok3PwJipvXYkPqi" type="h1">
            Motivering
          </head>
          <p xml:id="i-6ANM5Xt5EBG4D5rdcULpNJ">
            Kulturen är i skrivande stund satt under press på ett sätt som
            ingen hade kunnat förutspå för ett år sedan. Kulturaktörer, kulturskapare
            och kulturverksamheter runt om i landet fortsätter att drabbas
            hårt ekonomiskt av de inkomstbortfall som coronapandemin för­anleder.
            Vi vet att det är många som oroar sig för sin framtid. Politiken
            har ett ansvar att hjälpa kulturlivet i det här läget.
          </p>
          <p xml:id="i-KXPFfbTARZchDutHKCnnk7">
            Samhället efter pandemin kommer inte att se ut som det gjorde
            före krisen. Vi har redan fått nya vanor genom att i stor utsträckning
            arbeta på distans och ta del av kultur via digitala kanaler och
            sociala nätverk. Digitaliseringen har tagit stora kliv framåt.
            Samtidigt har krisen blottat sårbarheter i både den kulturella
            infrastrukturen och det sociala skyddsnätet för kulturarbetare
            och konstnärer samt andra yrkesgrupper som är beroende av den
            nya gigekonomin. Det finns en potential där vi med strategiska
            satsningar, investeringar och stimulanser kan skapa mer jobb,
            förbättra de sociala och ekonomiska villkoren för de hårt drabbade
            och stärka den kulturella infrastrukturen i hela landet.
          </p>
          <p xml:id="i-U7rnYhjBsLrqyRsewyErC7">
            När restriktioner så småningom försvinner kommer kulturlivets
            aktörer ha mindre intäkter än vanligt, samtidigt som produktioner
            och evenemang kommer ha högre om­kostnader för att kunna genomföras.
            Det behövs stimulanser, reformer och investeringar för att återstarta
            kulturlivet. Det krävs stark politik för att det fortsatt ska
            finnas en hållbar kulturell infrastruktur i hela landet och bättre
            möjligheter för kulturskapare att utöva sina yrken. Konst och
            kultur är en bärande del av vårt samhälle och Sverige ska vara
            en kulturnation att räkna med även efter krisen.
          </p>
          <p xml:id="i-Q47kuUFZMqxiVpQrMuUdLN">
            För oss miljöpartister är kulturen en självklar prioritering.
            Med Miljöpartiet i regering har många krisstöd kommit kulturen
            till del under våren. Under hösten 2020 har vi kunnat presentera
            en historiskt stor budgetsatsning på kulturen som regeringen var
            överens med Centerpartiet och Liberalerna om: 3,4 miljarder för
            att säkra kulturen för framtiden. Vi är väl medvetna om att det
            kommer behövas fler åtgärder och presenterar nedan ett antal förslag
            för att stärka kulturen framöver.
          </p>
          <head xml:id="i-14m764RhQj5RwqFNNoNZS9" type="h2">
            Stärka kulturskapares villkor
          </head>
          <p xml:id="i-Fuq6j7XcXyYfHAZ1MxepkB">
            De enskilda kulturskaparna tillhör kulturlivets absoluta fundament.
            Den konstnärliga utvecklingen är beroende av att professionella
            konstnärer och kulturskapare har möjlig­het att arbeta under rimliga
            villkor i hela landet. Det är förstås för de verksammas egen skull,
            men också för att människor ska våga söka sig till yrket så att
            vi får ett brett, levande och mångfasetterat kulturliv i hela
            landet.
          </p>
          <p xml:id="i-J2zgbhct1EmifVK592Kw7k">
            De offentliga stöd- och ersättningssystemen ska utformas så att
            de bidrar till detta. Kulturlivet måste i högre utsträckning fungera
            som en trygg arbetsmarknad. Det offent­liga ska arbeta för trygga
            anställningar och goda arbetsvillkor inom kultursektorn i stort.
          </p>
          <p xml:id="i-7Vj9Bfb7HLEJRZH1JoiN46">
            Miljöpartiet ser ett behov av att ta ett samlat grepp för att
            stärka kulturskaparnas villkor och att verka för den fria konsten.
            Pandemins konsekvenser för kultursektorn har varit förödande.
            Förbud mot offentliga sammankomster med fler än 50 personer har
            inneburit att uppdragen nästan helt försvunnit för många aktörer
            inom kultur- och evenemangsbranschen. Den konstnärspolitiska utredningen
            Konstnär – oavsett villkor? (SOU 2018:23) har redan tidigare påvisat
            att sektorn är sårbar och att kulturskaparnas infrastruktur och
            villkor måste stärkas.
          </p>
          <p xml:id="i-EkWwXr63qEWWdxuSmSb7dm">
            Miljöpartiet i regeringen, tillsammans med C och L har agerat
            och avsatt totalt 80 miljoner kronor i budgeten permanent från
            2021 för att kulturskapares villkor ska kunna stärkas. Detta paket
            för den fria konsten fördelas så att stipendier och ersättningar
            ökar med 43 miljoner kronor, Kulturrådets stöd till fria grupper
            och arrangörer förstärks med 16 miljoner kronor och fria aktörer
            inom bild- och formområdet tilldelas ytterligare 6 miljoner kronor.
            För att stärka konstnärers möjligheter på arbetsmarknaden tillförs
            centrumbildningarna 5 miljoner kronor och scenkonstallianserna
            10 miljoner kronor.
          </p>
          <p xml:id="i-4PNVgaCnigQtarsPu55t9A">
            För att långsiktigt förbättra villkoren behövs flera förändringar
            i våra trygghets­system. Stipendier ska vara pensionsgrundande
            och socialförsäkringssystemet ska anpassas för att fungera även
            för konstnärernas arbetssituation. Även en konstnär ska ha råd
            att vara sjuk eller bli förälder och kunna få en rimlig pension.
            De offentliga stöden till fria grupper och enskilda konstnärer
            behöver höjas.
          </p>
          <p xml:id="i-8MFyWJdiPCor3jqiS1uoRh">
            Den norska modellen med en konstnärsfond, där en andel av intäkterna
            vid andra­handsförsäljning av äldre konst går till verksamma konstnärer,
            ska införas i Sverige.
          </p>
          <p xml:id="i-VzoHucSoNxutupXnN5X2NY">
            Kultursektorn kan inte effektiviseras på samma sätt som övriga
            tjänstesektorer. Miljöpartiet vill vända trenden med urholkade
            stödsystem. Därför behöver stöden indexuppräknas, det vill säga
            räknas upp i takt med kostnadsutvecklingen i samhället, och anslagen
            till kulturen ökas där det behövs. Robusta institutioner med goda
            möjlig­heter till trygga anställningar är grunden i en trygg kultursektor.
          </p>
          <p xml:id="i-WXet88ra1Jz9vxzeywf2Vm">
            Miljöpartiet har i andra sammanhang presenterat förslag för att
            uppnå ovanstående, bland annat med inriktningen att se över stödsystemens
            struktur så att den konstnärliga friheten ökar samt att investera
            i det fria kulturlivet genom medel till stipendier, allians­erna
            och centrumbildningarna samt stödet till fria grupper.
          </p>
          <p xml:id="i-H6YhfWa8jXXoNjAcQpMACP">
            Miljöpartiets inriktning är också att kultursektorn ska bli en
            tryggare arbetsmarknad genom att samtliga stipendier ska berättiga
            till socialförsäkringar och pension och vi vill se en funktion
            inom Försäkringskassan med specialkompetens om konstnärers och
            kulturarbetares sociala trygghet. Vi har också presenterat förslag
            som gör att små kulturföretag kan få skattebefrielse och inrättandet
            av en stödfunktion inom Skatteverket för egenföretagare inom kultursektorn.
            Tillsammans betyder dessa förslag bättre villkor för kulturskapare
            och konstnärer.
          </p>
          <head xml:id="i-GQi6U1DiYPuU3wa3HNtgQo" type="h2">
            Reformer för egna företagare
          </head>
          <p xml:id="i-2EnWxjZnCMCPNZqXg8fZAT">
            Sveriges kulturskapare och kreatörer skapar det kulturella innehållet
            i Sveriges kultur­liv. Det kulturella innehållet är i sin tur
            kärnan i de kreativa näringarna och Sveriges kulturexport. Sveriges
            kulturskapare är ofta fristående aktörer vilket bidrar till ny­tänkande
            och innovation inom kulturlivet.
          </p>
          <p xml:id="i-MwgKhNK26SR6jopCaLa2un">
            För återväxten inom kulturlivet behövs en tidsenlig konstnärspolitik.
            Det handlar både om att säkra den kulturella återväxten i kulturlivet
            samtidigt som vi stärker förut­sättningarna för de kulturella
            och kreativa näringarna. Bland annat ersättningar och stipendier,
            scenkonstallianser och centrumbildningar behöver stärkas. Till
            detta kommer förändringar i regelverk som syftar till att göra
            trygghetssystemen mer träffsäkra inte bara för konstnärer utan
            även för den allt större grupp av människor som försörjer sig
            på enskilda löpande uppdrag på den moderna arbetsmarknaden, som
            ofta är fragmentarisk och snabbt föränderlig. Konstnärer går således
            i bräschen för en ny arbetsmarknad och en satsning på dem banar
            väg för en mer modern arbetsmarknadspolitik med mer trygg­het
            för människor med oregelbundna anställningsförhållanden.
          </p>
          <p xml:id="i-ANKiFc1RStK3mV9YRJLu6e">
            Regeringen och samarbetspartierna har vidtagit flera åtgärder
            för att stötta egenföre­tagare genom coronapandemin, bland annat
            i form av omställningsstöd, tillfälligt sänkta arbetsgivaravgifter
            och en tillfällig rabatt för fasta hyreskostnader i utsatta branscher
            och en ny tillfällig regel som gör det möjligt för företagare
            att uppbära arbetslöshets­ersättning samtidigt som de genomför
            vissa begränsade åtgärder inom sitt företag för att möjliggöra
            snabbare uppstart när krisen vänder.
          </p>
          <p xml:id="i-G5nDsMzqhPt6aBgFepzw4b">
            Det behövs fler åtgärder för frilansare med eget företag när
            arbetstillfällen försvinner från en dag till en annan. Egenföretagarna
            behöver omfattas av ett system liknande det med korttidspermitteringar,
            alternativt kunna emotse generösa direktstöd. Det behövs en a‑kassa
            som är anpassad efter kulturarbetares villkor, exempelvis genom
            en möjlighet för enskilda näringsidkare att ta enstaka uppdrag
            under perioder av arbetslöshet. Arbets­löshetsförsäkringen behöver
            ge trygghet även till dem som inte har tillsvidareanställningar,
            såsom egenföretagare och visstidsanställda.
          </p>
          <head xml:id="i-3kKwMGj7nNkTj23MyxLhxM" type="h2">
            Kulturkommission corona
          </head>
          <p xml:id="i-QeT1Q1V8nTgqhB2umNoEaH">
            Kulturinstitutioner och kulturverksamheter har drabbats hårt
            av coronapandemin. Kultur bygger på möten mellan människor och
            samhällets insatser för att stoppa smitt­spridningen har i praktiken
            lett till att konstnärer och kulturaktörer inte har kunnat be­driva
            verksamhet. Coronapandemin har även resulterat i ett ändrat publikbeteende
            ut­över restriktionerna, vilket kan kvarstå under en lång tid
            framöver, även om restriktioner börjar öppnas upp.
          </p>
          <p xml:id="i-TMQ98v6yKneoTp4D1FAUbP">
            Den kulturella infrastrukturen med verksamheter runt om i landet
            riskerar att för­svinna, vilket i sin tur påverkar medborgares
            möjlighet att ta del av kultur, arbetstill­fällen för kulturskapare
            och besöksnäring. De nationella, regionala och lokala kultur­institutionerna
            drabbas hårt av minskade intäkter, vilket har negativ påverkan
            på den kulturella infrastrukturen, besöksnäringen och den hållbara
            tillväxten i hela landet. Den fria kultursektorns, enskilda konstnärers
            och ideella krafters inkomstmöjligheter har försämrats avsevärt
            eller upphört helt. Även kommersiella aktörer, som är av betydelse
            för människors möjlighet att ta del av ett brett utbud av kultur
            i hela landet, har drabbats och saknar helt den ekonomiska grundtrygghet
            som de offentliga institutionerna har genom sina huvudmän.
          </p>
          <p xml:id="i-C72AWbZApmqGH6JM7sRBt3">
            Ett livskraftigt kulturliv och en stabil kulturell infrastruktur
            över hela landet, som är tillgänglig för alla, är även en viktig
            del av välfärden i ett demokratiskt och hållbart samhälle. Det
            finns därför skäl att se över vilken inverkan coronapandemin har
            haft och har på kultursektorn och vilka insatser som behövs för
            att starta upp och utveckla kulturlivet efter pandemin. Därför
            ser vi ett behov av att tillsätta en kulturkommission som kan
            analysera och ge förslag för att inte nästa kris ska slå undan
            benen för kulturen som denna pandemi har gjort.
          </p>
          <p xml:id="i-QG4HF1gp3HBxaXkLbqSHgK">
            Även förebyggande insatser behövs för att kulturinstitutionerna
            ska kunna vara bättre rustade om en annan kris skulle inträffa.
            Digitaliseringen har under krisen visat sig bjuda på möjligheter
            men också utmaningar. Det är viktigt att se över hur digitali­sering
            kan bidra till ett stärkt kulturutbud som når fler och är av hög
            kvalitet.
          </p>
          <head xml:id="i-Ws9hzRCQtTnZBJ9vYb7y7h" type="h2">
            Deltagande i hela landet
          </head>
          <p xml:id="i-HC2Cx5ZuR9BnFEJKeGnv9S">
            Eftersom kulturen är något grundläggande för oss människor måste
            alla ges möjlighet att få uppleva den. Det innebär att kulturpolitiken
            ska skapa förutsättningar för alla människor – oavsett ålder,
            funktionsvariation, socioekonomiska faktorer eller geo­grafisk
            hemvist – att ha rimliga och likvärdiga möjligheter att ta del
            av konst och kultur.
          </p>
          <p xml:id="i-49UUS4MUCpnVEKpkEa4viD">
            Ryggraden i Sveriges kulturliv, den regionala infrastrukturen
            med dess mångfald av museer, teatrar, scenkonstinstitutioner,
            bibliotek, arkiv och fria grupper, behöver stärkas genom satsningar
            på kultursamverkansmodellen. Kultursamverkansmodellen är en modell
            för statlig delfinansiering av kulturverksamheter i hela landet.
            Den ska stimulera nationell likvärdighet och samtidigt lämna utrymme
            för regional variation.
          </p>
          <p xml:id="i-NHNQ611S1mXfuCSGv2DKBx">
            Det fria kulturlivet, små och stora arrangörer, enskilda och
            andra aktörer, behöver fortsatt stöd för att återväxten inom kulturen
            ska kunna säkras. En särskild påse pengar för smittskyddssäkra
            evenemang bör inrättas för att stimulera kulturproduktion under
            den tid av osäkerhet som ligger framför oss.
          </p>
          <p xml:id="i-3JAzTcEZ659fZ7H2Jq7Kg9">
            Filmsverige behöver få en omstart med hjälp av rabatter för filmproduktion,
            liknande dem som finns i andra länder. Under krisen står många
            produktioner stilla, och Sverige har en chans att under denna
            stiltje hämta hem produktioner och bidra till svensk återstart.
            Utöver de omedelbara positiva effekterna för kulturlivet och ekonomin,
            så skulle även det lokala näringslivet främjas i samband med att
            produktioner förläggs till Sverige. Reformen skulle sannolikt
            vara helt eller delvis självfinansierande på sikt.
          </p>
          <p xml:id="i-AHq1LbAMKvaYMNCuubJpec">
            Det ska finnas gott om bibliotek i hela landet. De ska vara öppna
            och tillgängliga i alla avseenden, till exempel genom generösa
            öppettider och anpassade lokaler. De samlade resurserna i det
            som kallas det allmänna biblioteksväsendet (offentligt finansierade
            bibliotek såsom folkbibliotek, länsbibliotek och universitetsbibliotek)
            ska så långt det är möjligt göras tillgängliga för alla. Det kan
            ske genom ömsesidiga utlån och utbyten och genom att digitaliserad
            kultur och litteratur distribueras genom internet. I biblioteken
            ska utbildad personal finnas, som med sin kompetens kan bistå
            allmän­heten med vägledning vid litteratursökning, informationshantering,
            källkritik och digital kompetens. Miljöpartiet vill främja tillgången
            till bemannade bibliotek i hela landet och stärka digitalisering
            och samverkan i biblioteksväsendet. Miljöpartiet anser att biblioteksersättningen
            ska fortsätta att öka, främst för att möjliggöra goda villkor
            för författare, men också för att slå vakt om legitimiteten i
            bibliotekens avgiftsfria utlåning.
          </p>
          <head xml:id="i-SgurMjATboFpQGPD4xH6yH" type="h2">
            En lagstadgad kulturskola
          </head>
          <p xml:id="i-QmDNQSwn6chUg8aDbhMX5F">
            Kulturskolan är en värdefull och uppskattad institution i samhället.
            I många kommuner är det kulturskolan som bär upp det lokala kulturlivet
            genom sin verksamhet, sina lärare och elever. Tack vare den får
            många barn och unga möjlighet att utveckla sina estetiska förmågor
            inom till exempel musik, drama och dans. Oavsett om kulturskolan
            fungerar som en värdefull fritidsaktivitet eller om den är tänkt
            att ligga till grund för en framtida konstnärlig karriär är det
            viktigt att minnas att verksamheten på kulturskolan ska utgå från
            de ungas behov och önskemål.
          </p>
          <p xml:id="i-DZyxrL2aHv7ntXDGirtRaB">
            En ofta omtalad företeelse är det så kallade svenska musikundret.
            Ofta tillskrivs kulturskolan en avgörande roll för att det framgångsrika
            svenska musiklivet har kunnat växa fram. Många vittnar om hur
            kulturskolan öppnade dörren till musicerandet. Inte sällan är
            det personer som inte hade musikaliskt aktiva föräldrar som har
            kulturskolan att tacka för det som kom att bli ett livslångt intresse
            och ibland en framgångsrik karriär. Politiken för kulturskolan
            ska bidra till att kulturskolan ska kunna odla fler kulturella
            uttryck på samma framgångsrika sätt. Den ökade kulturella och
            konstnärliga bildning som kulturskolan bidrar till är en tillgång
            för samhället som helhet.
          </p>
          <p xml:id="i-DXw3zKsajUMTEMopVgj2Ui">
            Kulturskolan ska erbjuda ett brett utbud av kurser och vara tillgänglig
            för alla barn och unga. I dagsläget skyddas kommunernas kulturskoleverksamhet
            inte av nationell reglering eller lagstiftning, vilket kan betyda
            att de kan prioriteras bort om exempelvis kommunens ekonomi är
            dålig. Miljöpartiet har i regering utvecklat en nationell politik
            och strategi för kulturskolan.
          </p>
          <p xml:id="i-UpXmt21Gob88W7ShgiYpiK">
            Trots det ökade statliga bidraget till kommuner som bedriver
            kulturskolan är det uppenbart att kulturskolan står inför en rad
            utmaningar, bland annat den ekonomiska utvecklingen i spår av
            pandemin och svårigheten att nå nya grupper. Nu vill vi ta nästa
            steg och skydda kulturskolan med en ramlag som i likhet med bibliotekslagen,
            skulle kunna vara att tydliggöra ett antal grundläggande krav
            som möjliggör nationell likvärd­ighet och utveckling men som låter
            kommunerna vara fria att utforma verksamheten med utgångspunkt
            i lokala förhållanden.
          </p>
          <p xml:id="i-vJsbGM7QiskeTS24LQswY">
            Kulturskolan har stor betydelse inte bara för enskilda barn och
            unga, utan också för bildningen i samhället vilket gör den till
            en nationell angelägenhet.
          </p>
          <head xml:id="i-X2YTKn7d6GBeZNwRSEb6j3" type="h2">
            Se över lagstiftningen kring folksamlingar
          </head>
          <p xml:id="i-WkCFFQXGBvoYSBNvKEyemQ">
            Ordningslagen användes för att begränsa offentliga sammankomster
            och minska smitt­spridningen. Det uppstod dock vissa ologiskheter
            som drabbade just kultur- och evenemangsbranschen extra hårt.
            Vissa verksamheter fick bedrivas, andra inte. Det innebär att
            exempelvis djurparken Kolmården inte hade några restriktioner
            medan Liseberg i Göteborg inte ens fick ha öppet. Regeringen fick
            arbeta med undantag för att rätta till dessa variationer. Det
            är oerhört viktigt att skapa bättre förutsättningar för branschen
            som är van att hantera publik och kan göra det på ett smittsäkert
            sätt. Därför bör lagstiftningen ses över snarast. Det behövs en
            ny som är mer rättvis och träffsäker. Coronaviruset är inte den
            sista pandemin som kommer att drabba världen och Sverige.
          </p>
        </div>
        <div xml:id="i-YB5gC4iu3o53pTXbzryLty" type="signatureBlock">
          <list xml:id="i-V4c32u3jbBE25iQNwDLQ7J">
            <item xml:id="i-Fn1bbwtHXmPUyWRxweKMXE" who="i-Pph7rDvCnNJk71Ej3B7uJK" type="signature">
              Anna Sibinska (MP)
            </item>
            <item xml:id="i-E9Mp1Rz6PWW7WkdGbThH17" who="i-R1Vn1Lw6jr8YHTAmgGqoM4" type="signature">
              Mats Berglund (MP)
            </item>
            <item xml:id="i-ADLvf5Yi1cR2hx3cUYZubB" who="i-9Hwwz2RnQnrJTjSv8uVmaM" type="signature">
              Camilla Hansén (MP)
            </item>
          </list>
        </div>
      </div>
    </body>
  </text>
</TEI>
