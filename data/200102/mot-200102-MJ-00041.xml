<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0041/mot_200102_MJ_0041-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ41 pnr: c193
          </p>
          <p>
            Motion till riksdagen 2001/02:MJ41
          </p>
          <p>
            av Eskil Erlandsson m.fl. (c) med anledning av förs. 2001/02:RR19
          </p>
          <p>
            Riksdagens revisorers förslag angående statens styrning av livsmedelstillsynen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att bevara den kommunala livsmedelstillsynen.
            2. Riksdagen tillkännager för regeringen som sin mening vad i
            motionen anförs om att kommunerna måste ges möjlighet att samverka
            om livsmedelstillsynen. 3. Riksdagen tillkännager för regeringen
            som sin mening vad i motionen anförs om att reformera finansierings-
            och avgiftssystemet för livsmedelstillsynen.
          </p>
          <p>
            1. Sund och säker mat
          </p>
          <p>
            Sunda och säkra livsmedel är mycket viktigt för människors hälsa
            och välbefinnande, inte minst för våra barn. Livsmedel framställda
            på ett sunt och säkert sätt är en livskvalitetsfråga. Den ständigt
            pågående debatten kring livsmedelssäkerhet visar att förebyggande
            livsmedelsarbete måste prioriteras. Människor kommer allt längre
            från produktionen, vilket medför att de inte vet hur den mat de
            äter produceras. Banden mellan producenter och konsumenter måste
            stärkas så att förtroendet för livsmedelsproduktionen främjas.
            Rapporter om akrylamid, brister i hanteringen av djur vid slakt
            m.m. bidrar till stor misstänksamhet och osäkerhet hos konsumenterna,
            något som inte är acceptabelt. Människor måste kunna känna trygghet
            i att livsmedel produceras och hanteras på ett sunt och säkert
            sätt. Livsmedelsverket är den centrala tillsynsmyndighet som verkar
            för att konsumenter har tillgång till säkra livsmedel av god kvalitet.
            Verket informerar och ger råd om goda matvanor samt arbetar med
            forskning och utveckling m.m. Med andra ord, Livsmedelsverket
            är högst ansvarig för vår
          </p>
          <p>
            [PA Lä
          </p>
          <p>
            MOT. 2001/02
          </p>
          <pb facs="riksdagen-motions-pdf/data/200102/mot_200102_MJ_0041/mot_200102_MJ_0041-0002.pdf"/>
          <p>
            2001/02:MJ41
          </p>
          <p>
            hälsa och säkerhet genom en tillförlitlig livsmedelssäkerhet.
            Riksdagens revisorer har konstaterat brister på ett flertal punkter
            vad gäller den statliga livsmedelstillsynen. Kritik riktas bl.a.
            mot organisationen och samarbetet mellan Livsmedelsverket och
            kommunerna samt det nu gällande finansierings- och avgiftssystemet.
          </p>
          <p>
            2. Öka Livsmedelsverkets anslag
          </p>
          <p>
            Centerpartiet har vid ett flertal tillfällen påtalat vikten av
            att öka anslagen till Livsmedelsverket. Det motsatta håller nu
            på att ske när regeringen aviserar om nedskärningar vid verket.
            Detta i en tid då det redan på många håll i landet råder en bristfällig
            livsmedelskontroll. Livsmedelsverkets styrelse är mycket oroad
            över de aviserade nedskärningarna, som på sikt anses bli ett hot
            mot livsmedelssäkerheten. Verket är redan hårt belastat med alltfler
            uppgifter samt en hårt belastad personal. För att verket ska kunna
            arbeta mer aktivt krävs mer resurser, i annat fall måste ambitionerna
            sänkas. Riksdagens revisorers samt den europeiska kommissionens
            utvärderingar av den svenska livmedelstillsynen visar att den
            svenska livsmedelstillsynen har brister vad gäller tillsynsfrekvens,
            tillvägagångssätt och resurser. Livsmedelsverket behöver ett kraftigt
            tillskott och en långsiktig höjning av nivån på det årliga anslaget.
            Som ett första steg i denna ambition har Centerpartiet därför
            i tilläggsbudgeten för 2002 ökat anslaget till Livsmedelsverket,
            jämfört med regeringens förslag, med 28 miljoner kronor. Även
            ökade anslag för kommande år måste tilldelas för att verket ska
            kunna garantera en god livsmedelstillsyn samt påbörja ett förbättringsarbete
            inom och utanför organisationen på olika sätt. En långsiktig anslagshöjning
            möjliggör för Sverige att bidra med goda, vetenskapliga underlag
            i internationella sammanhang. Det i sin tur ger Sverige möjlighet
            att påverka livsmedelssäkerheten i Europa. Vad som ovan anförts
            om att öka anslagen till Livsmedelsverket bör ges regeringen till
            känna.
          </p>
          <p>
            3. Bevara den kommunala livsmedelstillsynen
          </p>
          <p>
            På senare år har det för Livsmedelsverket samt många kommuner
            blivit svårt att hinna med en tillfredsställande livsmedelstillsyn,
            något som kan vara följden av att vi bl.a. årligen importerar
            stora mängder livsmedel. Ansvaret för att t.ex. salmonellasmittade
            produkter inte når fram till konsumenterna ligger i sista hand
            på kommunernas livsmedelsinspektörer. Liksom vårt krav på ökade
            resurser till Livsmedelsverket, så behöver även den kommunala
            livsmedelstillsynen tilldelas mer resurser, framför allt i form
            av ett mer aktivt stöd från Livsmedelsverket. Detta förutsätter
            naturligtvis att verket tilldelas ökade anslag. Vi vill dock se
            att en fortsatt kommunal livsmedelstillsyn
          </p>
          <pb facs="riksdagen-motions-pdf/data/200102/mot_200102_MJ_0041/mot_200102_MJ_0041-0003.pdf"/>
          <p>
            bedrivs. Det är viktigt för att främja kontakterna mellan tillsynsmyndighet
            och näringsidkare. Riksrevisionsverket har undersökt hur företagen
            uppfattar den lokala ivsmedelstillsynen. I undersökningen framkommer
            att en aktiv tillsyn hos öretagen leder till en generellt positiv
            inställning bland näringsidkarna. De öretagare som hade fått besök
            under det senast året var mer positiva än de som inte hade fått
            något besök. Förslaget om att förstatliga ivsmedelstillsynen skulle
            medföra att den så viktiga lokalkännedomen skulle gå förlorad,
            samtidigt som administrationen av många skulle upplevas som krångligare.
            Livsmedelstillsynen bör även i fortsättningen utgå från den Jokala
            nivån och bygga på en helhetssyn. Det betyder att det i tillsynsarbetet
            måste finnas en samverkan mellan livsmedelslagen, djurskyddslagen
            och miljöbalken. Vad som ovan anförts om att bevara den kommunala
          </p>
          <p>
            iivsmedelstillsynen bör ges regeringen till känna.
          </p>
          <p>
            4. Tillåt samverkan mellan kommuner
          </p>
          <p>
            Det finns problem med livsmedelstillsynen i flertalet kommuner,
            kanske framför allt bland de mindre kommunerna som ofta har små
            resurser. Oftast finns endast en eller ett par inspektörer i mindre
            kommuner som ska hinna utöva tillsyn av miljö, livsmedel och djurskydd.
            De två sistnämnda områdena tillåter inte samverkan kommuner emellan.
            I denna motion vill vi framhålla vikten av att livsmedelslagen
            ändras så att kommunerna i fortsättningen får formell rätt att
            samverka med varandra. Det bör vara upp till varje kommun att
            avgöra om de ska anställa eller på annat sätt anlita livsmedelsinspektör
            som utövar tillsynen. Detta är särskilt viktigt med tanke på att
            flertalet kommuner har upplevt brister i form av aktivt stöd från
            Livsmedelsverket.
          </p>
          <p>
            Vad som ovan anförts om att kommunerna måste ges möjlighet att
            samverka om livsmedelstillsynen bör ges regeringen till känna.
          </p>
          <p>
            5. Reformera finansierings- och avgiftssystemet
          </p>
          <p>
            Det kan konstateras att Riksdagens revisorers tidigare framförda
            kritik, 1994, beträffande finansierings- och avgiftssystemet för
            livsmedelstillsynen fortfarande äger stor giltighet. Nuvarande
            avgiftssystem är fortfarande komplicerat, vilket har betydande
            negativa effekter på såväl företag som tillsynsmyndigheter. Revisorerna
            konstaterar bl.a. att företag inte får tillräckliga incitament
            att följa gällande regelverk samt att myndigheterna inte ges några
            garantier för att de får tillräckliga resurser för tillsyn. De
            15 960 av de årliga tillsynsavgifterna som kommunerna överför
            till Livsmedelsverket bör upphöra. Kommunernas livsmedelstillsyn
            bör
          </p>
          <p>
            2001/02:MJ41
          </p>
          <pb facs="riksdagen-motions-pdf/data/200102/mot_200102_MJ_0041/mot_200102_MJ_0041-0004.pdf"/>
          <p>
            2001/02:MJ41
          </p>
          <p>
            finansieras med en grundavgift som t.ex. sätts i relation till
            företagens omsättning eller antal anställda. På så sätt bidrar
            avgiftssystemet till lika villkor för stora och små företag. De
            verksamheter som vid tillsyn påvisar brister i hygien och hantering
            av livsmedel m.m. bör själva stå för de merkostnader som uppstår
            vid uppföljande och därmed ökad tillsyn. I och med förslaget att
            låta kommunerna kvarhålla 15 260 av de årliga tillsynsavgifterna
            så måste Livsmedelsverkets anslag höjas, något som vi redan nämnt
            tidigare i denna motion. Vad som ovan anförts om att reformera
            finansierings- och avgiftssystemet för livsmedelstillsynen bör
            ges regeringen till känna.
          </p>
          <p>
            Stockholm den 7 maj 2002
          </p>
          <p>
            Eskil Erlandsson (c) Sven Bergström (c) Birgitta Carlsson (c)
            Viviann Gerdin (c) Åke Sandström (c)
          </p>
        </div>
      </div>
    </body>
  </text>
</TEI>
