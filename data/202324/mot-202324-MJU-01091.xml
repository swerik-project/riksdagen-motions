<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01091">
  <teiHeader>
    <fileDesc>
      <titleStmt>
        <title>Näringsintag och livsmedelshantering</title>
        <author corresp="i-Lw92TAaAVgG8Kdf7YxhViy i-ThVPmg6PwxL4WvXey5u76X">av Markus Wiechel och Victoria Tiblom (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1091 av Markus Wiechel och Victoria Tiblom (båda SD)</title>
          <idno type="rdwebb">HB021091</idno>
          <rs type="number">1091</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021091/text</ref>
          <ref type="dokument_url_html">https://data.riksdagen.se/dokument/HB021091</ref>
          <ref type="dokumentstatus_url_xml">https://data.riksdagen.se/dokumentstatus/HB021091</ref>
          <ref type="pdf">https://data.riksdagen.se/fil/13D9A0EF-96C3-48A3-82A7-F2E7ED4EF61A</ref>
          <ref type="docx">https://data.riksdagen.se/fil/9480DA41-E8E4-4831-ADA5-350EA0751A97</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-ThVPmg6PwxL4WvXey5u76X</idno>
            <name>Victoria Tiblom</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KRTgqTR2YjFJucUScUB7HY" type="signed"/>
        <correspContext corresp="i-KRTgqTR2YjFJucUScUB7HY">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-ThVPmg6PwxL4WvXey5u76X"/>
        </correspContext>
        <correspAction xml:id="i-XZJC4kUKmsErV8E1a9YW3E" type="submitted">
          <date when="2023-10-03"/>
          <time when="17:11:14"/>
        </correspAction>
        <correspAction xml:id="i-7TUCF8i2DdtMdBQ9AT1yXG" type="reviewed">
          <date when="2023-10-03"/>
          <time when="18:55:48"/>
        </correspAction>
        <correspAction xml:id="i-8BHg9NVjzJNkFeV84caLrT" type="referred">
          <date when="2023-10-17"/>
        </correspAction>
        <correspAction xml:id="i-4JaayDg95d94RnY5UcjXf6" type="assigned">
          <date when="2024-03-07"/>
          <time when="16:03:39"/>
        </correspAction>
        <correspContext corresp="i-4JaayDg95d94RnY5UcjXf6">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-EGJ9zuysTYXQB8a5brKEcG" type="behandlas_i"/>
        <correspContext corresp="i-EGJ9zuysTYXQB8a5brKEcG">
          <ref type="uppgift">2023/24:MJU9</ref>
          <ref type="ref_dok_id">HB01MJU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU9</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1091 av Markus Wiechel och Victoria
          Tiblom (båda SD) Näringsintag och livsmedelshantering
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Hu68A3BsZsuvLjsVf66w7W">
            Förslag till riksdagsbeslut
          </head>
          <list>
            <item xml:id="i-RWRCwJzieneQfDDEBHmcJQ" sortKey="Yrkande 1">
              Riksdagen ställer sig bakom det som anförs i motionen om att
              överväga införandet av ett handlingsprogram för hälsosam kost
              inom den offentliga verksamheten och tillkännager detta för regeringen.
            </item>
          </list>
          <list>
            <item xml:id="i-XojSRTwAeDM9tuv3s6bV2q" sortKey="Yrkande 2">
              Riksdagen ställer sig bakom det som anförs i motionen om att
              se över religiösa och etiska särkrav och tillkännager detta för
              regeringen.
            </item>
          </list>
          <list>
            <item xml:id="i-Ng3FWacNWWKUB2rqnUjrG2" sortKey="Yrkande 3">
              Riksdagen ställer sig bakom det som anförs i motionen om att
              se över införandet av obligatorisk ursprungsmärkning av animaliska
              produkter inom restaurangbranschen och tillkännager detta för
              regeringen.
            </item>
          </list>
          <list>
            <item xml:id="i-188ocSU7cmMz7EVtnirstg" sortKey="Yrkande 4">
              Riksdagen ställer sig bakom det som anförs i motionen om att
              utreda en obligatorisk ursprungsmärkning av animaliska produkter
              i färdigrätter och tillkännager detta för regeringen.
            </item>
          </list>
          <list>
            <item xml:id="i-LJ8STPNitUy24WcgZ2njvt" sortKey="Yrkande 5">
              Riksdagen ställer sig bakom det som anförs i motionen om en översyn
              för minskad användning av palmolja och tillkännager detta för
              regeringen.
            </item>
          </list>
          <list>
            <item xml:id="i-FjXuX4ob2KoziDUvKF3QTB" sortKey="Yrkande 6">
              Riksdagen ställer sig bakom det som anförs i motionen om att
              överväga en tydlig märkning av produkter som innehåller höga halter
              av palmolja, och detta tillkännager riksdagen för regeringen.
            </item>
          </list>
          <list>
            <item xml:id="i-5xFyD89sFmNgmD8BSKmZow" sortKey="Yrkande 7">
              Riksdagen ställer sig bakom det som anförs i motionen om att
              se över skärpta regler för palmolja i barnmat och tillkännager
              detta för regeringen.
            </item>
          </list>
          <list>
            <item xml:id="i-34GKUTJbi5XRKNvNMqgnQK" sortKey="Yrkande 8">
              Riksdagen ställer sig bakom det som anförs i motionen om att
              utreda möjligheten till mer information till konsumenter om problemen
              med palmolja och tillkännager detta för regeringen.
            </item>
          </list>
          <list>
            <item xml:id="i-CCeHqmFkASPoAxXgC7Nq2" sortKey="Yrkande 9">
              Riksdagen ställer sig bakom det som anförs i motionen om att
              beakta lagstiftning om märkning av salthalt i livsmedel där halten
              är hög och tillkännager detta för regeringen.
            </item>
          </list>
          <list>
            <item xml:id="i-ENeT5hGF5SkbBPT1cbEw8k" sortKey="Yrkande 10">
              Riksdagen ställer sig bakom det som anförs i motionen om att
              utreda lagstiftning om märkning av tillsatt socker i livsmedel
              och tillkännager detta för regeringen.
            </item>
          </list>
          <list>
            <item xml:id="i-E1raKNjWc9SBceygbYovAt" sortKey="Yrkande 11">
              Riksdagen ställer sig bakom det som anförs i motionen om en översyn
              av rekommendationer om dagligt näringsintag och tillkännager detta
              för regeringen.
            </item>
          </list>
          <list>
            <item xml:id="i-Q141KhQcEBFtBEAvf6x7ut" sortKey="Yrkande 12">
              Riksdagen ställer sig bakom det som anförs i motionen om att
              se över möjligheten att öka medvetenheten kring riskerna med plast
              relaterat till förvaring och upphettning av mat och tillkännager
              detta för regeringen.
            </item>
          </list>
          <list>
            <item xml:id="i-PGK16M8NH9qDE1ms5nXza" sortKey="Yrkande 13">
              Riksdagen ställer sig bakom det som anförs i motionen om en översyn
              för en tydligare märkning av plastprodukter som inte bör användas
              i mikrovågsugn, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-HRYwQVSjHEbhbZp1M3s7qF" type="h1">
            Hälsosam och god mat
          </head>
          <p xml:id="i-DTPNmypxFX6egPnxFT5Awr">
            De senaste åren har vi dessvärre sett en ökning av antalet livsmedelsrelaterade
            sjuk­domar. Prognosen tyder dessutom på att det kommer att förvärras
            ytterligare. Vi vet likaså att flertalet folksjukdomar kan förebyggas,
            och i vissa fall till och med bekämpas, bara den sjuke äter rätt
            mat med rätt näringsinnehåll. I Svenska Dagbladet kunde vi i februari
            2017 läsa om den pensionerade läkemedelsforskaren Karl Arfors
            som lyckades sänka den biologiska åldern på sin aorta från 76
            år till 26 år. Detta skedde enkelt genom att med ett enkelt mätinstrument
            och kostomläggning bryta med socker och mjöl för att istället
            lägga till några klunkar rödbetsjuice. Vissa livsmedel innehåller
            således närings­ämnen som kan fungera läkande då de stärker kroppen.
            Det är exempelvis vida känt att ingefära, det livsmedel som per
            gram innehåller mest antioxidanter, kan verka anti­inflammatoriskt
            och har flera andra positiva effekter, varför livsmedlet länge
            använts mot förkylningar, migrän, träningsvärk, mensvärk och illamående
            och för att öka blod­cirkulationen eller sänka kolesterolet (vilket
            bland annat är bra för hjärtat).
          </p>
          <p xml:id="i-LNMv6qnPDf7yXCQAPg5Y23">
            Det finns idag en god möjlighet att laga god och näringsrik mat
            med ungefär samma kostnader som idag. Det går samtidigt att arbeta
            mer effektivt för en individanpassad bedömning av vilken mat som
            serveras till mottagande av vår offentliga service. Vi kan helt
            enkelt inte acceptera att diabetespatienter råkar få i sig sockerrik
            mat, allergiker får i sig just den mat de är allergiska mot eller
            att cancerpatienter får i sig sockerrik mat. Expertisen kring
            kostens påverkan på hälsan finns, men varken kunskapen eller viljan
            verkar finnas hos beslutsfattare. Regeringen bör tillsätta en
            handlingsplan för att säker­ställa att all offentlig verksamhet
            i Sverige tillhandahåller näringsrik och god mat.
          </p>
          <head xml:id="i-9Y8sPXyoyo8ra4d1gNwfqM" type="h1">
            Religiösa och etiska särkrav inom offentlig verksamhet
          </head>
          <p xml:id="i-5RsGKmRjud7Bp4CgWK9VCo">
            Delvis till följd av att allt fler elever väljer specialkost
            vid sina respektive skolor har kostnaderna för skolmaten i många
            fall skjutit i höjden. När Västerås stad såg över andelen specialkost
            i skolrestaurangerna visade det sig att den låg på hela 13 procent,
            vilket gjorde att de under 2018 införde ett sjukvårdsintyg för
            specialkost. Intyget innebär att eleven ska få rätt till specialkost
            av medicinska skäl och kan godkännas av skolan efter att behörig
            sjukvårdspersonal intygat allergi, intolerans eller överkänslighet
            för en viss form av mat. I Västerås gäller inte kravet på intyg
            för religiösa eller etiska skäl eller för elever med ett selektivt
            ätande. Även andra kommuner, såsom exempelvis Stockholms stad,
            har infört liknande intygskrav som följd av de ökade kostnaderna.
          </p>
          <p xml:id="i-2pjfuMV18Tsyt9hkGFzZaw">
            I Laholms kommun har det visat sig att nästan vart femte barn
            fått specialkost i kommunens förskolor och skolor. En kock behövs
            då för att laga 450 portioner av den vanliga maten samtidigt som
            det behövs ytterligare en kock för att laga 100 portioner specialkost,
            enligt chefen för internservice på Laholms kommun.
          </p>
          <p xml:id="i-8Z9kLgkVmvH2vJ2MTCiYQ4">
            Det är fullt förståeligt att vissa kommuner väljer att införa
            intyg för de elever som kräver specialkost av medicinska skäl
            då skolbespisningen blivit mer komplicerad på senare år som följd
            av de krav som råder. Inte minst uppstår det problem när vissa
            elever har religiösa eller etiska skäl för sin specialkost, då
            dessa krav är orimliga ur ett ekonomiskt perspektiv eftersom alltför
            många kostkrav både ökar risken för onödigt matsvinn och riskerar
            höja de generella matkostnaderna. Samtliga skolor bör hela tiden
            erbjuda ett vegetariskt (lakto-ovo-vegetariskt) alternativ vid
            sidan av den ordinarie maten som serveras. Detta bör räcka för
            elever med religiösa eller etiska grunder för sitt val av mat.
            Regeringen bör därför tydliggöra att religiösa eller etiska krav
            för specialkost inom offentlig verksamhet inte är legitima när
            det finns ett vegetariskt alternativ för att möjlig­göra sänkta
            kostnader och samtidigt förbättrad matkvalitet.
          </p>
          <head xml:id="i-3WVV7yd7ktdJtA3XLZQewP" type="h1">
            Ursprungsmärkning av animaliska produkter inom restaurangbranschen
          </head>
          <p xml:id="i-GbWdV9wofGHZZ7pXE6DjnB">
            I många avseenden är Sverige ett föredöme avseende såväl konsumenträtt
            som djur­välfärd. Som konsumenter är vi vana vid att kunna ta
            reda på såväl innehåll som bakgrund av den mat vi köper i butiken.
            Kött, ägg, fisk och ett antal andra livsmedel som exempelvis frukt
            och grönsaker ska enligt reglerna alltid märkas med ursprung.
            Tack vare den möjligheten gör svenska konsumenter också medvetna
            val, baserat på olika faktorer, vilket leder till att producenterna
            tar hänsyn till detta för att maximera kundkretsen. Så är dock
            inte fallet när vi går på restaurang.
          </p>
          <p xml:id="i-9i1ZCu3c92PVCSJffRmg6j">
            Att vi inte garanteras rätten att få reda på var exempelvis köttet
            vi äter på en restaurang kommer ifrån är inte bara problematiskt
            för svenska konsumenter, utan även för djur som far illa till
            följd av att en krögare kan tjäna stora pengar på att servera
            utländskt kött, som ofta producerats på ett sätt som inte skulle
            ha varit lagligt i Sverige. Svenska animaliska produkter har därför
            kommit att få ett starkt varumärke. I Sverige har vi en förhållandevis
            låg antibiotikaanvändning, förhållandevis lite besprutning, förhållandevis
            goda arbetsvillkor, kontrollen över produktionen är förhållandevis
            god och djuren behandlas förhållandevis väl tack vare våra djurskyddsregler.
            Dessutom är risken att maten fraktats onödigt långt betydligt
            lägre när man som konsument väljer inhemska varor. Det starka
            varumärket gör inte bara att producenter får en sund inställning
            till sin produkt, utan även vår svenska landsbygd som kan verka
            tack vare tilltron från svenska konsumenter.
          </p>
          <p xml:id="i-SfiYqhzRMrt7e6FubqV7za">
            Restaurangbranschen i Sverige har vid ett antal tillfällen sagt
            sig vara villig att på frivillig basis börja redovisa ursprungsland
            rörande kött och fisk. Till skillnad från vårt östra grannland
            Finland har inte mycket skett i Sverige, varför åtgärder från
            politiken är nödvändiga. Mot bakgrund av detta bör samtliga restauranger,
            caféer och all annan näringsverksamhet som säljer kött, fisk och
            andra animaliska produkter åläggas en skyldighet att ursprungsmärka
            dessa produkter. Om detta inte sköts korrekt bör de åläggas straffansvar.
            Ursprungsmärkningen är en hållning som går i linje med den politik
            som slöts genom såväl det så kallade januariavtalet (av Socialdemokraterna,
            Centerpartiet, Liberalerna och Miljöpartiet) som för Sverigedemokraterna,
            men är ändå ej en realitet.
          </p>
          <head xml:id="i-Qdv7TaF4iPVNFkCdZbwm8y" type="h1">
            Ursprungsmärkning av animaliska produkter i färdigrätter
          </head>
          <p xml:id="i-4Rs5L7diQtmi2jtFLj3sLd">
            I februari 2013 hölls krismöten över hela Europa mot bakgrund
            av att det visat sig finnas hästkött i lasagne, hamburgare och
            andra färdigrätter. Det höjdes röster om att ändra på regelverket
            eftersom det inte fanns något obligatorium om att ange köttets
            ursprungs­land i färdigrätter. Som första EU-land valde Frankrike
            under 2016 att gå före övriga medlemsländer med en ny lag som
            kräver ursprungsmärkning av kött i färdigmat. Den nya franska
            lagen sågs som unik just eftersom EU av konkurrensskäl inte brukar
            tillåta enskilda länder att ha strängare obligatoriska märkningsregler
            än andra, men med häst­köttskandalen i åtanke gjorde EU-kommissionen
            ett avsteg från den hårda linjen.
          </p>
          <p xml:id="i-S9Y1UZVSGiRaFF19PFjm5Y">
            Frågan var dock inte ny i EU-sammanhang. Hästköttskandalen gjorde
            att EU-parla­mentet aktivt uppmanade kommissionen att komma med
            ett förslag om en unions­gemensam ursprungsmärkning. Efter att
            detta hade utretts lades det dock på is och EU‑kommissionen ansåg
            att en märkning inte var tillräckligt viktig för att svara mot
            den ökade byråkratin, de potentiellt högre kostnaderna och svårigheten
            att spåra. Detta trots nya köttskandaler. Smygfilmade bilder från
            januari 2019 visade exempelvis hur sjuka kor släpades in till
            ett slakteri i Polen. Köttet märktes sedan som besiktigat innan
            det sålts vidare till olika länder inom EU, varav hundratals kilo
            kött såldes till Sverige där det bland annat hamnade på svenska
            restauranger och i svenska skolkök.
          </p>
          <p xml:id="i-WRZfdtPxpZpTThPjdNz6Dk">
            Ursprungsmärkning av färdigmat behöver inte innebära några större
            problem, oavsett vad EU-kommissionen har fått för sig. Det har
            vi dels sett efter den franska lagstiftningen men också tack vare
            den frivilliga svenska ursprungsmärkningen med märket ”Från Sverige”.
            Från Sverige-märkningen visar vilka råvaror, livsmedel och växter
            som är svenskproducerade (i märkningen ingår även ”Kött från Sverige”
            och ”Mjölk från Sverige”). De tydliga märkena gör det betydligt
            enklare för konsumenter att hitta mat som producerats i Sverige
            och lever upp till de kriterier som krävs för att vara godkänd
            för märkningen: att det är odlat eller fött och uppfött, förädlat
            och förpackat i Sverige.
          </p>
          <p xml:id="i-XnhUqjb7PNqjHixVZAxKhD">
            På livsmedelsområdet finns det en lång rad exempel där olika
            medlemsstater har kört över EU-kommissionen och EU:s lagar för
            att till slut få sin vilja igenom. I frågan om obligatorisk ursprungsmärkning
            av animaliska produkter i färdigrätter finns goda skäl såväl mot
            bakgrund av de skandaler vi sett med felaktigt alternativt dåligt
            kött som av hänsyn till hälsa eller djurvälfärd. Det måste helt
            enkelt löna sig att som svensk bonde förhålla sig till en av världens
            mest ambitiösa djurvälfärder. En obligatorisk ursprungs­märkning
            av animaliska produkter i färdigrätter måste införas.
          </p>
          <head xml:id="i-XPSYL5dTzWX72V87vsEf9d" type="h1">
            Minskad användning av palmolja av hälsoskäl
          </head>
          <p xml:id="i-2njyxyuB92mk8hjnUixjPo">
            Palmolja är i dag vanligt förekommande i livsmedel och finns
            i hälften av alla världens livsmedelsprodukter. Palmolja anses
            därför vara världens kanske viktigaste vegeta­bi­liska olja, men
            den innehåller ett flertal cancerframkallande ämnen. Dessa ämnen
            bildas vid raffinering av oljan (som värms till höga temperaturer
            på omkring 200 grader) och några skadar också njurar och testiklar.
            Dessa ämnen kan även bildas i låga halter i andra vegetabiliska
            oljor, men inte alls i kallpressade oljor. Produktionen av palmolja
            ökar snabbt och uppgår nu till närmare 60 miljoner ton per år
            (varav mer än 85 procent produceras i Indonesien och Malaysia).
          </p>
          <p xml:id="i-2oZxPkEj9o7VARusk9t4oM">
            Livsmedelsverket, som gjorde en granskning under sommaren 2016,
            bekräftar att livsmedelsbranschen står inför en rejäl omställningsprocess,
            efter att dessa fakta blivit kända. I december i år kommer EU
            att införa gränsvärden för cancerframkallande ämnen i palmolja,
            andra oljor och bröstmjölksersättning. Dock kommer den säkerhets­marginal
            som Livsmedelsverket rekommenderar att införas först år 2020.
            Detta innebär att livsmedel som exempelvis gröt och välling kommer
            att innehålla orimligt höga halter under flera år framöver, vilket
            drabbar oskyldiga barn. Barn drabbas även genom bröst­mjölksersättning,
            som enligt italienska studier visat på halter som är tio gånger
            högre än EU:s nya gränsvärde.
          </p>
          <p xml:id="i-GkZJFNZd9kZ4Ff22zsDPQG">
            På grund av att palmoljan är halvfast vid rumstemperatur och
            dessutom är stabil mot härskning har det blivit vanligt att använda
            den i produkter som ska kunna stå länge på butikshyllorna. Det
            innebär att den enskilt största källan till de skadliga ämnena
            i dag är kakor, bakverk och kex. Det finns dock även mycket höga
            halter i praliner, margarin, glass, friterade och stekta färdigrätter,
            såser och dressingar samt friterade snacks (inte minst friterade
            potatisprodukter). Allt detta är som bekant vanligt förekommande
            i svenska hem.
          </p>
          <head xml:id="i-YRK6Nk9wjXqo6WS7Wnw6FV" type="h1">
            Minskad användning av palmolja av miljö- och djurskyddsskäl
          </head>
          <p xml:id="i-LeTP3HFG3Tg8EwsByhMCuV">
            Palmoljan är inte bara hälsoskadlig för konsumenter utan framställs
            dessutom på ett sätt som drabbar naturen och djurlivet. Som följd
            av behovet av att producera palmolja har vi sett hur enorma arealer
            av världens mest artrika regnskogar har huggits ned för att ersättas
            med oljepalmodlingar. I Indonesien är det den enskilt största
            anledningen till att regnskog skövlas. Följderna av detta är bland
            annat att människor, djur och växtarter har trängts undan och
            dessutom fått kraftigt försämrade eller förstörda livsmiljöer.
            Flera av de plantager som anlagts på torvmarker har även odlats
            upp genom dränering. Dräneringen har då frigjort enorma mängder
            markbundet kol som koldioxid, vilket sägs bidra till den globala
            uppvärmningen. I flera fall har vi även sett hur svedjebränning
            vid uppodlingen har använts, som lett till omfattande bränder.
          </p>
          <p xml:id="i-SXiqgrRGWaM4WkVaQvGdLF">
            Förutom hoten mot viktiga och ovärderliga ekosystem, samt att
            ursprungsbefolk­ningen i flera delar av världen tvingats undan
            sina marker, bidrar omvandlingen av tropikskog till stora utsläpp
            av växthusgaser. Detta har således också lett till negativa effekter
            på tillgången till rent vatten för såväl människor som djur.
          </p>
          <p xml:id="i-MVQbgxd2aeXau4vdLFMkEi">
            Det råder alltså inget tvivel om att de höga halterna av palmolja
            är ett enormt hälso‑, natur- och djurskyddsproblem. Regeringen
            bör därför göra en översyn i syfte att minska halterna av palmolja
            i livsmedel samt säkerställa att det införs en tydlig märkning
            av produkter med höga halter. Regeringen bör även särskilt påskynda
            processen med en skärpning av haltnivån av palmolja i barnmat.
          </p>
          <p xml:id="i-NTCtqd6sdZiHy3TkV5wHNT">
            Sedan 2004 finns det en certifiering (RSPO-certifiering) över
            palmoljeproduktionen för att enklare säkerställa att den framtagits
            på ett etiskt korrekt sätt, även om certifier­ingen i sig i många
            fall också kritiserats. Svenska konsumenter kan alltså redan idag
            fritt välja bort vissa produkter av såväl etiska skäl som hälsoskäl.
            Med en större medvetenhet om problemen skapar vi därför både en
            mer hållbar utveckling i världen och ett hälso­sammare samhälle.
            Regeringen bör därför arbeta aktivt med att informera svenska
            konsumenter om problemen som palmoljan skapar.
          </p>
          <head xml:id="i-FHHa6BviqAQV1oBMeKj1tc" type="h1">
            Märkning av salthalt
          </head>
          <p xml:id="i-NTA3YykcCLByKoCnBivikY">
            I Sverige har debatten kring mat och vad som är nyttigt eller
            inte främst handlat om socker och fett. Saltfrågan har nästan
            helt kommit i skymundan, vilket är tråkigt då det är förhållandevis
            lätt att åtgärda problemet. Med alltför höga salthalter ökar risken
            för högt blodtryck, vilket ökar risken för hjärt-kärlsjukdomar
            samt stroke.
          </p>
          <p xml:id="i-LYpCimUVVoUXWXg8AGCBLr">
            I en matvara kan det finnas hela fem gånger mer salt än i en
            av samma sort enligt Konsumentföreningen i Stockholms granskning.
            Enbart en portion kan idag innehålla det maximala dagsintaget
            på 5–6 gram, och genomsnittet i Sverige ligger idag på 10–12 gram,
            men det finns givetvis de som äter så mycket som 25 gram per dag.
            Nästan 80 procent av vårt saltintag kommer från färdiglagad mat
            från restauranger eller halvfabrikat.
          </p>
          <p xml:id="i-9pW8gh2ofivwyRSV1GwKA9">
            Det finns producenter som dragit ned på salthalten i sina varor
            de senaste åren, men otroligt många gör tvärt om, då det inte
            finns någon stark opinion emot trenden. Reger­ingen bör ta tag
            i detta problem genom att lagstifta om särskild märkning av de
            varor som har en hög salthalt. Detta borde göra att livsmedelsföretag
            arbetar för att sänka salt­halten i sina produkter, inte minst
            de produkter som flest konsumenter väljer att köpa.
          </p>
          <head xml:id="i-QQoCVDM7nbhcTTYuxbbd45" type="h1">
            Märkning av tillsatt socker
          </head>
          <p xml:id="i-MBXLRXfqoQHrTdo8T7V9GY">
            I närapå alla våra livsmedel finns det socker. I vissa naturligt
            och i vissa tillsatt. Exakt hur det ser ut varierar dock, men
            socker är i likhet med salt en vanlig tillsats för att göra en
            produkt mer attraktiv. Faktum är dock att mat med mycket tillsatt
            socker ofta inne­håller desto mindre näring och det gör varan
            mindre hälsosam. Det finns nämligen inga positiva effekter på
            hälsan alls av att äta socker.
          </p>
          <p xml:id="i-W2PVQgBkKQ9EM7aqYDuTyA">
            Ämnet glukos behövs för hjärnans funktion, men eftersom kolhydrater
            i form av exempelvis stärkelse (vilket finns i potatis och bröd)
            kan brytas ner till glukos i kroppen finns inget behov för människor
            av att äta tillsatt socker.
          </p>
          <p xml:id="i-JVUnEx85j4jJEFHMzcyxDp">
            Enligt de nordiska näringsrekommendationerna (NNR 2012) ska mindre
            än 10 procent av energin från maten komma från tillsatt socker,
            vilket för vuxna motsvarar ungefär 50–75 gram tillsatt socker
            per dag. Även Världshälsoorganisationen (WHO) rekommen­derar att
            vi har ett intag av fria sockerarter på under 10 procent av energiintaget,
            och de ser gärna att intaget är mindre än fem procent. Av den
            anledningen har vi en oroande utveckling då fyra av tio svenskar
            äter mer socker än så, enligt Livsmedelsverkets under­sökning
            av svenskars matvanor (Riksmaten Vuxna 2010–11). Om mer än 10
            procent av kalorierna man äter är tillsatt socker blir det svårt
            för kroppen att få plats med näringsrik mat som vi behöver för
            att få tillräckligt med vitaminer och mineraler. På så sätt får
            vi i oss mer kalorier än vad vi kan göra av med.
          </p>
          <p xml:id="i-PRRXeeLobYJNgfB2yXruMU">
            Många svenskar är medvetna om sockrets negativa effekt på kroppen.
            Det är dock inte helt enkelt att tänka på detta, särskilt då man
            inte tror att vissa varor, såsom nypon­soppa eller blodpudding,
            till största delen består av just tillsatt socker. Regeringen
            bör verka för att fler konsumenter påminns om detta, genom att
            säkerställa en särskild märkning av produkter med tillsatt socker.
          </p>
          <head xml:id="i-TWP8sypB2Sk59YVBKs299z" type="h1">
            Optimalt näringsintag
          </head>
          <p xml:id="i-3h3p2iJqtGQqa2csB6icmL">
            Som konsumenter är vi alla vana vid texten ”rekommenderat dagligt
            intag” på olika livsmedelsförpackningar. Detta anges normalt som
            vägledning för att förstå behovet av exempelvis vitaminer och
            mineraler. Genom ökad medvetenhet om behovet av olika ämnen kan
            fler undvika sjukdomar, men också få ett bättre mående rent generellt
            i livet. Det är därför naturligtvis positivt med denna information,
            men flertalet näringsexperter har lyft ett problem med nuvarande
            förhållningssätt just för att det rekommenderade dagliga intaget
            främst bör ses som en miniminivå snarare än en allmän rekommen­da­tion.
            Vid kosttillskott finns det närmare bestämt tre huvudsakliga klassificeringar
            idag som står för olika slags dosering:
          </p>
          <list style="ul">
            <item xml:id="i-FjRweU7D9T2PUFLzYkkep1">
              Rekommenderat dagligt intag (RDI) är den mängd man behöver för
              att inte få brist­sjukdomar. På samtliga produktförpackningar
              måste innehållet av enskilda närings­ämnen anges i relation till
              RDI (i procent) och det är denna som i dag används som riktlinjer
              av Livsmedelsverket, Socialstyrelsen, vården och dietister.
            </item>
            <item xml:id="i-9cUUKvoiDoy1LqzBbzTbK6">
              Optimalt dagligt intag (ODI) är den dos man behöver för att optimera
              kroppens funktion och ger därför möjlighet att förebygga och stärka
              kroppens fysiologiska balans. Optimala doser innehåller tillräckliga
              mängder för att stärka immunförsvaret och andra kroppssystem för
              att må bra och för en god hälsa.
            </item>
            <item xml:id="i-LQ4tuoKpxDj1Fhp7LFJPKN">
              Terapeutiskt dagligt intag (TDI) är en i många fall betydligt
              högre dosering som oftast används under uppsikt av personer med
              spetskompetens och under en mycket begränsad tid. Det kan användas
              för att komma till rätta med specifika hälsobesvär genom näringsterapi
              (även kallat näringsmedicin).
            </item>
          </list>
          <p xml:id="i-P7gFrfrondeUPFhsXzvMRt">
            Mot bakgrund av rådande förhållningssätt i Sverige menar näringsterapeuter
            att ODI av förklarliga skäl vore en betydligt bättre nivå för
            den generella konsumenten att förhålla sig till. Detta eftersom
            RDI främst går ut på att man med kosten enbart ska minimera näringsbristerna
            samtidigt som ODI handlar om att optimera intaget och dess effekt,
            istället för att bara undvika så kallade bristsjukdomar. Om man
            jämför nivåerna enligt Näringsmedicinska uppslagsboken, finns
            det en slående skillnad:
          </p>
          <head xml:id="i-RP8mYp9JGMS8XPvwJCAKWh" type="h1">
            RDI-nivå för C-vitamin: 60–100 mg
          </head>
          <head xml:id="i-L4GZJtspFUin1PvSynxgNo" type="h1">
            ODI-nivå för C-vitamin: 2 000–12 000 mg
          </head>
          <head xml:id="i-YPdvXBeCg6Ewdm6cCaqt1k" type="h1">
            RDI-nivå för D-vitamin (vuxna): 5 µgram
          </head>
          <head xml:id="i-EhstyZEESmfY3kEvMzia3L" type="h1">
            ODI-nivå för D-vitamin (vuxna): 25–50 µgram
          </head>
          <head xml:id="i-QUMzMkDYiMQSPdknaJfwST" type="h1">
            RDI-nivå för vitamin B12: 3–4 µgram
          </head>
          <head xml:id="i-GnQUJi5VThBJqbuie5HyHg" type="h1">
            ODI-nivå för vitamin B12: 25–100 µgram
          </head>
          <p xml:id="i-TMAtANAb9dzqc4vr1TDsL8">
            Livsmedelsverkets nuvarande rekommendationer (som anses vara
            baserade på en samhällskollektivistisk nivå) skiljer sig från
            motsvarande myndigheter i flera andra länder, såsom USA. Anledningen
            till att man inte rekommenderar större doser handlar om rädslan
            för eventuella farmakologiska eller toxiska effekter. Denna tes
            stämmer överens med det mer extrema TDI, som ändå bör ske under
            kontrollerade former, dock inte alls rörande ODI. Det är vida
            känt att det i dag finns en mycket stor kunskap om näringsmedicin
            och hur olika näringsämnen kan påverka hälsan positivt. Vidare
            finns det tack vare en lång rad vetenskapliga studier en god kännedom
            om vilka doser som vi rent generellt bör inta för att förbli vid
            god hälsa. Trots detta ser vi att Livsmedelsverket är sena med
            att revidera sina rekommendationer, varför man ligger efter länder
            som exempelvis USA (där mycket av vetenskapen rörande detta också
            finns). En moderni­serad syn på detta skulle innebära såväl fysiska
            som psykiska förbättringar för människor, samtidigt som det skulle
            kunna minska behovet av olika läkemedel eller annan sjukvård.
          </p>
          <p xml:id="i-GssCA1Ci7pjfXkmoHNUEZs">
            Särskilt i dag är det viktigt att öka medvetenheten. En engelsk
            studie har bland annat visat hur näringsinnehållet i maten har
            minskat dramatiskt sedan 1940-talet, till stor del för att man
            på olika sätt har optimerat matproduktionen. Andra faktorer som
            påverkat näringsintaget negativt är ett ökat intag av raffinerad
            kost samtidigt som vi ser en ökad stress. Kroppens egen förmåga
            att i detta sammanhang försvara sig mot gifter, sjuk­doms­alstrande
            organismer och dylikt är helt enkelt beroende av den näringstillförseln.
            Det är inte rimligt att konsumenter rent generellt får bilden
            av att RDI skulle vara en optimal dos, eller ens rekommenderad,
            när den i själva verket är en minimidos för att inte bli sjuk.
            Regeringen bör därför uppdra åt Livsmedelsverket och eventuella
            andra aktörer att se över sina rekommendationer till allmänheten
            rörande näringsintag.
          </p>
          <head xml:id="i-8Euzz6r3kax29uvxZC8zAZ" type="h1">
            Ökad medvetenhet
          </head>
          <p xml:id="i-KhcjsCtThK2J3aJo2BNdiF">
            Trots att plasttillverkningen har förbättrats innehåller fortfarande
            många plaster i våra hem tveksamma eller rent av giftiga ämnen
            och vi omges idag mer än någonsin tidigare av föremål i plast.
            Vi köper vår mat och dryck i olika behållare och vi använder plast­förpackningar
            eller plastfolie när vi ska spara överbliven mat. Inte helt sällan
            åter­används också plastförpackningar som använts när vi köpt
            en produkt och behållaren dyker istället upp som matlåda vid lunchpausen
            på jobbet. Alltför ofta åker dessa plastförpackningar raka vägen
            in i mikrovågsugnen, trots att vetskapen kring farorna med upphettning
            (inte minst i kombination med mat) av vissa typer av plast är
            välkänd.
          </p>
          <p xml:id="i-W2V2AByFMosRMEv29LfbJk">
            Att värma lunchen i vilken plastlåda som helst eller på en tallrik
            med plastfolie innebär stora hälsorisker då hettan gör att plasten
            avger giftiga ämnen (bland annat bisfenol A som är hormonstörande).
            Detta gäller oavsett om det är en medhavd plastlåda eller färdigmat
            i en färdig plastförpackning. Risken att blanda plast med mat
            slutar inte med upphettning, utan det kan även innebära hälsorisker
            när mat förvaras med fel typer av plast. Detta gäller inte minst
            fet mat då fett tenderar att lösa upp kemiska ämnen som sedan
            hamnar i maten.
          </p>
          <p xml:id="i-7K6mjU9TgfMku2j7hdBvAH">
            För att underlätta för konsumenter att använda rätt sorts plast
            i samband med exempelvis tillagning eller förvaring av mat finns
            det idag märkning av plast. I en triangel finns siffror från typ
            ett till sju:
          </p>
          <head xml:id="i-3EpvWYRCUcVPDr9v1fiq1f" type="h1">
            Typ 1: låg risk
          </head>
          <head xml:id="i-MMPpJiGvaKsL9QMSu4gL3s" type="h1">
            Typ 2: ska inte upphettas
          </head>
          <head xml:id="i-A5CvsdVXVALe6BUSn2sHqU" type="h1">
            Typ 3: innehåller ofta farliga ftalater
          </head>
          <head xml:id="i-NUWUeEjM2omXtt218xLnAv" type="h1">
            Typ 4: ska inte upphettas
          </head>
          <head xml:id="i-XpsGEJ99oaMeBeWbuSp4w3" type="h1">
            Typ 5: låg risk
          </head>
          <head xml:id="i-7g7y1f9BsW5GVnkkDjJk1E" type="h1">
            Typ 6: kan innehålla polystyren som kan läcka till livsmedel
          </head>
          <head xml:id="i-8YFQE8poMkfDnf3PD8HJrL" type="h1">
            Typ 7: kan innehålla bisfenol
          </head>
          <p xml:id="i-MGYx6S9bbygSMH3z9A3nxR">
            Det är som tidigare nämnt känt att olika former av plaster och
            vissa tillsatsämnen i plast kan medföra hälsorisker, men trots
            det används exempelvis gamla glassbyttor ofta vid uppvärmning
            av lunchlådor. Medvetenheten kring de faror vi idag ser, som mycket
            väl kan vara kopplade till den höga cancerfrekvensen bland befolkningen,
            är därmed mycket låg. Genom att lära sig vad de olika plastmärkningarna
            betyder kan fler undvika den farligaste plasten, även om det bästa
            är att helt och hållet undvika plast. Regeringen bör verka för
            att öka medvetenheten kring faran med plast relaterat till förvaring
            och upphettning av mat.
          </p>
          <head xml:id="i-3PAvbkrtDX3uafBXWMskDH" type="h1">
            Märkning av plast
          </head>
          <p xml:id="i-Nsg5c3Sx1LYPRxmULMRp2s">
            Plast är inte ett material utan som bekant många. Gemensamt är
            att plast är det material som oftast har direkt kontakt med maten
            i olika förpackningar. För att vara på den säkra sidan bör all
            plast hållas borta från mikrovågsugnen, så även så kallade mikrosäkra
            produkter (vilket bland annat har bekräftats i en rapport från
            2019 som publicerades i Harvard Health Publications). Det finns
            dock goda skäl till att konsumenter klart och tydligt varnas för
            vilka plastprodukter som inte under några omständigheter bör användas
            i en mikrovågsugn, tillsammans med en sous vide eller på annat
            sätt värmas tillsammans med mat. Märkningen av plastprodukter
            som inte får användas i exempelvis mikrovågs­ugn måste bli tydligare.
          </p>
        </div>
        <div type="motSignatures">
          <list>
            <item xml:id="i-4r3TA4nmw9nE8uME4xE9AX" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-XKzZ9eZRCwHvMu5eNmLi3z" who="i-ThVPmg6PwxL4WvXey5u76X">
              Victoria Tiblom (SD)
            </item>
          </list>
        </div>
      </div>
    </body>
  </text>
</TEI>
