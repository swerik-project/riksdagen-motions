<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FiU-00030">
  <teiHeader>
    <fileDesc>
      <titleStmt>
        <title>med anledning av skr. 2008/09:130 Redovisning av AP-fondernas verksamhet t.o.m. 2008</title>
        <author corresp="i-3GrPnM5KDKuSxfWxymYNoC">av Mikaela Valtersson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:130 Redovisning av AP-fondernas verksamhet t.o.m. 2008</title>
          <idno type="rdwebb">GW02Fi30</idno>
          <rs type="number">Fi30</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GW02Fi30/text</ref>
          <ref type="dokument_url_html">http://data.riksdagen.se/dokument/GW02Fi30</ref>
          <ref type="dokumentstatus_url_xml">http://data.riksdagen.se/dokumentstatus/GW02Fi30</ref>
          <ref type="doc">http://data.riksdagen.se/fil/E3F06D6E-7D3E-4866-AF62-7827CF8F4580</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6QNGNueG5wVzaf2oshKAaX" type="basedOn"/>
        <correspContext corresp="i-6QNGNueG5wVzaf2oshKAaX">
          <ref>Regeringsskrivelse 2008/09:130</ref>
        </correspContext>
        <correspAction xml:id="i-PSM8JkcBH8V4wfNBjxphTv" type="signed"/>
        <correspContext corresp="i-PSM8JkcBH8V4wfNBjxphTv">
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-4RK9ATTEZL37t1Uy57haGk" type="referral">
          <date when="2009-06-22"/>
        </correspAction>
        <correspAction xml:id="i-2HL2Bm47xA5fRYMKkW1qg1" type="dismissal">
          <date when="2009-06-18"/>
        </correspAction>
        <correspAction xml:id="i-J1QuXtZmBehzSt7gqwWGnW" type="dismissal">
          <date when="2009-06-18"/>
        </correspAction>
        <correspAction xml:id="i-MUhFtbiVMQSVKWpFLm2Unc" type="transfer">
          <date when="2009-06-17"/>
        </correspAction>
        <correspAction xml:id="i-DdrKZXryLVpTF4aH4gZLQR" type="submission">
          <date when="2009-06-17"/>
        </correspAction>
        <correspAction xml:id="i-Dhd2bA3JwmeDd7r4TKPX7L" type="assigned"/>
        <correspContext corresp="i-Dhd2bA3JwmeDd7r4TKPX7L">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NxLUhmUQfBxWbWJAgURgNg" type="motBody">
        <div xml:id="i-RhiMSB39vQkpZvkVR88WXP" type="motProposal" subtype="förslag">
          <head xml:id="i-Jb3uxDHiFd2rcZRKGzjC5S">
            Förslag till riksdagsbeslut
          </head>
          <list xml:id="i-GfVN5v6NAZeAWNzYn8RBKM" style="ol">
            <item xml:id="i-CjAux8tejQFyncVssRdktH">
              Riksdagen tillkännager för regeringen som sin mening vad som
              anförs i motionen om att snarast återkomma till riksdagen med
              förslag beträffande AP-fondernas riktlinjer för etik och miljö.
            </item>
            <item xml:id="i-XaNsLmTG64798GoNZU4nxw">
              Riksdagen tillkännager för regeringen som sin mening vad som
              anförs i motionen om att återkomma till riksdagen med riktlinjer
              som reglerar fondernas möjlighet att investera i bolag med fossil
              energi som huvudsaklig inriktning.
            </item>
          </list>
        </div>
        <div xml:id="i-K36cLH4qkLu2zatew7vHvJ" type="motContent">
          <head xml:id="i-KEA9rsJjX6U3DuY9xPjpc" type="h1">
            AP-fondernas riktlinjer för etik och miljö
          </head>
          <p xml:id="i-3kUi3NtVwpjDDGAqwtQds9">
            AP-fondernas etiska och miljömässiga hänsyn vid investeringar
            har varit en återkommande fråga i riksdagen. Finansutskottet gjorde
            hösten 2004 uttalanden med innebörden att AP-fondernas kostnader
            samt riktlinjer för miljö och etik borde utvärderas i särskild
            ordning. AP-fondernas kostnader utvärderades under det följande
            året, men riktlinjerna för miljö och etik berördes inte. Utskottet
            utgick från att regeringen i kommande utvärderingar av AP-fondernas
            verksamhet även skulle utvärdera effekterna av fondernas riktlinjer
            för miljö och etik men ansåg då att riktlinjerna borde ha varit
            i kraft under ett antal år för att det skulle vara meningsfullt
            att analysera och utvärdera dem.
          </p>
          <p xml:id="i-Tp5RYXQEgtQkTqUWhqCJ5t">
            I regeringens skrivelse med redovisning av AP-fondernas verksamhet
            20012005 konstaterades det att fonderna hade verkat med det nya
            regelverket i mer än fem års tid, varför en tillräcklig tidsperiod
            kunde anses ha passerat, och att ett förslag till en utvärdering
            av fondernas riktlinjer för miljö och etik som skulle ha formen
            av en offentlig utredning därför bereddes inom Regeringskansliet.
          </p>
          <p xml:id="i-VftMozWKPBqzFUi2g6THgh">
            Detta noterades i utskottets betänkande hösten 2006, under rubriken
            om bolagsstyrning, och den 29 november 2007 tillsattes en kommitté
            med uppdrag att utvärdera riktlinjerna. Kommitténs betänkande
            redovisades ett år senare, och slutsatsen var att fondernas arbete
            med etik och miljö borde utvecklas. Betänkandet innehåller en
            rad förslag till åtgärder, bl.a. sådant som fonderna själva kan
            och bör ta initiativ till såsom att skapa en gemensam värdegrund,
            men även sådant som kräver handling från regeringen. Bland dessa
            kan nämnas att föreskrifterna om miljö och etik bör föras in i
            lagen om AP-fonder, att regeringens utnämningspolitik till styrelserna
            bör förändras och att regeringens årliga utvärdering av AP-fonderna
            även bör omfatta arbetet med utveckling inom miljö och etik.
          </p>
          <head xml:id="i-4zA9CM8BGYf4QtSkVHA5jU" type="h1">
            Regeringens skrivelse
          </head>
          <p xml:id="i-NWZrdRCHntazjNwUCCqq3D">
            I den föreliggande skrivelsen om AP-fondernas förvaltning anser
            regeringen att första till fjärde AP-fonderna har genomfört riktlinjerna
            för miljö och etik på ett bra sätt även om de kan behöva utvecklas
            genom skapandet av en tydlig och gemensam värdegrund genom Etikrådet.
            Några åtgärder från regeringen föreslås inte med motiveringen
            att betänkandets förslag skulle kräva lagändringar, vilket ligger
            utanför ramarna för en skrivelse och därför får anstå till framtida
            lagstiftningsarbete. Någon kommande proposition i ärendet talas
            det dock inte om, och det är därför oklart när betänkandets förslag
            kan komma på riksdagens bord.
          </p>
          <p xml:id="i-Kcac9p7Ny1RxHKctyCUEnf">
            Sammantaget har det nu gått fem år sedan finansutskottet först
            begärde en utvärdering av AP-fondernas riktlinjer för etik och
            miljö utan att någonting konkret har föreslagits. När den av finansutskottet
            begärda utvärderingen slutligen kom efter fyra år identifierade
            den behov av åtgärder, men regeringen ser inget behov av att vidta
            några av dem.
          </p>
          <p xml:id="i-6twowgeZJkSCaLTTe85hn2">
            Miljöpartiet de gröna anser att AP-fondernas riktlinjer för etik
            och miljö är av stor vikt. Tillsammans tillhör fonderna världens
            sex största statliga pensionsförvaltare, och deras placeringar
            ger effekter, både ur finansiell synpunkt och som signal till
            andra aktörer. Vi menar i likhet med vad som framfördes i utredningen
            (SOU 2008:107) att fondernas hållbarhetsarbete och etiska hänsynstagande
            måste gå längre än att begränsas till compliance, dvs. efterlevnad
            av lagar och konventioner. Vi delar utredningens bedömning att
            om man begränsar sitt etiska ansvar till att följa lagar och regler
            finns egentligen inget behov av någon etikpolicy; etiken är ju
            det som ska ta vid där juridiken tar slut. Miljöpartiets inställning
            är att förvaltningen av AP-fonderna bör ligga i linje med Sveriges
            internationella åtaganden i stort och med andemeningen i internationella
            konventioner snarare än konventionernas bokstav. Sveriges politik
            för global utveckling utgör en grund för att skapa en koherent
            politik inom ramen för t.ex. fattigdomsbekämpning och mänskliga
            rättigheter. Denna värdegrund och detta arbetssätt bör även integreras
            i AP-fondernas strategiska förvaltning av pensionsmedel. Att göra
            så, menar vi, står inte i motsättning till det långsiktiga avkastningsperspektivet
            utan utgör snarare en förutsättning för att säkra vår gemensamma
            framtid och därmed pensionsmedlens långsiktigt positiva utveckling.
          </p>
          <p xml:id="i-YZWqYHdQqrNxTieU96QPUT">
            Regeringen bör därför snarast återkomma till riksdagen med en
            proposition om AP-fondernas riktlinjer för etik och miljö utifrån
            det betänkande som har lagts fram av Kommittén om AP-fondernas
            etik- och miljöansvar och vad som anförts i den här motionen.
            Detta bör riksdagen ge regeringen till känna som sin mening.
          </p>
          <head xml:id="i-5LouSZg9cD8y1FHq5qsWeE" type="h1">
            Förtroende eller verklighet
          </head>
          <p xml:id="i-JesVXYw8SjCv9fwEw1cfou">
            Regeringens handfallenhet hänger möjligen samman med den begränsade
            syn man verkar ha på vikten av riktlinjerna och deras roll. Både
            direktiven till kommittén och skrivelsen präglas av att riktlinjerna
            är viktiga för att upprätthålla allmänhetens förtroende för AP-fonderna.
            Det är bara ur det perspektivet som regeringen ser något behov
            av översyn och åtgärder.
          </p>
          <p xml:id="i-3E6KunJ3zj1VBiL5ms1s47">
            Miljöpartiet de gröna anser att allmänhetens förtroende för pensionssystemet
            är viktigt, men det är inte det viktigaste. Ofta får institutioner
            det förtroende de förtjänar, och åtgärder som bara syftar till
            att öka förtroendet s.k. window-dressing eller greenwash fungerar
            ofta kontraproduktivt. Folk är inte dumma. Förtroendet för AP-fonderna
            måste byggas underifrån, med verkliga förändringar.
          </p>
          <p xml:id="i-WHuYk8JuLS17m6faiyjX2f">
            Syftet med att vidta åtgärder för att skärpa fondernas etik-
            och miljöarbete måste därför vara att verkligen styra placeringarna
            på ett sätt som ger avtryck i verkligheten.
          </p>
          <head xml:id="i-TjmywXCifA4p6XPzqFEFyZ" type="h1">
            AP-fondernas roll i klimatfrågan
          </head>
          <p xml:id="i-75DTum3jRJkZPSYf86DncM">
            Av särskild vikt är AP-fondernas investeringar i energisektorn.
            De fossila bränslenas påverkan på klimatet ställer mänskligheten
            inför en av de största utmaningarna någonsin: att minska sin energianvändning
            och ställa om till förnybara och hållbara energikällor. Det investeringsbehov
            som ligger framför oss i förnybar teknik och infrastruktur är
            ofattbart stort, och tiden för handling är nu.
          </p>
          <p xml:id="i-PYXmEyofRTtPqDVcqXcX3v">
            Genom objektens höga kostnader och långa livslängd är det viktigt
            att alla nya investeringar går till rätt sak; varje krona som
            investeras i fossila bränslen i dag kommer att bidra till klimatförändringar
            de närmaste 5060 åren. Ur detta perspektiv är AP-fondernas investeringar
            i fossil energiindustri problematiska; de bidrar till klimatförändringar
            och att skapa strukturer som upprätthåller samhällets beroende
            av fossila bränslen i framtiden.
          </p>
          <p xml:id="i-QesmUcaBvwUBZNc3TjcwQn">
            Miljöpartiet de gröna har i en kartläggning av första till fjärde
            AP-fondernas investeringar i den internationella energisektorn
            2007 dokumenterat hur mycket av fondernas kapital som satsas på
            fossila energikällor och teknik, och jämfört detta med fondernas
            investeringar i förnybar energi.
          </p>
          <p xml:id="i-4Wr39QGapEmbifZHZVX1ys">
            Kartläggningen visar att fonderna vid årsskiftet 2007/2008 ägde
            aktier till ett värde av ca 46 miljarder kronor i 399 bolag inom
            den internationella energisektorn. Av dessa hade 378 bolag fossila
            bränslen som sitt huvudsakliga verksamhetsområde medan endast
            15 hade en inriktning mot förnybar energi. Ekonomiskt skedde 98
            % av AP-fondernas energiinvesteringar i fossil energi.
          </p>
          <p xml:id="i-6zS5piDvCHe5xysMJw5y4G">
            De största investeringarna skedde i prospektering, utvinning
            och bearbetning av olja och fossil gas. Fonderna valde att placera
            35 194 762 747 kr i 342 bolag med detta som sin enda eller huvudsakliga
            verksamhet. Allra störst var investeringarna i Big Oil , världens
            sex största privata oljebolag; ca 33 % av kapitalet var placerat
            i något av dem. Den enskilt största investeringen skedde i ExxonMobil,
            världens största privata oljebolag och en kontroversiell aktör
            i många sammanhang, bl.a. i klimatfrågan.
          </p>
          <p xml:id="i-JHSwqwLD6aeZiWfn6XYB1x">
            Bland AP-fondernas största aktieinnehav i energisektorn fanns
            även världens största kolproducenter, industrikoncerner som tillverkar
            oljeriggar och annan tung utrustning till offshoreindustrin samt
            bolag som har specialiserat sig på utvinning av oljesand i Kanada,
            en av de mest miljöskadliga verksamheter som finns.
          </p>
          <p xml:id="i-2eHaYFqYQ1yj1k2SYAA9sy">
            Fondernas investeringar i förnybar energi uppgick samtidigt till
            mindre än 1 miljard kronor, och stora delar av dem kan ifrågasättas
            ur miljösynpunkt. Bland de största investeringarna i förnybar
            energi fanns exempelvis aktier i Wilmar International, världens
            största producent av palmolja.
          </p>
          <head xml:id="i-QH35tKWWimaep3tiMoSnUG" type="h1">
            Nya direktiv
          </head>
          <p xml:id="i-23LhgCu2eUZ42sBLjgojfP">
            AP-fondernas uppdrag är att förvalta svenskarnas pensionspengar
            och skapa en trygg framtid för medborgarna. I dag används betydande
            belopp till att stödja den mest klimatstörande verksamhet som
            finns samtidigt som investeringarna i förnybar energi är små.
            Miljöpartiet anser att samhällets tillgängliga resurser ska investeras
            i den omställning till ett klimatsmart samhälle som krävs de närmaste
            decennierna; ingenting kan vara mer angeläget. Gemensamt kapital
            som till exempel pensionsfonder och statliga investeringar bör
            så långt möjligt användas för att möjliggöra och påskynda den
            globala omställningen från fossila bränslen till förnybara energikällor.
            Att investera i fossil energi på det sätt fonderna gör, försvårar
            och försenar omställningen. Statens direktiv till fonderna bör
            därför ändras så att fonderna inte ges möjlighet att investera
            i bolag med fossil energi som huvudsaklig inriktning.
          </p>
          <p xml:id="i-QShdJEP1jLAnvuj1DggQrn">
            På ett etiskt plan är investeringarna också förkastliga. Merparten
            av svenska folket de som de facto äger de pengar som fonderna
            förvaltar är oroade över klimat­förändringarna. Troligen skulle
            få av oss kunna tänka sig att investera i multinationella oljebolag,
            kolgruvor eller oljesand. De investeringar som fonderna gör med
            svenskarnas pensionspengar är ett hot mot framtiden. Det svenska
            folket bidrar ofrivilligt med sina pensionsmedel till fortsatta
            investeringar i en verksamhet som skapar klimatförändringar och
            undergräver en tryggad framtid.
          </p>
          <p xml:id="i-D27i4jJ6Fi4mnk44xM6nVb">
            Investeringarna strider också mot åtaganden som gjorts av AP-fonderna
            och mot inriktningen av svensk energi- och klimatpolitik, och
            ger stöd och legitimitet till bolag som vid upprepade tillfällen
            har associerats med korruption, miljöbrott, övergrepp och andra
            brottsliga handlingar inklusive misshandel och mord.
          </p>
          <p xml:id="i-PgTenmGiWgPLutNv7Uk2mN">
            Miljöpartiet anser att riktlinjerna för första till fjärde AP-fonderna
            redan i dag ger utrymme för förvaltarna att välja bort fossil
            energi i sin investeringspolicy. Då detta inte sker genom fondernas
            egna beslut är det uppenbart att de etiska riktlinjerna behöver
            skärpas så att fonderna inte ges möjlighet att investera i bolag
            som har fossil energi som sin huvudsakliga verksamhet. Detta bör
            riksdagen ge regeringen till känna som sin mening.
          </p>
        </div>
        <div xml:id="i-PSoK5eJ84xHLkfwgWhd5Fq" type="signatureBlock">
          <list xml:id="i-PPrZiHqzQgcFXQhsxsgvSj">
            <item xml:id="i-4FXes3RskorEvZakhBFMNE" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
            <item xml:id="i-9BfiHSUdZqTo9RmS2BPaXw" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-WCesRq9BQbYLzPrznVUg6m" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-DLS8vfxtnbgqxh14niPv7q" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
