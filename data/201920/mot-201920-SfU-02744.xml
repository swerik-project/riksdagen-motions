<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-02744">
  <teiHeader>
    <fileDesc>
      <titleStmt>
        <title>Arbetskraftsinvandring</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2744 av Fredrik Malm m.fl. (L)</title>
          <idno type="rdwebb">H7022744</idno>
          <rs type="number">2744</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7022744/text</ref>
          <ref type="dokument_url_html">http://data.riksdagen.se/dokument/H7022744</ref>
          <ref type="dokumentstatus_url_xml">http://data.riksdagen.se/dokumentstatus/H7022744</ref>
          <ref type="docx">http://data.riksdagen.se/fil/E3F76FDE-2D03-461A-BE99-DA3E46FDC787</ref>
          <ref type="pdf">http://data.riksdagen.se/fil/AA6C03AA-E22A-463F-8725-BC38C65EF132</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DEGRxMdH2BAuRgWNee4sAe" type="signed"/>
        <correspContext corresp="i-DEGRxMdH2BAuRgWNee4sAe">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-7rE3tacnnrM6rqdJuMFT9y" type="submitted">
          <date when="2019-10-03"/>
          <time when="12:23:35"/>
        </correspAction>
        <correspAction xml:id="i-7vPXgkBdkH6yJq8syG5QxT" type="reviewed">
          <date when="2019-10-03"/>
          <time when="14:26:03"/>
        </correspAction>
        <correspAction xml:id="i-N9jYf7KDxHb2So9rXzAwLw" type="referred">
          <date when="2019-10-11"/>
        </correspAction>
        <correspAction xml:id="i-S1E8ojrJXBtfbk4j9bmTJb" type="assigned">
          <date when="2020-06-23"/>
          <time when="14:24:49"/>
        </correspAction>
        <correspContext corresp="i-S1E8ojrJXBtfbk4j9bmTJb">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-32cPnfLtEHTBiVt36ZnU9u" type="behandlas_i"/>
        <correspContext corresp="i-32cPnfLtEHTBiVt36ZnU9u">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FY2WQ2gdSCbp5NdkALwfen" type="behandlas_i"/>
        <correspContext corresp="i-FY2WQ2gdSCbp5NdkALwfen">
          <ref type="uppgift">2019/20:SfU22</ref>
          <ref type="ref_dok_id">H701SfU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU22</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PYkotGzvWdes88CzZvqaRN" type="behandlas_i"/>
        <correspContext corresp="i-PYkotGzvWdes88CzZvqaRN">
          <ref type="uppgift">2019/20:SfU10</ref>
          <ref type="ref_dok_id">H701SfU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU10</ref>
          <ref type="ref_dok_titel">Nya regler om uppehållstillstånd för forskning och studier inom högre utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2744 av Fredrik Malm m.fl. (L)
          Arbetskraftsinvandring
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Wt2YCjTL6V7YaDPRcNYSUN">
            Förslag till riksdagsbeslut
          </head>
          <list style="ol">
            <item xml:id="i-Y2u3TLPxV1xrLRbo6W6UBY">
              Riksdagen ställer sig bakom det som anförs i motionen om att
              arbetskraftsinvandring handlar om Sveriges tillväxt och konkurrenskraft
              och tillkännager detta för regeringen.
            </item>
            <item xml:id="i-NmvgKcemFMTE6KVUiUGkc4">
              Riksdagen ställer sig bakom det som anförs i motionen om att
              se över myndighetsansvaret för frågan om arbetskraftsinvandring
              och tillkännager detta för regeringen.
            </item>
            <item xml:id="i-5QCyj53co9rCKeckd6a5zs">
              Riksdagen ställer sig bakom det som anförs i motionen om att
              attrahera och behålla fler utländska studenter som har utbildat
              sig i Sverige och tillkännager detta för regeringen.
            </item>
            <item xml:id="i-2ULqYK6FvSPUkg96oQbxBg">
              Riksdagen ställer sig bakom det som anförs i motionen om att
              uppehållstillstånd för att söka jobb efter avslutade studier ska
              kunna ges i tolv månader efter avslutad utbildning och tillkännager
              detta för regeringen.
            </item>
            <item xml:id="i-LCmTBy3Sj8sEps5fExebVh">
              Riksdagen ställer sig bakom det som anförs i motionen om bosättningsbonus
              för utländska studenter och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PbEPo83yxv3HXVbXF9HHj1" type="h1">
            Motivering
          </head>
          <p xml:id="i-D5hkznP9DZ7bFWLkdMgdSp">
            Arbetskraftsinvandring handlar om Sveriges tillväxt och konkurrenskraft.
            Bristen på kompetens hindrar idag många företag från att växa
            och bidra mer till svensk konkurrenskraft och tillväxt. Företagen
            letar med ljus och lykta efter programmerare, ingenjörer, tekniker
            och annan kompetens. Jakten på kompetens är global. Svenska företag
            konkurrerar med företag runt om i världen för att attrahera nyckelkompetens.
          </p>
          <p xml:id="i-Q1LSwAL5i1SJjKTGdouKPL">
            Liberalerna har medverkat till att det sedan 2008 är lättare
            att komma till Sverige som arbetskraftsinvandrare. Lagstiftningen
            reviderades 2014 för att motverka utnyttjande av utländsk arbetskraft
            och missbruk av regelverket, vilket självklart har varit viktigt.
            Människor ska inte utnyttjas på svensk arbetsmarknad. Samtidigt
            har det blivit alltför tydligt att regelverket måste förbättras
            för att motverka kompetens­utvisningarna.
          </p>
          <p xml:id="i-XqeXnUi5i46TgMv9SM4z2c">
            Det måste bli lättare för svenska företag att anställa människor
            med nyckel­kompetens från andra länder. Sverige måste kunna attrahera
            människor från hela världen att vilja komma hit för att jobba,
            men vi måste också behålla den kompetens som redan finns här.
            Människor som jobbar och bidrar till svensk tillväxt och välfärd
            ska inte tvingas att lämna landet. Nu behövs ett väl fungerande
            system för arbetskrafts­invandring som innebär att svenska företag
            ska kunna konkurrera om viktiga talanger samtidigt som missbruk
            och utnyttjande av arbetskraft bekämpas. Likaså är det viktigt
            att utvärdera hur möjligheten till så kallat spårbyte – alltså
            att en person som sökt asyl får uppehållstillstånd som arbetskraftsinvandrare
            eller vice versa – fungerar i praktiken och analysera behovet
            av eventuella förändringar. Vi ser tecken, med utnyttjande av
            arbetskraft, på att systemet inte fungerar som tänkt.
          </p>
          <p xml:id="i-JTuykm549hXJUVk2DV5Jf6">
            Inom ramen för januariavtalet, en sakpolitisk överenskommelse
            mellan Liberalerna, Centerpartiet, Socialdemokraterna och Miljöpartiet,
            pågår arbete på området arbets­kraftsinvandring, varför inga konkreta
            yrkanden läggs i de delar som omfattas av överenskommelsen.
          </p>
          <head xml:id="i-BtK4XdnMRFPTQTNEk2G9C" type="h2">
            Stoppa kompetensutvisningarna
          </head>
          <p xml:id="i-4PJLvUSFXCGVCmP94zFDB5">
            Trots bristen på kompetent arbetskraft har det under senare år
            utvisats människor som svensk arbetsmarknad behöver. Människor
            som jobbar och bidrar till svensk tillväxt tvingas lämna landet
            på grund av bagatellartade misstag som att den anställde tagit
            ut för lite semester, fått en lön som ligger strax under kollektivavtal
            eller vars arbetsgivare missat att teckna rätt försäkring. Vi
            kan bara konstatera att det inte blir enklare för svenska företag
            att rekrytera ingenjörer, programmerare, systemutvecklare och
            andra nyckelkompetenser från andra länder när de som kommer hit
            inte vet om de sedan får stanna. Sverige förlorar nyckelkompetens
            som är viktig för vår konkurrenskraft.
          </p>
          <p xml:id="i-2244nYSj2LcmEazb75srgG">
            Liberalerna menar att reglerna måste förändras och förenklas,
            vilket vi länge påpekat och också har agerat för i riksdagen.
            Vi är kritiska till att regeringen under föregående mandatperiod
            inte följde riksdagens tillkännagivande från oktober 2016 med
            upp­maningen att ge den pågående utredningen på området tilläggsdirektiv
            för att hantera bristerna i lagstiftningen. Vi försökte även tillsammans
            med övriga allianspartier lägga konkreta lagförslag i riksdagen
            för att driva på den rödgröna regeringen att vidta åtgärder. Det
            är positivt att Migrationsöverdomstolen bidragit genom två viktiga
            avgöranden som gått i rätt riktning, men det är tydligt att det
            fortfarande finns problem som måste åtgärdas. Vi driver därför
            på inom ramen för januariavtalet för att se till att förändring
            sker.
          </p>
          <p xml:id="i-UTEuZLazppxMXwygYNY1Qm">
            En viktig ingång för oss är att mindre misstag måste kunna korrigeras
            även efter påtalande från Migrationsverket. Det är inte ovanligt
            att en brist upptäcks först när Migrationsverket påpekat bristen,
            och det måste vara möjligt för en arbetsgivare och arbetstagare
            att då agera för att avhjälpa misstaget.
          </p>
          <p xml:id="i-5RSNxDUKVHFy92dqHzed66">
            Centralt är att det ska kunna göras en helhetsbedömning i det
            enskilda fallet. Den som jobbat, betalat skatt och inte missbrukat
            systemet måste kunna få vara kvar i Sverige trots misstag. Regelverket
            får inte vara så stelbent och oproportionerligt att bagatellartade
            misstag leder till att kompetent arbetskraft tvingas lämna Sverige.
          </p>
          <p xml:id="i-MwQZTKm1LGNHoMpQVB2qPg">
            Vid bedömning av anställningsvillkoren har Migrationsverket uppgiften
            att säker­ställa att de erbjudna villkoren lägst ska motsvara
            vad som gäller för arbetstagare som redan är bosatta i landet
            (prop. 2007/08:147). På svensk arbetsmarknad skiljer sig anställningsvillkoren
            åt inom olika branscher eller om företaget är bundet av kollektivavtal
            eller inte, vilket kräver att Migrationsverket också har rätt
            kompetens att göra dessa bedömningar. Det är inte rimligt att
            det ställs högre krav på anställnings­villkor för den som arbetskraftsinvandrar
            än vad som gäller för övriga anställda på till exempel ett företag.
          </p>
          <p xml:id="i-RwNjGuRjCFaPCLixCZ5RHV">
            Vidare är det idag för krångligt för utländsk nyckelkompetens
            att byta arbetsgivare och yrke under pågående tillståndsperiod,
            vilket måste förenklas.
          </p>
          <head xml:id="i-HWRrtdzkaaNMxyMRkatfut" type="h2">
            Utöka möjligheten att få längre arbetstillstånd
          </head>
          <p xml:id="i-WhVZPkStFXW7xpxMpCxkse">
            I dag är huvudregeln att ett tillfälligt arbetstillstånd beviljas
            i högst två plus två år. Därefter ska arbetstagaren ansöka om
            permanent uppehållstillstånd om denne vill fortsätta arbeta i
            Sverige. För att få permanent uppehållstillstånd krävs dock en
            tydlig anknytning till Sverige. Den tillfälliga tillståndstiden
            kan förlängas med ytterligare två år om det bedöms föreligga ”särskilda
            skäl”.
          </p>
          <p xml:id="i-Kn37SvNnxsbbhmw4puZfr8">
            Liberalerna anser att det finns skäl att se över längden på arbetstillstånden
            och förlänga arbetstillstånden med ytterligare två år till sammanlagt
            sex år.
          </p>
          <head xml:id="i-FdVLwn2GgMpFKvPnUwR8bu" type="h2">
            Snabbare tillstånd och handläggning
          </head>
          <p xml:id="i-82ZAp5AczMbX7Pm5kPTCZC">
            Företagens möjligheter att rekrytera och behålla viktig kompetens
            försvåras nu på grund av långa handläggningstider och krångliga
            regelverk. När sedan en person fått arbetstillstånd kan det vara
            krångligt att få tillstånd för familjen att komma hit. Det måste
            gå snabbt och vara enkelt för företag att anställa människor från
            andra länder. Och det måste vara attraktivt för människor med
            nyckelkompetens att välja Sverige.
          </p>
          <p xml:id="i-14bghaUUXvnf23dAV4yXVM">
            Liberalerna har tidigare lyft frågan om vilken myndighet som
            är mest lämpad att hantera frågor om arbetskraftsinvandring. Det
            kan finnas skäl att titta närmare på myndighetsansvaret för att
            ytterligare betona att arbetskraftsinvandring handlar om svensk
            konkurrenskraft och tillväxt.
          </p>
          <p xml:id="i-Regqx21GSePB2M837eL9ef">
            Migrationsverket har av förklarliga skäl haft långa handläggningstider
            på grund av många asylansökningar, vilket lett till att frågor
            om arbetstillstånd också tagit lång tid. Tilläggas bör att regeringens
            omfattande och komplicerade lagändringar vad gäller asyllagstiftningen
            också medfört längre handläggningstider. Det är nu centralt att
            Migrationsverket kortar handläggningstiderna för arbetstillstånd.
            Det är också viktigt att korta handläggningstiderna för anhöriga
            till dem som fått arbetstillstånd.
          </p>
          <head xml:id="i-CPyms5BbqcY472EYfeDwi1" type="h2">
            Entreprenörer behövs
          </head>
          <p xml:id="i-9pA5Ztz9Mocq1EXB9rQnBv">
            Den utländske entreprenör som vill investera i och driva företag
            här måste enklare kunna göra det. Vi vill kunna ge startup-visum,
            en mindre byråkratisk väg att etablera sig i Sverige, för exempelvis
            kodare och startup-företag, vilket också framgår av januariavtalet.
            Arbetskraftsinvandring ska inte bara handla om att vara anställd
            på ett och samma företag utan kan även innebära att man driver
            en rad olika företag. Återigen behövs en helhetsbedömning där
            det måste vara möjligt att starta och driva företag här och att
            den som försörjer sig själv och betalar skatt inte ska tvingas
            att lämna landet.
          </p>
          <head xml:id="i-Fg6VuHs9z2a7Tj6mRX4EGj" type="h2">
            Fler utländska studenter
          </head>
          <p xml:id="i-FJ2E4d2q68gXfuWfk9Q28v">
            Sverige ska vara en kunskapsnation och då behöver vi också locka
            hit utländska studenter och forskare. På den globala utbildningsmarknaden
            konkurrerar svenska universitet med universitet som Oxford och
            Cambridge om de bästa studenterna. Ska utländska studenter uppfatta
            den högre utbildningen i Sverige som attraktiv måste hög akademisk
            kvalitet stå i fokus.
          </p>
          <p xml:id="i-BUxFBVwDFBwGs4ecdtFsht">
            Av de utländska studenter som vi lyckas attrahera stannar alltför
            få kvar i Sverige efter examen. Det betyder att Sverige går miste
            om nyckelkompetens. Efter studierna måste studenter ges en chans
            att stanna här och söka jobb. Vi vill att utländska studenter
            i princip per automatik ska få uppehållstillstånd i ett år, istället
            för dagens sex månader, efter avslutade studier för att kunna
            söka arbete här.
          </p>
          <p xml:id="i-DxXdK4Nr9AaALMEdDCtzez">
            Vidare vill vi utreda frågan om ökade ekonomiska incitament till
            exempel genom en bosättningsbonus. Om man som utländsk student
            tar examen och sedan väljer att arbeta i Sverige föreslår vi att
            en del av utbildningsavgiften skulle kunna betalas tillbaka i
            form av en bosättningsbonus. Återbetalningen kan ske i form av
            en avtrappning beroende på hur länge man stannar.
          </p>
        </div>
        <div type="motSignatures">
          <list>
            <item xml:id="i-HCP4D3vUL2ZaC8PttSyo4i" who="i-AHfQ621Fp1orxTGB2WDjUY">
              Fredrik Malm (L)
            </item>
            <item xml:id="i-JxBXDEaUEDeAMqAoSFZY1g" who="i-L3xspgThUxUN1YtSDqcmk8">
              Barbro Westerholm (L)
            </item>
            <item xml:id="i-CuuBW6rQdWsmuncDHfPPDK" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-FcqkNgCkyv9J4FfScfr5mA" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-T5pGBaDkoFzB5P412UDBm6" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-FkxMWP7WVxbN1vSQPa8Brw" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-XQ7hsodoUoaDty3jGARMdT" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-6cmVc1WpYpakP9qi2xBJ1R" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-3SKcc7PsKxDyTgeifjC6HU" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
