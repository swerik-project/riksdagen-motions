<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__505/mot_1957__ak__505-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 505—511 Motioner i Andra kammaren, nr 505 år 1957 1
          </p>
          <p>
            Nr 505
          </p>
          <p>
            Av fru Sjövall och herr von Friesen, i anledning av Kungl. Maj:ts
            proposition, nr 72, med förslag till lag om ändrad lydelse av
            4 $2 mom. lagen den 28 september 1951 (nr 649) om straff för vissa
            trafikbrott.
          </p>
          <p>
            Mot den i Kungl. Maj:ts proposition nr 72 av departementschefen
            läm- nade motiveringen för förslaget om sänkning av gränsen för
            straffansvar vid förande av motorfordon under alkoholpåverkan
            från en alkoholkoncen- tration i förarens blod av 0,8 promille
            till 0,5 promille finns under vissa för- utsättningar intet att
            erinra. Den ökade alkoholkonsumtionen över huvud taget efter den
            1 oktober 1955, då den ändrade lagstiftningen i alkohol- frågan
            trädde i kraft, och det avsevärt ökade antalet förare av motorfordon
            1 samband med motorfordonsbeståndets ökning ger frågan om alkoholför-
            täring och förande av motorfordon ökad relevans och leder också
            närmast till slutsatsen att de bör vara oförenliga med varandra.
            Kungl. Maj:ts förslag bygger på de resultat, till vilka 1949 års
            trafiknyk- terhetsutredning kom i sitt betänkande Trafiknykterhet
            (SOU 1953: 20). I avvaktan på pågående eller i utsikt ställda
            utredningar har det dock icke ansetts lämpligt att realisera utredningens
            förslag annat än på en enda punkt. Enligt vår uppfattning är detta
            att beklaga, då det icke kan synas oss lämpligt att nu söka lösa
            blott en mindre del av problemkomplexen. Lämp- ligare vore att
            avvakta de resultat, vartill ovannämnda pågående och pla- nerade
            utredningar kan komma, och därefter framlägga mer definitiva förslag
            till ändringar i trafiknykterhetslagstiftningen. Vi har därvid
            icke förbisett vad departementschefen syftar till, nämligen att,
            med bortseende från de slutsatser, som kan dragas av verkställda
            vetenskapliga under- sökningar om riskökningen, acceptera den
            allmänna erfarenheten, att alko- holförtäring även vid de relativt
            små alkoholmängder i blodet, det här är fråga om, likväl kan skapa
            förutsättningar för att motorförarna alltför lätt underskattar
            riskerna i trafiken. Åtskilliga av remissinstanserna ställde sig
            mer eller mindre kritiska gentemot trafiknykterhetsutredningens
            slutsatser att just i zonen 0,5—0,8 promille en begynnande försämring
            i körförmågan skulle uppstå. Vad exem- pelvis statens trafiksäkerhetsråd
            anfört i sina yttranden den 22 oktober 1953 och 21 maj 1954 till
            statsrådet och chefen för kommunikationsdeparte- mentet, beträffande
            dels möjligheten av att av de i utredningens betän- kande förebragta
            undersökningarna draga hållbara slutsatser ur de em-
          </p>
          <p>
            Bihang till riksdagens protokoll 1957. 4 saml. Nr 505—511
          </p>
          <pb facs="riksdagen-motions-pdf/data/1957/mot_1957__ak__505/mot_1957__ak__505-002.pdf"/>
          <p>
            2 Motioner i Andra kammaren, nr 505 år 1957
          </p>
          <p>
            piriska materialen, dels rådets bedömanden av undersökningarnas
            relevans från trafiksäkerhetssynpunkt, synes oss sålunda värt
            allt beaktande.
          </p>
          <p>
            Icke heller vi har vid granskning av de redovisade undersökningarna
            kunnat utläsa någon markant tröskel för ökad olycksfallsfrekvens
            förrän blodalkoholhalten överstiger 1 promille. Men då stiger
            jämförelsesiffran plötsligt från 3 till 13 (propositionen, sid.
            15). Detta förhållande synes oss närmast tala för att en sänkning
            av den övre gränsen skulle ha varit av större värde från trafiksäkerhetssynpunkt
            än en sänkning av den undre.
          </p>
          <p>
            Vi har därför kommit till den uppfattningen att någon ändring
            av trafik- brottslagen icke bör komma till stånd utan förnyat
            övervägande om en samtidig justering av såväl den övre som den
            undre gränsen, allra helst som frågan om fri bevisprövning i trafiknykterhetsmål
            åtminstone i viss utsträckning synes böra bli föremål för omprövning.
          </p>
          <p>
            Det synes vidare vid ett ställningstagande till Kungl. Maj:ts
            förslag värt att understryka, att departementschefen framhåller
            att, då fråga är om blodalkoholhalter inom området 0,5—0,8 promille,
            användningen av annat straff än böter i praktiken får anses uteslutet
            (propositionen, sid. 36). På sid. 37 påpekas emellertid, att genom
            den föreslagna ändringen av trafik- brottslagen blir 33 $ 1 mom.
            första stycket 1. vägtrafikförordningen (SFS 1951: 468) om återkallelse
            av körkort tillämplig, så att förare, som vid färden haft en alkoholkoncentration
            i blodet av 0,5 promille eller däröver, automatiskt och obligatoriskt
            får sitt körkort indraget. Departements- chefen har även förutsatt
            en jämkning av 35 $ vägtrafikförordningen, så att interimistisk
            indragning av körkort likaledes skall ske redan vid 0,5 promille.
            Det är härvid att märka att enligt 34 $ vägtrafikförordningen
            varning icke kan ifrågakomma i stället för återkallelse av körkort,
            då det gäller förande av motorfordon under inverkan av alkohol.
          </p>
          <p>
            Såsom redan anförts har departementschefen icke baserat sitt
            nu före- liggande förslag på de slutsatser beträffande trafikriskökningen,
            som kan dragas av de verkställda vetenskapliga undersökningarna.
            I stället åsyftas främst uppfostran. Detta är givetvis i och för
            sig önskvärt men medför de nackdelar, som nyss redovisats.
          </p>
          <p>
            Visserligen är körkortsindragning rubricerad såsom en skyddsåtgärd,
            men i realiteten är indragningen av körkort vid bötesfallen ofta
            det verk- liga straffet, vilket dessutom drabbar ytterligt ojämnt.
            För den som inte behöver använda körkortet i sitt yrke och som
            kanske inte ens äger bil spelar det mången gång föga roll, om
            han blir av med sitt körkort under de sju månader, som i praktiken
            brukar utgöra minimiindragningstid vid 0,8 promille. För den som
            vid sin yrkesutövning är direkt beroende av kör-
          </p>
          <pb facs="riksdagen-motions-pdf/data/1957/mot_1957__ak__505/mot_1957__ak__505-003.pdf"/>
          <p>
            Motioner i Andra kammaren, nr 505 år 1957 3
          </p>
          <p>
            kort kan det betyda, att han blir arbetslös eller måste byta
            yrke med de stora förluster och svårigheter detta kan medföra.
            Med hänsyn till att det här för den enskilde alltså icke sällan
            är fråga om en ytterst allvarlig brottspåföljd, synes det icke
            vara riktigt att besluten om körkortens återkallande rutinmässigt
            fattas av länsstyrelserna. I stället bör frågor om körkortsindragning
            i sådana fall avgöras av domstol i direkt samband med handläggningen
            av mål angående förseelser mot trafikbrotts- lagen. Därvid har
            domstolen möjlighet att pröva frågan om körkortsindrag- ning med
            hänsyn till föreliggande omständigheter. Enligt vad vi inhämtat
            är också 1953 års trafiksäkerhetsutredning sys- selsatt just med
            frågorna angående körkortskrav och körkorts återkallan- de, och
            det synes oss därför lämpligt om en viss samordning av dessa frågor
            kunde ske innan beslut fattas av riksdagen om ändring av trafikbrotts-
            lagen; enligt uppgift förväntas trafiksäkerhetsutredningens förslag
            under de närmaste månaderna. Skulle vårt yrkande om avslag på
            det nu föreliggande förslaget icke vinna riksdagens bifall, synes
            riksdagen i vart fall böra uttala, att påföljden en- ligt 33 $
            vägtrafikförordningen för förseelse mot trafikbrottslagen vid
            alkoholpåverkan mellan 0,5 och 0,8 promille icke bör vara återkallande
            av körkort annat än när särskilda omständigheter så påkallar.
            I annat fall bör varning meddelas. Erforderlig ändring av 34 $
            vägtrafikförordningen bör därför ske. Riksdagen bör därjämte uttala,
            att någon ändring av 35 $ vägtrafikförordningen angående interimistiskt
            indragande av körkort ej kan anses påkallad. Med stöd av vad sålunda
            anförts hemställes, att riksdagen måtte — i första hand — under
            uttalande att reviderat förslag om trafiknykterhetslagstiftningen
            bör föreläggas 1958 års riksdag avslå Kungl. Maj:ts proposi- tion
            nr 72, — i andra hand i händelse av bifall till propositionen
            — uttala dels att påföljden enligt 33 $ vägtrafikförordningen
            för förseelse mot trafikbrottslagen vid alkoholpåverkan mellan
            0,5 och 0,8 promille icke bör vara återkallande av körkort annat
            än när särskilda omständigheter så påkallar, utan att i stället
            varning i första hand bör meddelas, dels att någon ändring i 35
            $ vägtrafikförordningen angående interimistiskt återkallande av
            körkort icke kan anses på- kallad.
          </p>
          <p>
            Stockholm den 5 mars 1957
          </p>
          <p>
            Elisabet Sjövall Bertil von Friesen
          </p>
        </div>
      </div>
    </body>
  </text>
</TEI>
