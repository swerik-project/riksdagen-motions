<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__253/mot_1970__ak__253-001.pdf"/>
      <fw>
        Nr 253—264 Motion i Andra kammaren, nr 253 år 1970 1
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 253
          </p>
          <p>
            Av herr Stridsman, i anledning av Kungl. Maj:ts framställning
            om an- slag till Sveriges geologiska undersökning: Prospektering.
          </p>
          <p>
            I årets statsverksproposition under industridepartementets huvudtitel
            behandlas en hemställan från Sveriges geologiska undersökning
            om ett anslag på 400 000 kr. för en intensifierad undersökning
            av Ruotivares titanjärnmalmsfyndighet belägen inom Jokkmokks kommun
            i Norrbottens län. Departementschefen anför att särskilda medel
            för en intensifierad undersökning av järnmalmsförekomsten i Ruotivare
            icke skall utgå, utan att medel för en sådan undersökning skall
            inrymmas inom ramen för anvisade reservationsanslag av 18 milj.
            kr. Departementschefens förslag att inte anvisa särskilda medel
            för en intensifierad undersökning av Ruotivares titanjärnmalm
            torde innebära att en undersökning inte kan utföras med den skyndsamhet
            som sysselsättningssituationen i regionen på- kallar. Arbetsmarknadsläget
            i Jokkmokks kommun är, främst på grund av den snabba nedgången
            av antalet sysselsättningstillfällen inom anläggningsverksamhet
            och skogsbruk, ytterligt pressat. Undersysselsättningen torde
            ha ökat efter år 1965 trots kraftig utflyttning ur kommunen. Antalet
            sysselsatta inom jord- och skogsbruk har — om länsutred- ningen
            BD 80:s prognosvärde för 1970 nåtts redan år 1968, vilket förefaller
            sanno- likt — minskat med omkring 150. Därtill kommer att antalet
            sysselsatta i anlägg- ningsarbeten inom Jokkmokk kan komma att
            minska med närmare 1 000 personer under perioden 1965—1970. Arsmedeltalet
            anmälda arbetslösa ökade från 50 år 1965 till 124 år 1968. Samtidigt
            ökade årsmedeltalet personer sysselsatta i bered- skapsarbete
            från 70 år 1965 till 93 år 1968 och antalet personer som beviljats
            ar- betsmarknadsutbildning från 105 till 178. Enligt länsutredningen
            BD 80 skulle år 1980 antalet förvärvsarbetande inom jord- och
            skogsbruk vara hälften av 1965 års antal, och antalet inom byggnads-
            och anläggningsverksamhet skulle endast motsvara knappt en tiondel.
            Den funktionella folkmängden skulle uppgå till 4 700 medan dagens
            folkmängd är 8 700. Länssty- relsen/planeringsrådets målsättning
            innebär en folkmängd av 6 500 personer år 1980. Utvecklingen i
            Jokkmokks kommun kan innebära att en längre fram i tiden eventuellt
            önskvärd exploatering av malmförekomsten på grund av arbetskraftsbrist
            kan omintetgöras, därför att en stor del av de människor som nu
            är i yrkesverksam ålder långt dessförinnan tvingats flytta ut
            ur regionen.
          </p>
          <p>
            1 — Bihang till riksdagens protokoll 1970. 4 saml. Nr 253—264
          </p>
          <pb facs="riksdagen-motions-pdf/data/1970/mot_1970__ak__253/mot_1970__ak__253-002.pdf"/>
          <fw>
            2 Motion i Andra kammaren, nr 253 år 1970
          </fw>
          <p>
            Remissyttranden har inhämtats från länsstyrelsen i Norrbottens
            län, LKAB och kungl. kommerskollegium. Sammanfattningsvis framkom
            härvid följande. Länsstyrelsen i Norrbottens län anser det vara
            rimligt att utökade resurser snarast ställs till förfogande för
            en undersökning av fyndigheten i Ruotivare. Läns- styrelsen framhöll
            vidare att den inte kan förstå, att den kommun, som bildligt talat
            bär upp en väsentlig del av vårt lands industri, inte skulle vara
            värd att stödjas med ett relativt blygsamt belopp som ett led
            i myndigheternas strävan att bereda kommunen möjlighet att existera
            i framtiden. I förevarande fall kan satsningen, om den utfaller
            lyckligt, dessutom bli av betydelse för hela vårt folkhushåll.
            LKAB anser att Ruotivarefältet är ett angeläget prospekteringsobjekt
            och för- Kungl. kommerskollegium säger att eftersom allt talar
            för att behovet av titan i olika former alltfort kommer att stiga
            och den tekniska utvecklingen kan väntas i olika avseenden förbättra
            möjligheterna att utnyttja fyndigheten, anser kollegiet att anledning
            från företagsekonomiska synpunkter ej heller finns att påskynda
            arbetet på fyndigheten. Såsom framgår av yttrandena från länsstyrelsen
            i Norrbottens län och LKAB anser dessa remissorgan att starka
            skäl föreligger för en forcering av undersök- ningarna på Ruotivarefyndigheten.
            Även kungl. kommerkollegiums yttrande innehåller positiva synpunkter.
            Man förväntar sig en ökad efterfrågan på titanjärnmalm i framtiden.
            Från strikt före- tagsekonomiska bedömningar vill man dock ej
            påskynda undersökningarna. I detta sammanhang bör erinras att
            när kungl. kommerskollegium lägger före- tagsekonomiska synpunkter
            på bedömningen av i vilken takt den fortsatta under- sökningen
            bör bedrivas, så har man glömt att Jokkmokks kommun är den kommun
            i landet inom vars gränser vattenfallsverket producerar mest elektrisk
            energi. Från kraftverken i Lule älv härledes ungefär 20 procent
            av hela landets kraftförsörjning och dessa kraftverk ligger nästan
            alla i Jokkmokks kommun. Enligt min mening bör därför särskilda
            medel av 400 000 kronor anvisas för en intensifierad undersökning
            av Ruotivares titanjärnmalmsfyndighet. Med stöd av vad ovan anförts
            hemställes, att riksdagen till Sveriges geologiska undersökning:
            Prospekte- ring för budgetåret 1970/71 måtte anvisa ett reservationsanslag
            av 18 400 000 kronor.
          </p>
          <p>
            Stockholm den 22 januari 1970
          </p>
          <p>
            Torsten Stridsman (cp)
          </p>
        </div>
      </div>
    </body>
  </text>
</TEI>
