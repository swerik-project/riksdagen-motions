<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-LU-00224">
  <teiHeader>
    <fileDesc>
      <titleStmt>
        <title>Vårdnadsrätt vid allvarliga brott</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vårdnadsrätt vid allvarliga brott</title>
          <idno type="rdwebb">GR02L224</idno>
          <rs type="number">L224</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GR02L224/text</ref>
          <ref type="dokument_url_html">http://data.riksdagen.se/dokument/GR02L224</ref>
          <ref type="dokumentstatus_url_xml">http://data.riksdagen.se/dokumentstatus/GR02L224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KPxYayrCcDtBctNYtcExQS" type="signed"/>
        <correspContext corresp="i-KPxYayrCcDtBctNYtcExQS">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-173CKZEDb6nNuNbFxLh3tN" type="referral">
          <date when="2003-10-15"/>
        </correspAction>
        <correspAction xml:id="i-VToNCj4BjxH7rdJoeTFXWA" type="dismissal">
          <date when="2003-10-15"/>
        </correspAction>
        <correspAction xml:id="i-W9c8WrjvPA32w3cUYXwQa3" type="submission">
          <date when="2003-10-07"/>
        </correspAction>
        <correspAction xml:id="i-5yL2zgPrwUMU2AzjRrHzGA" type="assigned"/>
        <correspContext corresp="i-5yL2zgPrwUMU2AzjRrHzGA">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_L_0224/mot_200304_L_0224-0001.pdf"/>
      <div xml:id="i-6ZmnFvidcbe4gCzR64yPbP" type="motHeader">
        <div xml:id="i-AovgGXbLZ47Lg38hheQvqT" type="motTitle"/>
        <div xml:id="i-E1tUx4PMbWYRuasCqcv2QL" type="motSubmissionInfo"/>
      </div>
      <div xml:id="i-B5bju4Jsnj8Kx1Tokqwme" type="motBody">
        <div xml:id="i-9KnsnShVX2yUGg7ewee1mr">
          <p xml:id="i-R46hc1A6QmzrKGoMKpPX1G">
            2003/04 mnr: L224 pnr: kd599
          </p>
          <p xml:id="i-YMR9Cedsfh5kGgJyfVwZyg">
            Motion till riksdagen 2003/04:L224
          </p>
          <p xml:id="i-RX8PGDyyYQ1i41qv1h5GDY">
            av Annelie Enochson (kd)
          </p>
          <p xml:id="i-2149CDjwwgkLFaaoZAj6tE">
            Vårdnadsrätt vid allvarliga brott
          </p>
          <p xml:id="i-4tSsyxiMiXF7KAHyeSuPuJ">
            Förslag till riksdagsbeslut
          </p>
          <p xml:id="i-JKQKwrsTcVvS8ckdjooF3V">
            1. Riksdagen begär att regeringen lägger fram förslag till sådan
            lagändring att den vårdnadshavare som begår ett allvarligt brott
            mot den andra vårdnadshavarens liv, frihet eller hälsa skall fråntas
            sin vårdnadsrätt. 2. Riksdagen tillkännager för regeringen som
            sin mening vad i motionen anförs om att tilläggsdirektiv ges till
            2002 års vårdnadskommitté, där man utreder mördares vårdnadsrätt
            när man bragt den andre vårdnadshavaren om livet.
          </p>
          <p xml:id="i-TpqhcREcD6Q132GJ1grBRY">
            Bakgrund
          </p>
          <p xml:id="i-MSHpJrjx137YYbfJKtmZzE">
            Det finns en grupp kvinnor i vårt land som lever i ständig skräck
            för sina exmakars våld mot dem. Många av dessa kvinnor får med
            samhällets hjälp en skyddad identitet och flyttar till annan ort
            för att kunna få skydd för sitt och sina barns liv. När kvinnor
            som utsätts för våld och övergrepp flyr sin före detta make uppstår
            ofta svårigheter eftersom kvinnan på god grund är mycket rädd
            för alla kontakter med sin före detta make, och det innebär stora
            påfrestningar att behöva möta honom regelbundet när barnen skall
            lämnas eller hämtas. Hon kanske inte ens vill att barnen skall
            träffa mannen på grund av hans våldsbeteende. Barnen kan uttrycka
            en önskan om att slippa träffa pappa på grund av rädsla för bråk
            och våld. Många kvinnor vittnar om att mannen ofta använder barnen
            som en ursäkt för att fortsätta inskränka kvinnans liv och utöva
            makt och kontroll utan att sedan ha ett uppriktigt intresse för
            barnen. Ofta leder detta till en uppslitande och segdragen vårdnadstvist.
            Barn som växer upp i familjer där våld förekommer drabbas av ett
            långvarigt trauma. De har i forskning vittnat om hur detta präglat
            hela deras liv och att det värsta inte var det fysiska våldet
            utan att inte veta när det skulle inträffa och känslorna av skuld,
            skam och maktlöshet som de bar på. Den
          </p>
          <pb facs="riksdagen-motions-pdf/data/200304/mot_200304_L_0224/mot_200304_L_0224-0002.pdf"/>
          <p xml:id="i-BKsuiU6oXVnSxqHmC5typ2">
            2003/04:L224
          </p>
          <p xml:id="i-7PRyYC3kGPLMnQ8PuD21xP">
            skattade siffran på antalet barn som växer upp med detta trauma
            i Sverige idag ligger mellan 85 000 och 190 000.
          </p>
          <p xml:id="i-EbKnTa5PhA6siY42QtswrB">
            Problembilden
          </p>
          <p xml:id="i-MFJHmgGFpjCbeJmw2HEn6B">
            Om mannen mördar kvinnan är han den ende kvarvarande vårdnadshavaren
            och har därmed en juridisk rätt att bestämma över barnet. Cirka
            20 kvinnor mördas av sina män eller exmakar i Sverige per år.
            Kvar blir moderslösa barn som också i samma ögonblick får sin
            mördare till far som enda vårdnadshavare. För att vara lämplig
            som vårdnadshavare krävs enligt en rapport som utgår från Kari
            Killén Heaps arbeten bl.a. följande: e Förälderns förmåga att
            bekymra sig om och identifiera sig med barnet. . Iderns kontakt
            med barnet.
          </p>
          <p xml:id="i-PzgXAz5VjJsAovto8Hs9KM">
            e Förälderns förmåga att hantera konflikter och motgångar. e
            Förälderns förmåga till impulskontroll, dvs. att inte låta sig
            provoceras till känslomässiga urladdningar och till okontrollerad
            aggression som kan skada barnet.
          </p>
          <p xml:id="i-ZWaMsPedPWKFAgrCnduPj">
            En vårdnadshavare som dödat den andre föräldern visar uppenbara
            brister på dessa punkter. Enligt Barbro Metell och Birgitta Lyckner,
            med många års erfarenhet av arbete i familjer där våld förekommer,
            är ca 50 procent av de barn som bevittnar fysiskt våld själva
            utsatta för detta. Enda sättet för dem att få möjlighet att bearbeta
            det trauma som det innebär att bli vittne till eller utsättas
            för våld är att se till att våldet upphör, dvs. se till att man
            slipper utsättas för risken att uppleva detta igen. Umgänge med
            pappan utifrån barnens bästa är lämpligt först om pappan tar på
            sig skulden för det han gjort och därmed avlastar barnen deras
            skuld. Vårdnad/umgänge för barnens bästa är olämpligt så länge
            pappan intar en försvarsinställning, han inte erkänner våldet,
            skyller på kvinnan, på sin barndom, på alkohol m.m. Föräldrabalken
            reglerar umgänget med och vårdnaden av barn. Föräldrabalken talar
            även om barnens rätt till båda föräldrarna, vilket är en självklarhet
            i de allra flesta fall. Om föräldraparet är gifta är båda föräldrarna
            vårdnadshavare. Så är även fallet om två sammanboende är överens
            om
          </p>
          <p xml:id="i-Up7XaN98RnHCsLxMMob6Bz">
            gemensam vårdnad. Justitieministern har i sitt svar på min fråga
            i riksdagen, 2000/01:671, om kvinnomord, skrivit att man inte
            med automatik bör frånta den mördande
          </p>
          <p xml:id="i-Fa7FSTjV2bJ2sa3ynWEaE">
            vårdnadshavaren sin vårdnadsrätt. Vidare skriver ministern att
            frågan huruvida vårdnaden skall överflyttas eller inte måste avgöras
            utifrån omständigheterna i varje enskilt fall. Problemet är att
            man vid flera tillfällen sett hur pappan, som enda vårdnadshavare,
            hindrat barnet från att träffa och söka trygghet hos den mördade
            mammans släktingar. I verkligheten tillämpas inte dagens lagstiftning
            med barnets bästa som utgångspunkt. Praxis överensstämmer inte
            med lagstiftarens intentioner.
          </p>
          <pb facs="riksdagen-motions-pdf/data/200304/mot_200304_L_0224/mot_200304_L_0224-0003.pdf"/>
          <p xml:id="i-XnUeBmBxuqYQUMKwfRWbg7">
            Justitieministern säger också följande: ”För att en vårdnadsöverflyttning
            skall ske bör vidare krävas att barnet har ett så gott förhållande
            till den tilltänkta vårdnadshavaren att barnet kan eller rimligen
            bör acceptera denne som vårdnadshavare. Det kan också mot den
            bakgrunden vara svårt att flytta över vårdnaden omedelbart.” Ett
            barn som får sin ena förälder mördad och den andre häktad och
            senare också dömd till ett förmodat långt fängelsestraff placeras
            nästan alltid i ett familjehem som även senare efter långvarigt
            utredande oftast förblir barnets hem. Därmed torde det med klarhet
            framgå att den familj där barnet får sin trygghet och dagliga
            omvårdnad bör vara den som fattar beslut i frågor som berör barnet.
            Att detta sker i en familj som barnet redan har en relation till,
            exempelvis släktingar eller styvförälder, bör rimligen prövas
            i första hand. Här verkar inte justitieministern vilja se att
            det är viktigt att snabbt agera för barnens bästa. Den långsamhet
            i arbetet som flera socialförvaltningar visat prov på under de
            senaste åren visar på en rädsla att fatta beslut som ifrågasätter
            en mördares lämplighet som vårdnadshavare. Men om man med automatik
            fråntar en person som mördat sitt barns andre vårdnadshavare vårdnaden
            innebär detta inte att man inte senare när mördaren fått hjälp
            med sina allvarliga problem kan pröva vårdnadsfrågan utifrån barnens
            bästa.
          </p>
          <p xml:id="i-GbLG1GmrvfRr7wkTxYCiRq">
            Vårdnadshavares lämplighet
          </p>
          <p xml:id="i-VZuBPZ5b7aLYh5UgZcnQtH">
            I LVU-utredningens betänkande (SOU 2000:77) ”Omhändertaganden
            — Samhällets ansvar för utsatta barn och unga” refererar man i
            kapitlet ”Vård- nadsöverflyttning en möjlighet som socialtjänsten
            tvekar inför ” till Socialstyrelsens utredning om antalet vårdnadsöverflyttningar
            mellan 1997 och 1999. I genomsnitt prövas 50 ärenden per år enligt
            föräldrabalkens 6 kap. 7 eller 8 88. Detta kan jämföras med att
            den 1 november 1998 var 2 700 barn var familjehemsplacerade sedan
            minst 5 år. Det är uppenbart att vårdnadsöverflyttningar inte
            används som det verktyg det skulle kunna vara för att ge barn
            större trygghet och visshet om var de skall bo i framtiden. Enligt
            LVU-betänkandet beror denna avoga inställning hos de sociala myndigheterna
            delvis på att man anser att barnens kontakt med föräldrarna inte
            får riskeras. Det är oklart om det är av omtanke om barnet eller
            föräldrarna. Utredaren utrycker en oro att omsorgen om barns kontakt
            med föräldrar har blivit så viktig att det förefaller överskugga
            annat som barnet kan behöva för sin utveckling. Hon skriver vidare
            att hon fått signaler om att barns umgänge med föräldrar ibland
            mer gagnar föräldrarna än barnen. I interpellationsdebatten under
            förra mandatperioden med justitieministern i samma ärende verkar
            det som om ministern anser samma sak. Där står följande: ”Barnet
            får inte användas för att bestraffa den förälder som har förbrutit
            sig.” Skall man tyda detta så att vårdnadsrätten inte får användas
            mot mördaren, det vill säga att det är viktigare att mördaren
            har rätt att i framtiden bestämma över sitt barn än det är att
            se till barnets bästa? Men fadern som har mördat
          </p>
          <p xml:id="i-VesSMfuduVoW8yTtLQFbHb">
            2003/04:L224
          </p>
          <pb facs="riksdagen-motions-pdf/data/200304/mot_200304_L_0224/mot_200304_L_0224-0004.pdf"/>
          <p xml:id="i-KwEcSdLtRL7dpKqzTQA52z">
            2003/04:L224
          </p>
          <p xml:id="i-SytaUq4gFHMLFJDneVhtaz">
            modern har redan bestraffat barnet hårdare än någonting annat
            genom att beröva detta barn sin moder. Hur skall denna mördare
            kunna ge barnet omvårdnad, trygghet och en god fostran och behandla
            barnet med aktning för sin person och inte utsätta barnet för
            kränkande behandling enligt 6 kap. 18 i föräldrabalken när mördaren
            redan har gjort det mest kränkande som kan göras mot ett barn
            — nämligen att beröva barnet en framtid med sin mamma? I interpellationssvaret
            säger ministern vidare att man skall överväga om en talerätt för
            närstående bör införas och att man skall se över föräldrabalkens
            regler om överflyttning av vårdnaden. Det är viktigt att ord nu
            kommer till handling, att en sådan grov kriminell gärning som
            att beröva en moder livet skall medföra att vårdnaden fråntas
            gärningsmannen samt att en mera aktiv talan förs vid vårdnadsöverflyttning
            och att man möjliggör även för närstående att föra denna talan.
            I den pågående utredningen, 2002 års vårdnadskommitté för att
            utvärdera 1998 års vårdnadsreform (dir. 2002:89), bör tilläggsdirektiv
            ges där man utreder en mördares vårdnadsrätt när denne bragt den
            andre vårdnadshavaren om livet.
          </p>
          <p xml:id="i-9NktixdPjZp2o1FhQy2tNz" type="date">
            Stockholm den 29 september 2003
          </p>
          <div xml:id="i-9hcxV8WCX92yyb4Qgf5qWh" type="signatureBlock">
            <p who="i-TECanR77Prb79DHwPvLitN" type="signature">
              Annelie Enochson (kd)
            </p>
          </div>
        </div>
      </div>
    </body>
  </text>
</TEI>
