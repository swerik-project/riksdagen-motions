<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00524">
  <teiHeader>
    <fileDesc>
      <titleStmt>
        <title>Pendeltågstrafiken i Östergötland</title>
        <author corresp="i-DLt3BwBDVwBxqxVEki5m5B">av Annika Lillemets (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pendeltågstrafiken i Östergötland</title>
          <idno type="rdwebb">GY02T524</idno>
          <rs type="number">T524</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T524/text</ref>
          <ref type="dokument_url_html">http://data.riksdagen.se/dokument/GY02T524</ref>
          <ref type="dokumentstatus_url_xml">http://data.riksdagen.se/dokumentstatus/GY02T524</ref>
          <ref type="doc">http://data.riksdagen.se/fil/5EBA0166-DEB4-41CB-A470-3089829C66BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SH9e79xNZZpMu7QgYYR54z" type="signed"/>
        <correspContext corresp="i-SH9e79xNZZpMu7QgYYR54z">
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-P2jMXZmLmN8PRZbCLPi8fm" type="numbering">
          <date when="2010-10-29"/>
        </correspAction>
        <correspAction xml:id="i-JKP45tgrvDiSRb6UhPA5Uu" type="submission">
          <date when="2010-10-27"/>
        </correspAction>
        <correspAction xml:id="i-Qu9y2mkAZVthkZYikKt1DZ" type="transfer">
          <date when="2010-10-27"/>
        </correspAction>
        <correspAction xml:id="i-6FczgDcSdxRN2BRwzyfwEA" type="assigned"/>
        <correspContext corresp="i-6FczgDcSdxRN2BRwzyfwEA">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HD3fpTyYUcUxCK8pDBxi8c" type="motBody">
        <div xml:id="i-DxZyQxEjHjGS8N2kAyaxyv" type="motProposal" subtype="förslag">
          <head xml:id="i-78MBZXc7JJE7UQ3ghjd9Xw">
            Förslag till riksdagsbeslut
          </head>
          <list xml:id="i-QCtHBVb2PC8eFwY4QD4CxX" style="ol">
            <item xml:id="i-T2RViERyFZqU1Mdtrfsvyg">
              Riksdagen tillkännager för regeringen som sin mening vad som
              anförs i motionen om att göra en avsiktsförklaring att bygga Ostlänken.
            </item>
            <item xml:id="i-JgapZG39MdUQhBPLt7RZkV">
              Riksdagen tillkännager för regeringen som sin mening vad som
              anförs i motionen om att projektera och börja bygga Ostlänken
              under mandatperioden 20102014.
            </item>
            <item xml:id="i-8SDyGGpg9UegX5a96VsWEV">
              Riksdagen tillkännager för regeringen som sin mening vad som
              anförs i motionen om att göra en särskild satsning på upprustning
              av lågtrafikerade banor och länsjärnvägar.
            </item>
          </list>
        </div>
        <div xml:id="i-3WpHGPJLYfdvWv5hZ5c4oV" type="motContent">
          <head xml:id="i-Tb17ndbAgVZZ8hpJSeBag1" type="h1">
            Bakgrund
          </head>
          <p xml:id="i-LdDHfHtfnyMNicfUJxGX52">
            Pendeltågstrafiken i Östergötland är mycket viktig för många
            människor, inte minst alla som är beroende av tåget för att ta
            sig till jobbet eller skolan. Det handlar om många resor. Pendeltåget
            i Östergötland har cirka tre miljoner passagerare per år, vilket
            är betydligt fler än de som färdas mellan Stockholm och Malmö/Köpenhamn
            oavsett transportslag. Pendeltåget är ryggraden i regionens kollektivtrafik
            och dess betydelse växer. Pendeltågstrafiken behöver utökas med
            både tätare trafik och nya sträckningar, till exempel till Nyköping
            och Katrineholm. Ökat tågresande är bra av många skäl. Inte minst
            är det är klimatsmart och ger människor möjlighet att arbeta i
            en större region med rimliga restider. Nu hotas istället pendeltågstrafiken
            av utträngning och marginalisering på grund av ökande trängsel
            på otillräckligt underhållna, redan överfulla spår och en systematisk
            nedprioritering till fördel för fjärrtrafiken.
          </p>
          <p xml:id="i-EyWAWhXvGAY2mKqDwbb9Da">
            Punktligheten för X2000 på Södra stambanan är sämst i landet,
            så även 2010. I juli och augusti var den till och med något sämre
            än under tre av de fyra omtalade snömånaderna. Att många tåg är
            försenade är alltså inte ett vinterproblem. En starkt bidragande
            förklaring är att det är så tätt med tåg att varje fel får stora
            dominoeffekter. Varje fel fortplantar sig i tidtabellen och det
            tar lång tid att återställa trafiken. Persontrafiken och trängseln
            på banan ökar medan avsnittet genom Östergötland redan utnyttjas
            maximalt. I september 2010 förklarade Trafikverket följaktligen
            stambanan genom Östergötland överbelastad.
          </p>
          <p xml:id="i-D9g6YcXEL53ZMFXsNhUTpN">
            Trafikverket följer en manual för tilldelning av tåglägen som
            gynnar fjärrtåg före pendeltåg. Fjärrtrafiken som kan betala mest
            får med stöd av manualen successivt alltmer av de bästa tiderna,
            det vill säga då flest reser. Trafiksystemet pendeltåg i Östergötland
            med tre miljoner resenärer får 0-värde enligt manualen och att
            trafiken är subventionerad blir till och med en kostnadspost i
            beräkningen. Pendeltågssystemet i Östergötland har ingen chans
            att hävda sig i årets och kommande års tilldelning av tåglägen
            när tågtrafik hanteras som en företagsekonomisk hellre än samhällsekonomisk
            fråga och den operatör som betalar mest ges förtur. Trafikverket
            har föreslagit en tilldelning av tåglägen för 2011 som innebär
            en försämring i och med att så kallad styv tidtabell inte längre
            kommer att gälla för pendeltågen. Problemen kommer att förvärras
            med önskemål om mer fri passage för fjärrtåg genom länet redan
            2011 och att fler operatörer tillkommer 2012.
          </p>
          <p xml:id="i-DCrXRBzeW5WPU4Y3sptLjY">
            Pendeltåg ska inte ses som hinder för fjärrtåg, utan som ryggraden
            i en region. Försämringarna för pendeltågen är oacceptabla och
            ger allvarliga negativa effekter i hela kollektivtrafiksystemet.
            Att pendeltågstrafiken prioriteras ner motverkar de nationella
            målen om regional utveckling. Trafikverket har som ledord att
            verket ska vara en samhällsbyggare men tillämpar en manual där
            samhällsbyggnadsperspektivet åsidosätts. Detta har påtalats till
            Trafikverket av regionförbund och berörda kommuner.
          </p>
          <p xml:id="i-RThZZNxaeYeFNM2D5ZxugA">
            Det är intressant i sammanhanget att notera vad som sägs i punkt
            11 i direktiv 2001/14/EG, om tilldelning av infrastrukturkapacitet
            och uttag av avgifter för nyttjande av järnvägsinfrastruktur:
            Systemen för fastställande och uttag av avgifter och tilldelning
            av kapacitet bör möjliggöra lika och icke-diskriminerande tillträde
            för alla företag och i möjligaste mån söka tillgodose behoven
            hos samtliga användare och trafiktyper på ett rättvist och icke-diskriminerande
            sätt.
          </p>
          <p xml:id="i-UypXSoaQ4ywjvDN6u1eWK8">
            Fler spår är naturligtvis en grundförutsättning för att lösa
            trängseln. Såväl ökad pendeltågstrafik som fjärr- och godstrafik
            behövs. Det är därför mycket allvarligt att det i den nationella
            planen för Sveriges transportsystem 20102021 varken finns pengar
            för Ostlänken eller pengar för investeringar på Södra stambanan
            mellan storstadsområdena. I detta redan akuta läge planeras alltså
            inte någon insats före år 2022. Samtidigt ska fler operatörer
            slåss om tåglägen med början 2012. Tyvärr är det alltså ett sannolikt
            scenario att den påbörjade utträngningen av ett helt pendeltågssystem
            kommer att fortsätta tills det till slut blir ointressant att
            köra pendeltåget.
          </p>
          <p xml:id="i-6WHss9hrVYYfe61FPHtLHz">
            När trafiken längs ryggraden Södra stambanan på detta sätt gått
            i taket så är det mycket svårt att komma ikapp genom att lappa
            och laga. Det blir hela tiden otillräckliga åtgärder och totalkostnaden
            blir stor. Kostnaden står inte i proportion till nyttan.
          </p>
          <p xml:id="i-35NuVCfmRsSYswKGTDij3v">
            Det är i första hand därför Ostlänken behövs som systemgrepp.
            Den allt allvarligare kapacitetsbristen på järnvägen mellan Linköping
            och Stockholm vänds till en långsiktigt hållbar nationell lösning
            som samtidigt öppnar för att utveckla pendeltåget i Östergötland
            och öka godstrafiken. Alternativet är ohållbart. Att låta ryggraden
            i landets järnvägssystem få en allt mindre betydelse under 2000-talet
            vore att förneka de tydligt påtalade behoven som regionen och
            hela södra Sverige har av ökad spårtrafik . Denna marginalisering
            får inte ske. Under den förra planeringsperioden satsades 2,5
            kronor på järnväg för varje krona på väg. I regeringens budgetproposition
            för 2011 framgår däremot att investeringarna i järnväg sänks med
            två tredjedelar under fem år. År 2014 kommer investeringarna i
            väg att vara mer än 2,5 gånger så stora som investeringarna i
            järnväg, med nuvarande regerings politik. 1 Det innebär att många
            angelägna projekt för att öka kapaciteten och minska sårbarheten
            i järnvägsnätet inte blir av. Med regeringens politik kommer Sverige
            att ligga långt efter mer framsynta länder. I Spanien, till exempel,
            finns en målsättning att minst 90 procent av befolkningen ska
            ha högst fem mil till närmaste höghastighetsbana senast 2020.
            I Parisregionen har man bestämt sig för att minst 80 procent av
            investeringarna i infrastruktur ska gå till kollektivtrafiken
            eftersom nya vägar inte löser trängsel eller andra problem. Ett
            väl fungerande, utbyggt järnvägsnät behövs för snabba, klimatvänliga
            och säkra transporter lika väl i Sverige.
          </p>
          <p xml:id="i-KWps91bnxZdM8LqGc38gyE">
            Järnvägsutredningarna för Ostlänken är klara efter sju års arbete.
            Planeringen har utgått från statens tidigare långstidsplan 20042015
            och har kommit långt. Den lokala mobiliseringen är mycket stor,
            såväl mycket pengar som engagemang har investerats av kommuner,
            företag och organisationer, som nu väntar på att arbetet med att
            förverkliga Ostlänken ska fortsätta.
          </p>
          <p xml:id="i-RSuunMZxt3YgWn2ppwTGjz">
            Verkligheten visar att det var ett allvarligt misstag att Ostlänken
            ströks i den nya åtgärdsplanen 20102021. Detta måste repareras
            så gott det går genom att klartecken ges för fortsatt planering.
            Ett avtal med staten om hur detta ska gå till träffades i mars
            2010. Där garanterar de berörda kommunerna och landstingen ett
            avsevärt ekonomiskt bidrag till Trafikverkets fortsatta järnvägsplanering.
          </p>
          <p xml:id="i-H7PEwCSVp3bmYwaFZUfvou">
            Mot bakgrund av detta anser jag att regeringen bör göra en avsiktsförklaring
            för utbyggnad av höghastighetsbanor, däribland Ostlänken, som
            kan avlasta den befintliga järnvägen. Projektering och byggstart
            bör ske under mandatperioden. Detta bör riksdagen ge regeringen
            tillkänna som sin mening.
          </p>
          <p xml:id="i-5sS9m5dsWWyyKAjj4XHeoq">
            Självklart är det en fördel att handla upp bygget av hela Ostlänken
            på en och samma gång för att få bra villkor och ett samlat genomförande
            men det kan också delas upp i etapper. Här är delsträckan NorrköpingMjölby
            en av de mest relevanta sträckorna för att lösa de allt mer akuta
            problemen där Östgötapendeln trängs med fjärr- och godståg.
          </p>
          <head xml:id="i-VtPoHnvaEAivLi5dfBQV3d" type="h2">
            Länstågstrafiken LinköpingVästervik samt LinköpingKalmar
          </head>
          <p xml:id="i-Dwi4EbEvTnBMdaFxnhyM7X">
            Linköping är en universitetsstad och har ett universitetssjukhus
            samt högteknologiskt näringsliv. Allt detta medför stor inpendling
            till kommunen. I Kalmar län finns många orter med högklassiga
            boendemiljöer nära havet och relativt lågexploaterad natur. För
            att binda samman dessa olika regioner bör befintlig järnväg mellan
            Linköping och Västervik, Tjustbanan, samt Linköping och Kalmar,
            Stångådalsbanan, rustas upp för högre hastigheter. I regionen
            har man nyligen investerat i nya Itinotåg, med en maxhastighet
            om 140 km/tim. Maxhastigheten för dessa banor är 110120 km/tim.,
            men genomsnittshastigheten ligger kring 7080 km/tim. Att rusta
            upp banorna med helsvetsad räls kostar cirka 60 miljoner kronor
            per mil, vilket motsvarar cirka 10 procent av nybyggnadskostnaden.
            Det skulle ge stora regionalpolitiska vinster att rusta upp dessa
            länsbanor, liksom på många andra håll i landet.
          </p>
          <p xml:id="i-GzFBWqgybfQKZsFBz436Eb">
            I det rödgröna samarbetet har vi avsatt en särskild pott om 9
            miljarder kronor fram till 2021 för infrastrukturåtgärder som
            har fokus på jobb, klimat och kollektivtrafik. Länen har möjlighet
            att ansöka om dessa medel via Trafikverket. Minst en miljard kronor
            ska användas till kollektivtrafik och en betydande del av det
            totala anslaget ska användas för att förbättra utnyttjandet av
            lågtrafikerade banor, till exempel Inlandsbanan, Tjustbanan, Stångådalsbanan,
            Västerdalsbanan och Bohusbanan.
          </p>
          <p xml:id="i-HzDx1nHGtzMVyzpukCcUwL">
            Mot bakgrund av detta anser jag att regeringen bör göra en särskild
            satsning på upprustning av lågtrafikerade banor/länsjärnvägar.
            Detta bör riksdagen ge regeringen tillkänna som sin mening.
          </p>
        </div>
        <div xml:id="i-E3VGuYAwMQ5vihawjfQYn8" type="motSignatures">
          <list xml:id="i-4Hi4peFJHfFFtq9CVMx7Pn">
            <item xml:id="i-9puiTMthW2V9bZ4p3sNGrk" who="i-DLt3BwBDVwBxqxVEki5m5B">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
