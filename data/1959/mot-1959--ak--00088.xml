<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__88/mot_1959__ak__88-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 88 år 1959
          </p>
          <p>
            Nr 88
          </p>
          <p>
            Av herr Hansson i Skegrie m. fl., angående åtgärder för utnytt-
            jande av kronoskog vid jordbrukets rationalisering.
          </p>
          <p>
            De senare årens åtstramning inom näringslivet har såsom torde
            vara all- mänt bekant i särskilt hög grad gått ut över jordbruket,
            som redan dessför- innan varit eftersatt i lönsamhetsutvecklingen.
          </p>
          <p>
            Vi torde icke behöva närmare redogöra för orsakerna härtill eller
            för de verkningar härav som jordbrukets utövare haft och har att
            vidkännas, me- dan andra befolkningsgrupper i stort sett kunnat
            glädja sig åt förbättrade utkomstförhållanden och en höjning av
            levnadsstandarden, ett faktum som i och för sig hälsas med tillfredsställelse.
          </p>
          <p>
            Mot bakgrunden av påtalade utveckling är det naturligt och har
            det varit nödvändigt för jordbrukarna att själva söka göra det
            bästa möjliga av si- tuationen. Bland de åtgärder som därvidlag
            kunnat komma i fråga har det framstått såsom en grundbetingelse
            att söka stärka och konsolidera bonde- jordbruket såsom ekonomiskt
            företag. Att så kan ske är för övrigt lika myc- ket en förutsättning
            för fortsatta framsteg inom näringslivet över huvud taget och
            således icke ett isolerat jordbruksintresse. Den yttre rationalise-
            ringen, dvs. att tillse att de enskilda jordbruken erhåller ändamålsenlig
            stor- lek, ägosammansättning och arrondering, har visat sig vara
            den första åt- gärd man bör inrikta sig på. Tack vare lantbruksorganisationens
            intensifie- rade arbete på detta område i samverkan med jordbrukarna
            har redan åt- skilligt blivit uträttat i sådant syfte. Men alltför
            mycket återstår ännu, och tyvärr måste vi konstatera att här vissa
            hinder möter som synes oss onödigt fördröja dessa för jordbruket
            livsviktiga strävanden.
          </p>
          <p>
            Såsom landets största jordägare intar domänverket en viktig roll
            när det gäller att tillhandahålla erforderlig mark för att tillskapa
            ändamålsenliga jordbruk. Domänverkets statistik över dess markinköp
            och markförsälj- ning företer en bild som tydligt nog belyser
            hur verkets markinnehav ökat avsevärt under senare år, medan däremot
            överlåtelse till bondejordbruket mycket sällan förekommit. Visserligen
            kan det invändas att domänverkets försäljning av inägojord betydligt
            överstigit dess förvärv av dylik jord, men som väsentligt kvarstår
            att skogsmark i långt större utsträckning hamnat hos domänverket.
            Samtidigt har det visat sig att av domänverket innehavda marker
            praktiskt taget varit undandragna och icke stått till buds för
            utvidg-
          </p>
          <pb facs="riksdagen-motions-pdf/data/1959/mot_1959__ak__88/mot_1959__ak__88-002.pdf"/>
          <p>
            Motioner i Andra kammaren, nr 88 år 1959 13
          </p>
          <p>
            ning av bondejordbruken. Med den ökade betydelse skogen fått
            för jordbru- ket är detta förhållande minst sagt otillfredsställande.
            Vådorna av rådande svårigheter att taga i anspråk kronans skogar
            i rationaliseringsverksam- heten är påtagliga. Ehuru från rationaliseringsorganens
            sida säkerligen gjorts vad som varit möjligt utifrån föreliggande
            förutsättningar, måste nya och verksammare grepp enligt vår mening
            till för att behovet både av till- skottsmark i form av skogsmark
            och av arronderingsförbättring i skogs- marken skall kunna tillgodoses
            medelst medverkan med kronans skogar. Visserligen förbises icke
            att kronoskogarna till stor del är belägna i lapp- markerna, men
            deras förekomst i övriga landsdelar är dock av betydande omfattning.
          </p>
          <p>
            Det främsta hindret mot skogsförvärv från kronan synes möta i
            den om- ständigheten att domänverket såsom affärsdrivande verk
            har att tillvara- taga de intressen som därmed är förknippade
            och som slår igenom i verkets prispolitik. Domänverket kan därvidlag
            satsa på en långsiktig framtidsin- vestering, där förräntningskraven
            tycks sättas låga medan den enskilde jordbrukaren måste tänka
            på att skogsavkastningen skall förränta köpeskil- lingen efter
            en räntenivå, som svarar mot det allmänna ränteläget. Den fort-
            gående inflationen har dessutom gynnat en långtidsplanering. Detta
            har bland annat lett till att domänverket vid såväl inköp som
            försäljning an- sett sig kunna tillämpa en högre prisnivå, varigenom
            det ställt sig för dyrt för jordbrukarna att konkurrera vid domänverkets
            inköp eller reflektera på dess försäljningsvillkor. Olika lösningar
            har dryftats och prövats för att komma till rätta med detta prisproblem.
          </p>
          <p>
            Vi är givetvis icke i tillfälle att här anvisa en lösning av
            frågan i dess helhet om hur kronans mark skall kunna ställas till
            förfogande för ratio- naliseringsändamål på villkor som kan bäras
            av den enskilde jordbrukaren. Det är emellertid nödvändigt att
            åtgärder snarast vidtages så att kronoskog i erforderlig utsträckning
            kan utnyttjas för att stärka bondejordbruket, som är och kommer
            att förbli en hörnsten i vårt näringsliv och måste ha be- tingelser
            att kunna bedrivas såsom någorlunda lönande. Den mest angelägna
            åtgärden i sådant syfte är att samma priser tillämpas vid domänverkets
            för- säljningar som de, vilka tillämpas i marknaden, där domänverket
            kan göra sina inköp. När vi nu uppehållit oss närmast vid prisfrågan
            har vi dock icke bortsett från att det givetvis kan finnas olika
            hjälpmedel att under- lätta överföring av kronomark till stödskog,
            exempelvis genom ägobyte eller genom att lantbruksorganisationen
            inträder såsom förmedlare.
          </p>
          <p>
            Att vi ställt domänverkets prissättning i förgrunden beror även
            på att denna givetvis påverkar prisnivån på skog i allmänhet och
            att vi finner det angeläget att söka motverka att denna stiger
            till följd av åtgärder från kro- nans sida, något som icke kan
            vara önskvärt såsom fördyrande för både jordbrukets och skogsbrukets
            produktionskostnader.
          </p>
          <pb facs="riksdagen-motions-pdf/data/1959/mot_1959__ak__88/mot_1959__ak__88-003.pdf"/>
          <p>
            14 Motioner i Andra kammaren, nr 88 år 1959
          </p>
          <p>
            I enlighet med det anförda får vi hemställa, att riksdagen måtte
            hemställa hos Kungl. Maj:t att skyndsamma åtgärder vidtages för
            att åstadkomma regler för en prissättning, som möjliggör byte
            och försäljning av kronoskog för jordbrukets yttre rationalisering
            såsom för- utsattes i 1947 års riksdagsbeslut.
          </p>
          <p>
            Stockholm den 23 januari 1959
          </p>
          <p>
            Nils G. Hansson
          </p>
          <p>
            i Skegrie S. G. W. Wahlund J. Onsjö Axel Rubbestad Per Svensson
            Lars Eliasson Anders Pettersson i Stenkyrka i Sundborn i Dahl
            C. 0. Carlsson J. W. Pettersson S. Vigelsbo
          </p>
          <p>
            i Bakeröd i Norregård
          </p>
        </div>
      </div>
    </body>
  </text>
</TEI>
