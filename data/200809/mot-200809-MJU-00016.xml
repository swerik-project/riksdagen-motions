<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00016">
  <teiHeader>
    <fileDesc>
      <titleStmt>
        <title>med anledning av prop. 2008/09:162 En sammanhållen klimat- och energipolitik – Klimat</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:162 En sammanhållen klimat- och energipolitik – Klimat</title>
          <idno type="rdwebb">GW02MJ16</idno>
          <rs type="number">MJ16</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ16/text</ref>
          <ref type="dokument_url_html">http://data.riksdagen.se/dokument/GW02MJ16</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ16</ref>
          <ref type="doc">http://data.riksdagen.se/fil/C5D87F3A-5894-4F7E-AAF8-0787022A9B29</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7yLh2tQLGzC5kTJUoDg2XZ" type="basedOn"/>
        <correspContext corresp="i-7yLh2tQLGzC5kTJUoDg2XZ">
          <ref>Proposition 2008/09:162</ref>
        </correspContext>
        <correspAction xml:id="i-7Vfwb3S7yPrGambjsm35k1" type="signed"/>
        <correspContext corresp="i-7Vfwb3S7yPrGambjsm35k1">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FrC3WwfjWAuoWu4BnbedDa"/>
        </correspContext>
        <correspAction xml:id="i-MinP5PNqMfGXZBvTkNzwY7" type="referral">
          <date when="2009-04-03"/>
        </correspAction>
        <correspAction xml:id="i-MKMaCpMnhrpakFzdq82oGR" type="dismissal">
          <date when="2009-04-02"/>
        </correspAction>
        <correspAction xml:id="i-MaLM3y1gFdg8dbkoyHMfq1" type="dismissal">
          <date when="2009-04-02"/>
        </correspAction>
        <correspAction xml:id="i-GjB7o4V38mS2Aq9C1A5nre" type="transfer">
          <date when="2009-04-01"/>
        </correspAction>
        <correspAction xml:id="i-SeKs1BYAG3KwUo1MT3hbv6" type="submission">
          <date when="2009-04-01"/>
        </correspAction>
        <correspAction xml:id="i-Hbuitnq5EsfawYmcyoWA3N" type="assigned"/>
        <correspContext corresp="i-Hbuitnq5EsfawYmcyoWA3N">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XNPPBJdWzpqWcnHDG9orYb" type="motBody">
        <div xml:id="i-LZrmGuGWnCwsVieXWiu3X9" type="motProposal" subtype="förslag">
          <head xml:id="i-12NLAAZ3WWw7yN6dse7WgV">
            Förslag till riksdagsbeslut
          </head>
          <list xml:id="i-GtK64TcYrbPKQVX5Kckpid" style="ol">
            <item xml:id="i-K7ug4NmEHUyE4bWCTc1Lip">
              Riksdagen tillkännager för regeringen som sin mening vad som
              anförs i motionen om att satsa på och prioritera strategiska gröna
              infrastrukturinvesteringar.
            </item>
            <item xml:id="i-ArAiEjBuNjgQNeE3x5vRRT">
              Riksdagen tillkännager för regeringen som sin mening vad som
              anförs i motionen om behovet av satsningar på att öka miljöbilsförsäljningen.
            </item>
            <item xml:id="i-8o6sjkQDCJiMyGVJDXyvxo">
              Riksdagen tillkännager för regeringen som sin mening vad som
              anförs i motionen om efterkonvertering av gamla bilar.
            </item>
            <item xml:id="i-4zuBjzvDtHRZnvFinsAmEq">
              Riksdagen tillkännager för regeringen som sin mening vad som
              anförs i motionen om en skrotningspremie.
            </item>
            <item xml:id="i-Kf92pB21yhhmuCYQrRaUnT">
              Riksdagen tillkännager för regeringen som sin mening vad som
              anförs i motionen om drivmedelscertifikat.
            </item>
            <item xml:id="i-Q1bkY3ZxaXJNo7mecWzDiK">
              Riksdagen tillkännager för regeringen som sin mening vad som
              anförs i motionen om utsläppshandel för konkurrensutsatta energiintensiva
              företag.
            </item>
          </list>
        </div>
        <div xml:id="i-S6xoAJYsutkab2f1nwRgxa" type="motContent">
          <head xml:id="i-P478Pvq1h6QRvsDs8wpSAK" type="h1">
            Motivering
          </head>
          <p xml:id="i-LcSDYvw9XhLqdmTD1fg4C4">
            Socialdemokraterna, Vänsterpartiet och Miljöpartiet presenterar
            vårt samlade alternativ till regeringens klimat- och energipolitik
            i en gemensam motion. I den gemensamma motionen redogör vi för
            våra förslag till mål, strategier och inriktning för klimatpolitiken
            samt lägger ett antal gemensamma förslag till åtgärder för en
            mer ambitiös politik. I separata kommittémotioner redovisar våra
            partier ytterligare förslag för att nå våra gemensamma mål. Inför
            valet 2010 kommer vi att möta väljarna med ett samlat alternativ
            till regeringens politik.
          </p>
          <p xml:id="i-YXUFMifGe1FnvmW83Qdt8S">
            Vi Socialdemokrater hänvisar till den gemensamma motionen för
            att ge en övergripande bild av vår syn på klimatpolitiken och
            dess olika delar. I denna motion lyfter vi fram några Socialdemokratiska
            förslag på klimatområdet.
          </p>
          <head xml:id="i-Y388Lv34YVY1HZCoooieqQ" type="h2">
            Inledning
          </head>
          <p xml:id="i-4tnrTU1xySiXKqMikXNtG7">
            Vi socialdemokrater vill bygga ett ekonomiskt, socialt och ekologiskt
            hållbart samhälle, där människors livskvalitet kan öka utan att
            det skadar vår gemensamma miljö. Vi vill stimulera en dynamisk
            tillväxt som samtidigt är hållbar. Dagens tillväxt ska inte ske
            på bekostnad av framtida generationers möjligheter att leva ett
            gott liv. Välfärd och möjligheter ska komma alla till del. Det
            kräver solidaritet mellan människor och mellan generationer.
          </p>
          <p xml:id="i-DrnVh8qA1YNGA7134XUwon">
            Omställningen kommer att ställa krav på oss. Den blir inte enkel.
            Det krävs förändringar i det sätt vi lever, och det krävs en tydlig
            och radikal politik. Vi behöver göra av med mindre energi, använda
            nya miljövänliga och effektiva bränslen och tekniker och återvinna
            det vi förbrukar.
          </p>
          <p xml:id="i-NJptV5HM7afp7Umb8KT4rx">
            Förändringarna rymmer samtidigt stora möjligheter. De kan fungera
            som drivkrafter för en positiv utveckling, inte minst ekonomiskt.
            Investeringar i ny effektiv miljö- och klimatvänlig teknik stärker
            företagens konkurrenskraft, skapar nya företag och ökar potentialen
            för handel och exportintäkter. Genom att Sverige går före i omställningen
            kan våra företag bli världsledande i att utveckla den teknik och
            företagsstyrning som världen efterfrågar i kampen mot klimatförändringarna.
          </p>
          <head xml:id="i-GBQ5EqrjqqPXLLFoXnTp3p" type="h2">
            Transporter
          </head>
          <p xml:id="i-WfD9VHX8Sr5S65xXwmf5Lo">
            Transportsystemet står inför en stor klimatutmaning. Möjligheterna
            till positiv förändring är dock stora. Vi behöver stödja nya miljövänliga
            tekniker och bränslen, stimulera människor att lägga om sina resvanor
            och investera i järnväg och kollektivtrafik.
          </p>
          <p xml:id="i-5yhmddNkb9c6G2SZA8oZ8v">
            Sveriges olika geografiska förutsättningar, de långa avstånden
            och de vitt skilda levnadsvillkoren för människor som bor i städer
            jämfört med på landsbygd och i glesbygd, är en av våra viktigaste
            utgångspunkter. I städer är det nödvändigt att investera för att
            få fler att resa kollektivt i större utsträckning än i dag om
            klimatet ska hålla. På landsbygden kommer bilen även i framtiden
            att vara viktig för persontransporter. Men bilismen ska vara smartare,
            renare och effektivare än i dag. Näringslivets behov av goda transportmöjligheter
            med liten klimatpåverkan måste tillgodoses oavsett var företagen
            ligger, vad som produceras eller vilka tjänster som säljs.
          </p>
          <head xml:id="i-T3wuuqDWyYKhtcMV9ZWwQb" type="h2">
            Järnväg före väg
          </head>
          <p xml:id="i-DFWPMGMbxEj9aSieM9bod1">
            Vi socialdemokrater vill öka satsningarna på tåg och järnväg
            och vi vill fortsätta att prioritera järnväg före väg på det sätt
            som gjordes i infrastrukturpropositionen 2001. Tågtransporter
            är ekologiskt hållbara; de utgör en oerhört viktig tillväxtfaktor
            och de håller ihop Sverige.
          </p>
          <head xml:id="i-K87E9s2xVxTcWKhfQ3NrTN" type="h2">
            Närtidssatsning
          </head>
          <p xml:id="i-BfcUzbuETXmVZE3n7KZ3W7">
            I vår närtidssatsning föreslår vi ytterligare investeringar i
            järnvägar t.ex. en satsning på en del av Hamnbanan i Göteborg
            och Centrumbanan i Södertälje ökade statsbidrag för kollektivtrafik
            samt utbyggnad av delar av E22 i Skåne till fyrfilig motorvägsstandard.
            För att ta ett första steg för höghastighetståg pekar vi ut Ostlänken
            mellan Järna och Linköping som en strategisk framtidsinvestering
            och lägger förslag om att lånefinansiera denna investering.
          </p>
          <head xml:id="i-3mpRxuzwZa5NDXxzRUZ7Ne" type="h2">
            Miljöbilspremie
          </head>
          <p xml:id="i-Kfxwsg7LKiQZnPrJqK7rbp">
            Det är även viktigt att stödja investeringar i svensk fordonsindustri
            i syfte att både minska utsläppen och klara sysselsättningen i
            fordonsbranschen. Regeringen har i stället i förtid avskaffat
            miljöbilspremien och trängselskattebefrielsen i Stockholm samt
            slopat den tidigare skrotningspremien. Sammantaget är detta ett
            mycket hårt slag mot utvecklingen och försäljningen av miljöbilar,
            som riskerar att förvärra jobbkrisen inom fordonsindustrin. Vi
            föreslår därför en förlängd miljöbilspremie året ut.
          </p>
          <head xml:id="i-D3WxZQ8tJzZsoNWSstAvGc" type="h2">
            Grön bonus
          </head>
          <p xml:id="i-N3THqXKDDpUhfqvLz8A7pD">
            Vi föreslår dessutom att en ny generös grön bonus införs för
            den som köper en bil som uppfyller kraven för miljöbilspremie
            och som samtidigt skrotar sin gamla bil under 2009. Den som köper
            en miljöbil och samtidigt skrotar en bil som är minst nio år gammal
            får en sammanlagd bonus på 25 000 kr. För att det inte ska uppstå
            fusk genom handel med skrotbilar måste den som lämnar sin gamla
            bil ha ägt den i minst ett år. Premien bör gälla hela 2009 ut.
            Totalt beräknas uppemot 10 000 nya bilar köpas och 10 000 miljöfarliga
            bilar skrotas med stöd av denna nya bonus.
          </p>
          <head xml:id="i-K9gPk39yxdxF774mq2Rej8" type="h2">
            Bilskrotningspremie
          </head>
          <p xml:id="i-NmpkRsX6cSAtVKWXUjhDDu">
            Sverige har Europas äldsta bilpark. Den moderatstyrda regeringen
            har trots detta drivit igenom ett avskaffande av bilskrotningsfonden.
            Det finns inte längre någon stimulans för att göra sig av med
            gamla, miljöstörande fordon. Det är viktigt att de äldsta fordonen
            mönstras ut.
          </p>
          <head xml:id="i-Cone2ZzPUSgbY8fj8b2EZ2" type="h2">
            Efterkonvertering av bilar
          </head>
          <p xml:id="i-LHH2NfCr2NmDbo3StKN2ME">
            Även med insatser som en miljöbonus eller skrotningspremie finns
            en risk att bilparken inte förnyas i den takt som krävs för att
            nå önskade utsläppsminskningar. De bensinbilar som säljs i dag
            kommer att finnas kvar under lång tid på de svenska vägarna. Därför
            föreslår vi ett efterkonverteringsstöd riktat mot den befintliga
            bilparken. (Detta beskrivs också i vår gemensamma motion med Vänsterpartiet
            och Miljöpartiet.)
          </p>
          <head xml:id="i-PSYVUuYjGw5n5HvKvWavVj" type="h2">
            Drivmedelscertifikat
          </head>
          <p xml:id="i-WPoHRRX6sWZmR2xdYnDq8J">
            Ett övergripande syfte med våra satsningar är att göra alternativen
            kostnadsmässigt konkurrenskraftiga i förhållande till bensin eller
            bensindrivna bilar. På sikt vill vi också införa ett system med
            drivmedelscertifikat för att stimulera produktionen av andra generationens
            förnybara drivmedel. Modellen är det system med gröna certifikat
            som tillämpas inom energisektorn. Företag som säljer bensin ska
            åläggas att producera eller köpa en viss mängd alternativa bränslen
            i förhållande till den bensin de säljer. Genom att kvoten höjs
            blir alternativen mer lönsamma att framställa.
          </p>
          <head xml:id="i-UFC4hn4TsKmjjPfdHjBpd4" type="h2">
            Avståndsbaserat reseavdrag
          </head>
          <p xml:id="i-TBzdD1AT2E4dUD6FhxHFvg">
            Vi vill undersöka möjligheten att genomföra ett reseavdrag baserat
            på avstånd i stället för kostnader. Det är både gynnsamt för miljön
            och kan ha stor betydelse för den som bor i glesbygd och har långt
            till arbetsplatsen.
          </p>
          <head xml:id="i-VFtcwdgdu9ALzyU72AYeXy" type="h2">
            Industrins villkor
          </head>
          <p xml:id="i-BrnWdfEwPSpP5AuzREyA8i">
            Vi Socialdemokrater anser att de energiintensiva företagen bör
            undantas från EU:s utsläppshandelssystem om de är utsatta för
            hård konkurrens från delar av världen som saknar liknande utsläppshandelssystem.
            Detta kan exempelvis göras genom att de tilldelas gratis utsläppsrätter.
            Samtidigt föreslår vi att den svenska regeringen driver förslag
            om global utsläppshandel inom konkurrensutsatta energiintensiva
            industrier, exempelvis stålindustrin. Det skulle kunna minska
            de globala utsläppen och gynna de företag som utvecklar mer klimatvänliga
            tekniker utan att försämra den internationella konkurrensen.
          </p>
          <head xml:id="i-3W5HvK6GxBwJXHP8JGWo7G" type="h2">
            Boe n det
          </head>
          <p xml:id="i-PytT74Jbc4CfXzL2JfMoRd">
            En stor del av energianvändningen sker i våra bostäder, och här
            har också den tekniska potentialen för energieffektivisering bedömts
            vara mycket stor. Den socialdemokratiska regeringen satte 2006
            upp målet att den totala energianvändningen i bostäder borde minska
            med 20 % till 2020 och med 50 % till 2050. Energieffektiviseringsutredningen
            visar nu att Sverige redan med de styrmedel som den socialdemokratiska
            regeringen införde når målet om 20 % generell energieffektivisering
            t.o.m. 2020 och att potentialen framöver är stor. Vi anser därför
            att såväl Sveriges generella nationella mål som energianvändningen
            i bostäder måste minskas med 25 % till 2020, precis som vi beskriver
            i vår gemensamma motion med Miljöpartiet och Vänsterpartiet. Utan
            styrmedel och en aktiv politik riskerar dock en mycket stor del
            av energieffektiviseringarna att inte bli av. Därför vill vi föreslå
            nya åtgärder för ökad energieffektivisering.
          </p>
          <head xml:id="i-QKdb41yg4CizPMDTDoNPuz" type="h2">
            Miljardprogram för miljonprogrammen
          </head>
          <p xml:id="i-XQ6UKXrXo1RMTpYXip6hTT">
            I stora delar av bebyggelsen från rekordåren, det s.k. miljonprogrammet,
            krävs nu omfattande investeringar i fastigheterna. Fastighetsägare
            måste göra stora insatser för att tekniskt renovera och klimatanpassa
            bebyggelsen. Renoveringen av miljonprogrammens fastigheter är
            och måste vara ett ansvar för fastighetsägarna. Men upprustningen
            av miljonprogrammens fastigheter ger unika möjligheter att samtidigt
            förändra och lyfta hela områden. Vi vill att staten och näringslivet
            tar ett gemensamt ansvar med kommunsektorn i det breda arbetet
            att utveckla miljonprogramsområdena och därmed skapa fler attraktiva
            bostadsområden.
          </p>
          <p xml:id="i-HPdgE2zfHKBvrQaxHWCWtS">
            Staten ska tillsammans med kommunsektorn och näringslivet utveckla
            breda investeringsprogram. Programmens syfte är att genom strategiska
            investeringar bidra till att fastighetsägarnas upprustning möts
            av andra tydliga förbättringar i områdena. Programmen kommer att
            innehålla riktade investeringar i bl.a. skolan, ungas fritid och
            närpolisen i miljonprogramsområdena. Stöd till riktade investeringar
            ska också lämnas för att säkerställa att upprustningen görs på
            ett sätt som stimulerar till social och ekologisk hållbarhet.
            Förutsättningarna för detta kommer att preciseras närmare inför
            2010 och 2011.
          </p>
          <head xml:id="i-RwM1G15AfjMWKH7sqBX4R1" type="h2">
            Klimatbonus
          </head>
          <p xml:id="i-LrvgftwquZCBqzAEdopt7C">
            Utöver ROT:en föreslår vi att investeringar i klimatsmarta lösningar
            för bostäder ska stödjas. Fastighetsägare som gör denna typ av
            investering ska kunna ansöka om en klimatbonus. Stödet ska gå
            till investeringar i en klimatsmartare lösning än den man har
            i dag. I stället för att bara stödja en form av klimatinvestering,
            som var fallet med det tidigare konverteringsstödet, så vill vi
            här skapa möjligheter för en mångfald av lösningar. Det kan röra
            sig om att gå från oljepanna till bergvärme, förbättra isoleringen,
            köpa nyare, mer täta fönster och dylikt.
          </p>
          <head xml:id="i-CDmDppFVtdtT8fmAMWHPMQ" type="h2">
            Investera i välfärdens byggnader
          </head>
          <p xml:id="i-MGExCPrzAjh66EmWBw1NfQ">
            Vi vill investera 500 miljoner kronor 2009 i riktade statsbidrag
            till de kommuner som rustar upp förskolor, skolor och äldreboenden
            för att möta angelägna behov. För att kommunerna ska få del av
            bidraget ska investeringarna präglas av miljö- och klimattänkande
            samt minskad energianvändning.
          </p>
          <head xml:id="i-4Jc53UXk6igNEA54yr7Qs6" type="h2">
            Bygg framtidens klimatsmarta bostäder
          </head>
          <p xml:id="i-DAXMJmRvWvTNaF1LwLCiUN">
            Vi ser ett behov framöver av ett investeringsstöd för hyresrätter,
            inte minst för att öka möjligheten för ungdomar och studerande
            att få en egen bostad. Brist på bostad till en överkomlig kostnad
            ska inte få utgöra ett hinder för att kunna anta en högskoleplats
            eller kunna etablera sig på arbetsmarknaden. Här spelar hyresrätten
            en viktig roll. För att allmännyttan och privata fastighetsägare
            ska få ta del av investeringsstödet ska hårda krav ställas på
            klimatsmarta lösningar.
          </p>
        </div>
        <div xml:id="i-Kbv4Rt6s8ZCWZUDNwcaT9G" type="motSignatures">
          <list xml:id="i-D7EDDdSJQrE3krQdHGdkdT">
            <item xml:id="i-EgXUHn9H7o6VMTH28QM3Ld" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-5jJk5Mtj12tcX6msP4fAhB" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-VKKwcbD6ozYiKRJV5k5YjY" who="i-MKm68HiDPih8eisvsh6GJg">
              Bo Bernhardsson (s)
            </item>
            <item xml:id="i-JznxLi39ggKn8k4XCTC4qr" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-3zdv55Sd6GP4wNhZNgQ8D7" who="i-FrC3WwfjWAuoWu4BnbedDa">
              Jan-Olof Larsson (s)
            </item>
          </list>
        </div>
      </div>
    </body>
  </text>
</TEI>
