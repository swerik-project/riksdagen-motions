<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_392/mot_200405_MJ_392-0001.pdf"/>
      <pb facs="riksdagen-motions-pdf/data/200405/mot_200405_MJ_392/mot_200405_MJ_392-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            vC$ Kommittémotion
          </p>
          <p>
            Motion till riksdagen 2004/05:MJ392 RE av Sven-Erik Sjöstrand
            m.fl. (v)
          </p>
          <p>
            Genteknik och GMO
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening att Sverige
            i FN, WTO och i andra internationella forum skall kräva att befolkningens
            kunskap om nyttjande av lokala genetiska resurser skall skyddas
            och att varje befolkning bör ges rätten till de egna genetiska
            materialen från såväl växter som djur. 2. Riksdagen tillkännager
            för regeringen som sin mening att Jordbruksverket, Livsmedelsverket
            och Naturvårdsverket bör ges i uppdrag att göra en översyn av
            kvaliteten på riskbedömningarna samt föreslå mer enhetliga bedömningar
            av företagens ansökningar. 3. Riksdagen tillkännager för regeringen
            som sin mening att det alltid måste klargöras att alla fakta och
            forskningsresultat om miljö, hälsa, säkerhet och risker kring
            ett
          </p>
          <p>
            genmodifierat medel vid ansökan för kommersiell användning måste
            vara offentliga.
          </p>
          <p>
            Inledning
          </p>
          <p>
            Genteknik är metoder för att undersöka eller ändra en organismens
            ärftliga material. Avsikten med teknikerna är att de ska åstadkomma
            förändringar i arvsanlagen hos en organism. Med hjälp av genteknik
            kan man göra en mängd olika förändringar och nya produkter, bl.a.
            framställa DNA på konstgjord väg; mångfaldiga genetiskt material;
            isolera och analysera enskilda arvsanlag (gener) och ändra deras
            genetiska kod; föra över gener från en individ, ras eller art
            till en annan samt framställa olika ämnen och
          </p>
          <p>
            produkter som t.ex. proteiner, vaccin och läkemedelskomponenter.
          </p>
          <pb facs="riksdagen-motions-pdf/data/200405/mot_200405_MJ_392/mot_200405_MJ_392-0002.pdf"/>
          <p>
            Gentekniken har många olika tillämpningsområden. Den används
            såväl inom forskningen som inom den biotekniska industrin, men
            även inom jordbruket och miljövården. Gentekniken för med sig
            stora möjligheter, men den kan också få oreparerbara konsekvenser.
            Därför är människors oro högst befogad. Vi måste gå mycket försiktigt
            fram. Genteknikens oerhört snabba utveckling har gett människan
            möjlighet att gå över gränser och förändra arvsmassan i allt levande
            på ett sätt som naturen aldrig kan. Den nya tekniken öppnar möjligheter
            till nya botemedel mot sjukdomar och till djur och växter som
            ger högre avkastning. Den kan skapa förutsättningar för att minska
            lidandet och svälten i världen. Men vi måste fråga oss vilka risker
            den för med sig och vem som har makten över hur den används. Vilka
            levande varelser ska få klonas, och vem bär ansvaret om det går
            snett? Avsikten med denna motion är att i första hand ta upp riskerna
            med genmodifiering
          </p>
          <p>
            inom jordbruket och genmanipulerad mat.
          </p>
          <p>
            Mänsklighetens genskafferi privatiseras
          </p>
          <p>
            Några få stora transnationella företag håller idag på att ta
            kontrollen över den biologiska mångfalden i världen. Det är den
            mångfald som bönder världen över genom årtusendena utvecklat och
            förvaltat. Idag pratar vi om ”biokolonialismen” dvs. när företag
            i rika länder patenterar gener som har sitt ursprung i fattiga
            länder. Idén med patent är att den som har gjort en uppfinning
            har rätt till skydd under en viss tid, normalt 20 år. Men gener
            och annat liv kan inte uppfinnas, bara upptäckas. Möjligheten
            att ta patent på liv leder till att makten över den biologiska
            mångfalden koncentreras till de stora företagen som köper upp
            varandra i allt snabbare takt. Idag behärskar en handfull företag
            nästan all försäljning av bekämpningsmedel och genmodifierade
            grödor i världen. Variationsrika, lokalt anpassade sorter hotas
            att slås ut av de stora transnationella företagens enhetliga sortiment.
            Med ensidig odling följer beroende av stora mängder bekämpningsmedel
            och konstgödsel. Kortsiktigt kan det öka skördarna men till ett
            högt pris. Miljön och jordarnas bördighet försämras på sikt. Småbönder
            tvingas skuldsätta sig och lämna sina gårdar och med dem försvinner
            mångfalden och deras kulturer för gott. Enligt FN:s konvention
            om biologisk mångfald garanteras staterna och deras befolkning
            en suverän rättighet till sina genetiska resurser
          </p>
          <p>
            och inflytande över hur dessa används.
          </p>
          <p>
            MOT 200405 MJ 392.doc/RE 2004-09-30
          </p>
          <pb facs="riksdagen-motions-pdf/data/200405/mot_200405_MJ_392/mot_200405_MJ_392-0003.pdf"/>
          <p>
            Tyvärr får vi rapporter om att ursprungsbefolkningar tvingas
            att ställa sina kunskaper om medicinalväxter och områdets biologiska
            mångfald till förfogande för forskning - för att sedan kanske
            t.o.m. tvingas betala för de patenterade mediciner som forskningen
            tagit fram. Sverige bör i FN, WTO och i andra internationella
            forum kräva att urspungsbefolkningens kunskaper om nyttjande av
            lokala genetiska resurser skall skyddas och att varje befolkning
            bör ges rätt till de egna generna, såväl som till sina
          </p>
          <p>
            växters och djurs. Detta vill vi att riksdagen skall ge regeringen
            tillkänna.
          </p>
          <p>
            GMO inom jordbruket
          </p>
          <p>
            Största delen av de genmodifierade organismerna (GMO) som odlas
            i världen är avsedda att användas som djurfoder. Men GMO odlas
            också för att framställa livsmedel. Andra GMO-grödor odlas i industriellt
            eller medicinskt syfte. Odlingen av GMO inom jordbruket började
            i USA under 1990-talet. Sojabönan Round-up Ready som är resistent
            mot bekämpningsmedlet Round-up var först ut. Därefter har det
            kommit många olika GMO-varianter av sojabönor, majs, raps och
            bomull. Idag odlas knappt 60 miljoner hektar GMO-grödor i världen,
            främst i USA, Argentina, Kanada,och Kina. Dessa GMO-grödor har
            fått två nya egenskaper, 7590 har tillsatts resistents mot bekämpningsmedel,
            1790 har tillsatts ett inbyggt bekämpningsmedel mot insekter och
            896 har tillsatts båda egenskaperna. Över 90946 av utsädet till
            världens samlade GMO- areal levereras av ett företag Monsanto.
            Sedan GMO-grödorna introducerades i USA på 1990-talet har konsumtionen
            av Round-up stigit med 250960 i hela landet. I USA måste bönder
            som odlar herbicidresistenta grödor skriva under ett kontrakt
            som innebär att om de spar säd för att odla följande år eller
            om de använder en annan herbicid än företagets egna, riskerar
            de åtal. Detta gör genteknikföretagen för att skydda sina produkter
            och sina patent. Av de GMO-grödor som planterades runt om kring
            i världen år 2000 var 74946 herbicidresistenta. Även i de nordiska
            länderna är det just de GMO-grödor som är resistenta mot bekämpningsmedel
            som kan komma att odlas i framtiden om GMO-jordbruk blir tillåtet.
            Det pågår fältförsök på sådana GMO-grödor i både Sverige och Danmark.
            Upprepade gånger har man också funnit bekämpningsmedlet Round-up
            i danskt och
          </p>
          <p>
            svenskt grundvatten.
          </p>
          <p>
            MOT 200405 MJ 392.doc/RE 2004-09-30
          </p>
          <pb facs="riksdagen-motions-pdf/data/200405/mot_200405_MJ_392/mot_200405_MJ_392-0004.pdf"/>
          <p>
            Risker
          </p>
          <p>
            Det är svårt att bedöma risker vid användning av genmodifierade
            organismer. Och många av de produkter som innehåller GMO är inte
            märkta, vilket innebär att konsumenterna inte kan välja att avstå.
            Ursprungsmärkning, spårbarhet och märkning av GMO inom alla områden
            är nödvändigt, inte bara för konsumenternas skull utan även för
            att man i framtiden ska kunna åtgärda oönskade och oförutsedda
            risker. En annan svårighet följer överföringen av genetiskt material.
            Det råder alltid en osäkerhet om var i den mottagande organismens
            arvsmassa en överförd gen hamnar. Att helt förutsäga vilka egenskaper
            den modifierade genen i sin nya miljö ger upphov till är omöjligt.
            Och eftersom GMO är levande och ofta kan föröka sig själv kan
            eventuella problem bli svåra att åtgärda i efterhand. Det finns
            också risker med genetisk förorening. När de väl har släppts ut
            i de naturliga ekosystemet kan nya genetiskt manipulerade organismer
            växelverka med andra livsformer och reproducera sig, föra över
            karakteristiska drag eller mutera som svar på miljöpåverkan. I
            många fall kan de aldrig återkallas eller hållas tillbaka. Sannolikheten
            att en eller flera av dessa utsläpp skulle kunna skapa ekologiska
            skador ökar hela tiden alltefter som fler produkter blir godkända.
            Om den genmodifierade organismen korsar sig kan problem uppstå
            men det är långt värre om en organism tillförs gener som gör att
            den får ökad överlevnadsförmåga och därmed kan påverka flora och
            fauna. Idag kan vi säga att den nuvarande förståelsen av gentekniken
            är ytterst begränsad och forskarna känner inte till de långsiktiga
            konsekvenserna av att släppa ut dessa oförutsägbara livsmedel
            i miljön och i vår föda. Även om transnationella företag och deras
            politiska anhängare vill få oss att tro att genmanipulerade livsmedel
            är säkra och grundligt testade så har den ökande medvetenheten
            om riskerna satt igång en global våg av protester och ifrågasättande
            från konsumenter, bönder och livsmedelsföretag på
          </p>
          <p>
            många av världen största livsmedelsmarknader.
          </p>
          <p>
            Lagar och regler
          </p>
          <p>
            Inom EU har reglerna kring GMO varit hårt debatterade. Vid ett
            ministermöte 1999 beslöts om en skärpning av direktivet om avsiktlig
            utsättning och utsläppande på marknaden. Detta ministerrådsmöte
            resulterade också i att ytterligare tillstånd för GMO
          </p>
          <p>
            inte skulle ges förrän de nya reglerna blev klara. År 2003 kom
            två nya rättsakter inom
          </p>
          <p>
            MOT 200405 MJ 392.doc/RE 2004-09-30
          </p>
          <pb facs="riksdagen-motions-pdf/data/200405/mot_200405_MJ_392/mot_200405_MJ_392-0005.pdf"/>
          <p>
            GMO-området. Kraven på märkning utökades och tröskelvärdet för
            så kallad oavsiktlig eller tekniskt oundviklig inblandning av
            GMO sänktes från 1.090 till 0.990 av respektive ingrediens. Avsiktlig
            användning av GMO ska liksom tidigare deklareras. Inom EU gäller
            också en förordning om nya livsmedel och nya livsmedelsingredienser.
            Alla livsmedel framställda av GMO räknas som nya livsmedel. För
            att bli godkända får nya livsmedel varken innebära risker eller
            näringsmässiga nackdelar för konsumenterna. Nya livsmedel skall
            också märkas om de innehåller eller består av GMO. EU-direktiven
            innehåller några bra saker, bl.a. har försiktighetsprincipen skrivits
            in. Under år 2004 har några nya ansökningar kring GMO hanterats
            inom EU och detta har inneburit att moratoriet eller det tidsbegränsade
            stoppet som funnit för kommersiell odling av nya GMO-grödor har
            upphört. De ansökningar om GMO-grödor i kommersiell odling som
            har lämnats in till EU för att godkännas, har diskuterats flitigt.
            Inför besluten har det visat sig att Sverige är i full gång med
            att underminera den försiktighetsprincip som blev införd med EU-direktiv
            2001/18. Därmed är både befolkning och miljö lika oskyddade som
            under den gamla riskvärderingen. Enligt vår kännedom är det det
            ansökande företaget som också själv utarbetar riskvärderingen.
            Företaget kan sedan lämna in ansökan till det medlemsland där
            man sedan tror att ansökan blir bäst mottagen. I samband med ansökan
            kan mycket gå fel. Det kan finnas brister i riskvärderingen och
            otillräckliga beslutsunderlag kan leda till allvarliga konsekvenser
            som gör att ett genmodifierat livsmedel som inte skulle komma
            ut på marknaden gör det ändå. Att använda sig av försiktighetsprincipen
            är här av en avgörande betydelse. I vänsterpartiet anser vi att
            företag som själv utarbetar riskvärderingen måste göra detta utifrån
            enhetliga bedömningar och undersökningar. Det måste klargöras
            att alla fakta och forskningsresultat som har och göra med miljö,
            hälsa och säkerhet finns med i beslutsunderlaget. Ansvariga myndigheter
            vad gäller GMO-ansökningar i Sverige, t.ex. Jordbruksverket, Livsmedelsverket
            och Naturvårdsverket bör därför ges i uppdrag att göra en översyn
            av kvalitén på riskbedömningarna samt föreslå mer enhetliga bedömningar
            av företagens ansökningar. Detta bör riksdagen som sin mening
            ge regeringen till känna. Sverige är ett av de länder som av tradition
            har arbetat för en större öppenhet inom EU och vänsterpartiet
            hoppas att detta även fortsättningsvis skall vara den svenska
          </p>
          <p>
            linjen. Det är mycket viktigt att allmänheten har en så hög grad
            av offentlighet i GMO-
          </p>
          <p>
            MOT 200405 MJ 392.doc/RE 2004-09-30
          </p>
          <pb facs="riksdagen-motions-pdf/data/200405/mot_200405_MJ_392/mot_200405_MJ_392-0006.pdf"/>
          <p>
            frågor som möjligt. När stora delar av en ansökan sekretessbeläggs
            innebär det att miljöorganisationer och fristående forskare inte
            kan göra någon självständig granskning. Att motivera hemligstämpling
            av stora delar av en kontroversiell ansökan med att det kan orsaka
            företaget skada kan också vara känsligt. Om detta motiv skall
            väga tyngre än kravet på öppenhet sätts företagens bästa framför
            allmänhetens. Vänsterpartiet anser därför att det alltid måste
            klargöras att alla fakta och forskningsresultat som har med miljön,
            hälsa, säkerhet och risker kring ett genmodifierat medel vid ansökan
            för kommersiell användning måste vara offentliga.
          </p>
          <p>
            Detta bör riksdagen som sin mening ge regeringen till känna.
          </p>
          <p>
            Stockholm den 30 september 2004
          </p>
          <p>
            Sven-Erik Sjöstrand (v)
          </p>
          <p>
            Owe Hellberg (v) Kjell-Erik Karlsson (v) Sten Lundström (v) Karin
            Svensson Smith (v) Karin Thorborg (Vv) Gunilla Wahlén (v)
          </p>
          <p>
            MOT 200405 MJ 392.doc/RE 2004-09-30
          </p>
        </div>
      </div>
    </body>
  </text>
</TEI>
