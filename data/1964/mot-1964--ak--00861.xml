<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00861">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__861/mot_1964__ak__861-001.pdf"/>
      <fw xml:id="i-Fo9gRwYEigVGAekH5zrqns">
        4 Motioner i Andra kammaren, nr 861 år 1964
      </fw>
      <div xml:id="i-DYPhussGmjWNJgZNxCxGQw" type="motHeader">
        <div xml:id="i-Lf4QsJXAc53YkYNinoojxk" type="motTitle"/>
        <div xml:id="i-G44HQV3a59FWQwiYoNLWTd" type="motSubmissionInfo"/>
      </div>
      <div xml:id="i-BNruUrQwYucxXKnRJizj4x" type="motBody">
        <div xml:id="i-A118BJ5mMKY97rXN9CroHC">
          <p xml:id="i-WESQTfeDP86ZgpwNR4mVfX">
            Nr 861
          </p>
          <p xml:id="i-DJFrmT3ZeBVfaeQ15fWm9H">
            Av herr Eliasson i Sundborn m. fl., i anledning av Kungl. Maj:ts
            proposition nr 95, med förslag till lag angående ändrad lydelse
            av 1 $ lagen den 31 maj 1963 (nr 268) om igång- sättningstillstånd
            för byggnadsarbete.
          </p>
          <p xml:id="i-3ho82jkYLi4T3p4wtrQZ6P">
            (Lika lydande med motion nr 704 i Första kammaren)
          </p>
          <p xml:id="i-Vb3Cdm3ZkwoWhSJ689nMdT">
            Det är obestridligt att vi för den överskådliga framtiden måste
            räkna med ett ständigt ökat byggnadsbehov. För närvarande är uppmärksamheten
            särskilt riktad på den starkt ökade bostadsefterfrågan. I storstadsregioner-
            na och särskilt i stockholmsområdet har bostadsbristen under den
            senaste tiden blivit ett alltmer svårbemästrat problem. Men även
            inom andra sek- torer har vi att emotse en stegrad byggnadsefterfrågan,
            t.ex. i fråga om byggnader för näringslivet, trafikanläggningar
            av olika slag, gemensamhets- anordningar och fritidsbebyggelse.
            Det måste självfallet vara en angelägen uppgift för samhället
            att medverka till att den ökade byggnadsefterfrågan kan tillgodoses.
            Av central betydelse är härvid givetvis, att arbetskraft i till-
            räcklig utsträckning står till förfogande för byggnadsbehoven.
            I proposition nr 95 föreslås på grundvalen av en inom inrikesdepartementet
            upprättad promemoria, att lagen om igångsättningstillstånd för
            byggnads- arbete skall kompletteras med en fullmakt för Kungl.
            Maj:t att, då all- varlig brist på byggarbetskraft råder inom
            visst område, förorda att under viss tid igångsättningstillstånd
            skall krävas för sådant byggnadsarbete inom området som är att
            anse såsom mindre angeläget från allmän synpunkt. Förslaget gäller
            sålunda inte enbart den nu akuta situationen utan avser en mera
            permanent fullmakt för regeringen att fördela resurserna inom
            byggnadsverksamheten. Vad fullmakten skall innebära är inte närmare
            preci- serat i propositionen. Vad som skall hänföras till mindre
            angelägna bygg- nadsobjekt och sålunda kunna regleras genom särskilda
            krav på igång- sättningstillstånd kan enligt propositionen inte
            bestämmas en gång för alla. Det skall i stället vara regeringen
            som med hänsyn till situationen på bygg- nadsmarknaden skall välja
            ut dessa objekt. Det skall sedan ankomma på arbetsmarknadsstyrelsen
            eller, efter dess bemyndigande, länsarbetsnämnden att från fall
            till fall pröva när igångsättning skall få ske inom de sektorer
            av byggnadsverksamheten som regeringen på grundval av fullmaktslagen
            belagt med krav på särskilda igångsättningstillstånd.
          </p>
          <pb facs="riksdagen-motions-pdf/data/1964/mot_1964__ak__861/mot_1964__ak__861-002.pdf"/>
          <fw xml:id="i-6kgvdZFyVLrjUhjkxxQorv">
            Motioner i Andra kammaren, nr 861 år 1964 5
          </fw>
          <p xml:id="i-TNayfR7KKJu5H2QVQtjhgp">
            Det är enligt vår mening anmärkningsvärt, att departementschefen
            inte lämnat någon redovisning för de delar av byggnadsverksamheten
            som skulle kunna drabbas av fullmaktslagen. Departementschefen
            har i stället valt att räkna upp vissa sektorer, som knappast
            skulle kunna drabbas av igång- sättningsförbudet, d.v.s. de prioriterade
            områdena. Dit hör givetvis det angelägna bostadsbyggandet, varvid
            enligt den funktionella principen skall inräknas de för ett bostadsområde
            nödvändiga anläggningarna. Förutom skolor och anläggningar för
            vatten och avlopp skall sålunda även butiker i nya bostadsområden
            liksom anläggningar för kommunikationerna till och inom dessa
            områden tillhöra de prioriterade objekten. Prioritering av- ses
            vidare enligt propositionen tillkomma industrianläggning samt
            bygg- nader för sjukvård, socialvård och undervisningsväsendet
            i övrigt. Med utgångspunkt från vad som lämnats utanför uppräkningen
            i pro- positionen synes man kunna antaga, att igångsättningsförbudet
            skulle kun- na gälla exempelvis kyrkor, samlingslokaler, idrottsplatser
            och andra gemen- samhetsanläggningar, vägbyggnader och kommunikationsanläggningar
            i öv- rigt samt vidare byggnader och anläggningar för handeln
            och övriga service- näringar. Till det anmärkningvärda måste sägas
            höra, att väsentliga områ- den, som närmast torde bli berörda
            av en reglering, inte beretts tillfälle att framföra sina synpunkter
            i remissyttranden över departementspromemorian. Enligt en orakelmässig
            formulering i propositionen skall den föreslagna regleringen »inte
            tillämpas i vidare omfattning än det aktuella läget moti- verar».
            Denna oklarhet i fråga om användningen av instrumentet gäller
            såsom ovan redovisats i första hand olika sektorer av byggnadsverksamheten.
            Men även i fråga om de geografiska områdena är utformningen opreciserad.
            Enligt departementspromemorian skulle regleringen kunna begränsas
            att endast avse storstadsregionerna. Departementschefen har i
            sin skrivning den vagare och vidare formuleringen, att regleringen
            skulle avse endast de delar av landet där akut arbetskraftsbrist
            råder. En detaljreglering som den i propositionen föreslagna har
            givetvis inte någon produktionsstimulerande effekt. Det måste
            tvärtom hållas för sanno- likt, att den till följd av en besvärande
            och kostsam administration skulle verka hämmande på produktionen.
            I den mån den skulle drabba t. ex. bygg- nadsbehov inom handeln
            och servicenäringarna i övrigt, måste den ju också betraktas som
            ett ingrepp i näringsfriheten och konkurrensen och därmed som
            i väsenlig mån motverkande på strävandena till ökad effektivitet
            och produktivitet inom näringslivet. Naturligtvis kan en detaljreglering
            i vissa lägen befinnas nödvändig. Det måste då enligt vår mening
            avse helt extraordinära förhållanden. Den tidigare byggnadsregleringen
            under krigsåren och de första efterkrigs- åren hade denna motivering.
            Det nuvarande läget kan emellertid inte sägas vara extraordinärt.
            För närvarande finns en akut situation med viss över- efterfrågan
            på byggarbetskraft i vissa områden. För endast två år sedan
          </p>
          <pb facs="riksdagen-motions-pdf/data/1964/mot_1964__ak__861/mot_1964__ak__861-003.pdf"/>
          <fw xml:id="i-8cXbnNAsYq7754cwFbbRYx">
            6 Motioner i Andra kammaren, nr 861 år 1964
          </fw>
          <p xml:id="i-JaMGmoZ2EhtjtW3v9YsgUL">
            var situationen helt annorlunda. Då fann statsmakterna det angeläget
            att på olika sätt stimulera efterfrågan på byggarbetskraft. Lagen
            om tillstånds- tvång för byggnadsarbete upphörde så sent som den
            1 juli 1963, då givet- vis inte någon extraordinär situation för
            byggnadsverksamheten låg inom synfältet. De nu aktuella svårigheterna
            ger inte belägg för att det ökade byggnadsbehovet i framtiden
            kommer att möta sådana arbetskraftsproblem, att dessa skulle kräva
            en detaljreglering. Departementspromemorian och pro- positionen
            kan inte heller sägas ge underlag för slutsatser i denna rikt-
            ning. Enligt vår mening finns det sålunda inte anledning att besluta
            om full- makt för regeringen att reglera byggnadsverksamheten.
            Naturligtvis kan situationer uppstå, då det ur samhällsekonomisk
            synpunkt är angeläget att temporärt begränsa byggnadsverksamheten.
            Men medlet härför bör inte vara en detaljreglering som den i propositionen
            föreslagna utan åtgärder av mer generell karaktär. I sammanhanget
            finner vi det angeläget att även påtala en annan faktor av betydelse.
            Den nuvarande bristsituationen på byggnadsmarknaden har till stor
            del sin förklaring i att näringsliv och bebyggelse så hastigt
            och i så stor utsträckning koncentrerats till vissa tätregioner.
            En aktiv lokaliserings- politik, som inriktas på att främja företagsamhet
            och sysselsättning i om- råden där man nu har arbetslöshetsproblem,
            bör sålunda kunna möjliggöra, att befintliga byggnader och anläggningar
            i sådana områden i större ut- sträckning än nu kan utnyttjas för
            sina ändamål varigenom trycket på tät- regionerna kan lättas,
            särskilt i fråga om bostadsmarknaden. Med stöd av vad ovan anförts
            får vi hemställa, att riksdagen måtte avslå propositionen nr 95
            angående fullmakt för Kungl. Maj:t till viss reglering av byggnadsverk-
            samheten.
          </p>
          <p xml:id="i-51gQmnyH9yD6fLMX1jvZwC" type="date">
            Stockholm den 3 april 1964
          </p>
          <div xml:id="i-ExEb6FZiqd398zP2AALb32" type="signatureBlock">
            <list xml:id="i-3dTw3Fkx2seKv7nMLLKWF3">
              <item xml:id="i-8HNsS4d4WHEUZ99jX99J46" who="unknown" type="signature">
                Lars Eliasson Per Svensson Alvar Andersson i Sundborn i Stenkyrka
                i Knäred Thorbjörn Fälldin Rune Gustavsson
              </item>
            </list>
          </div>
          <p xml:id="i-MmAWYfPBVChk1zN9KoHnrD">
            i Alvesta
          </p>
        </div>
      </div>
    </body>
  </text>
</TEI>
