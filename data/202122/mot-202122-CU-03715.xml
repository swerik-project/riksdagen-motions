<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-03715">
  <teiHeader>
    <fileDesc>
      <titleStmt>
        <title>En social bostadspolitik och ökat byggande av hyresrätter</title>
        <author corresp="i-UB2UKCr2W8fJ3Rr4dtCeHb">av Mattias Vepsä m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3715 av Mattias Vepsä m.fl. (S)</title>
          <idno type="rdwebb">H9023715</idno>
          <rs type="number">3715</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9023715/text</ref>
          <ref type="dokument_url_html">http://data.riksdagen.se/dokument/H9023715</ref>
          <ref type="dokumentstatus_url_xml">http://data.riksdagen.se/dokumentstatus/H9023715</ref>
          <ref type="docx">http://data.riksdagen.se/fil/6D31D0AB-CB97-4F86-AF96-F1D4C24F368D</ref>
          <ref type="pdf">http://data.riksdagen.se/fil/DB3B066B-4423-495B-BC13-E52F79439690</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UB2UKCr2W8fJ3Rr4dtCeHb</idno>
            <name>Mattias Vepsä</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DseAX2z2ZzXoN1AquKvaDC</idno>
            <name>Anders Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UCSzx6WGaw5yywQnfnpdW7</idno>
            <name>Anna Vikström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Hbf3v1uAsuSSwTgfzfDpJW</idno>
            <name>Azadeh Rojhan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2KdtfKFSqL1vq17VFAo5fa</idno>
            <name>Dag Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-M2rNBQVSaqrQcUZQkmkCCX</idno>
            <name>Serkan Köse</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LCciWZcLX7JDVXPmTcHLUk</idno>
            <name>Solange Olame Bayibsa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EtDHi7YoGwYGQWCatoQkKG" type="signed"/>
        <correspContext corresp="i-EtDHi7YoGwYGQWCatoQkKG">
          <note type="signatory" corresp="i-UB2UKCr2W8fJ3Rr4dtCeHb"/>
          <note type="signatory" corresp="i-DseAX2z2ZzXoN1AquKvaDC"/>
          <note type="signatory" corresp="i-UCSzx6WGaw5yywQnfnpdW7"/>
          <note type="signatory" corresp="i-Hbf3v1uAsuSSwTgfzfDpJW"/>
          <note type="signatory" corresp="i-2KdtfKFSqL1vq17VFAo5fa"/>
          <note type="signatory" corresp="i-M2rNBQVSaqrQcUZQkmkCCX"/>
          <note type="signatory" corresp="i-V94NXHxQRsQu6mMDHyZAxs"/>
          <note type="signatory" corresp="i-GLpGALNASBTHSmgDcbTu4m"/>
          <note type="signatory" corresp="i-LCciWZcLX7JDVXPmTcHLUk"/>
        </correspContext>
        <correspAction xml:id="i-HDx8WwKD3Snzjtqs7Nk435" type="submitted">
          <date when="2021-10-05"/>
          <time when="12:34:53"/>
        </correspAction>
        <correspAction xml:id="i-J18Su88j1rqxtSxLaDdvDY" type="reviewed">
          <date when="2021-10-05"/>
          <time when="15:40:05"/>
        </correspAction>
        <correspAction xml:id="i-B6BsnCrPUdNrbM6JW5tgkP" type="referred">
          <date when="2021-10-14"/>
        </correspAction>
        <correspAction xml:id="i-CAaW8eeK71o7m5QskiWvaW" type="assigned">
          <date when="2022-11-03"/>
          <time when="13:20:50"/>
        </correspAction>
        <correspContext corresp="i-CAaW8eeK71o7m5QskiWvaW">
          <ref type="assignedTo">Civilutskottet</ref>
        </correspContext>
        <correspAction xml:id="i-o7ULwtdJE1woKvxXkzyWz" type="behandlas_i"/>
        <correspContext corresp="i-o7ULwtdJE1woKvxXkzyWz">
          <ref type="uppgift">2021/22:CU10</ref>
          <ref type="ref_dok_id">H901CU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9FECTKkwhWJaKhFeEwTHqs" type="motHeader">
        <div xml:id="i-M4g2rmrMhPyYGaqwNXhGEi" type="motTitle">
          Motion till riksdagen 2021/22:3715 av Mattias Vepsä m.fl. (S)
          En social bostadspolitik och ökat byggande av hyresrätter
        </div>
      </div>
      <div xml:id="i-9ZAHiTWAHv9Xa3HrQb58E3" type="motBody">
        <div xml:id="i-JdVUGibr4KX7ZPVQpNYjpf" type="motProposal" subtype="förslag">
          <head xml:id="i-TSUsA9tCkcQEa7SCJvRbMo">
            Förslag till riksdagsbeslut
          </head>
          <list xml:id="i-ETsurv6ZPFiTrVc6Un6fRY">
            <item xml:id="i-5RTdj7Hp2XR4N87sFGHJ6F" sortKey="Yrkande 1">
              Riksdagen ställer sig bakom det som anförs i motionen om en social
              bostadspolitik, ökat byggande av hyresrätter och bostäder som
              normalinkomsttagare kan efterfråga samt om att staten, kommunerna
              och regionerna måste ta ett större ansvar för bostadsförsörjningen
              i hela landet, och detta tillkännager riksdagen för regeringen.
            </item>
          </list>
        </div>
        <div xml:id="i-YU54jthZreCedmHVQJjWtm" type="motContent">
          <head xml:id="i-WX8TkSXZkx73tVFcumuWnL" type="h1">
            Motivering
          </head>
          <p xml:id="i-LECUzsY2wHKay6tz2XdkNX">
            Rätten till ett eget hem är en mänsklig rättighet och i Sverige
            har vi dessutom reglerat i grundlagen att det offentliga ska trygga
            rätten till bostad. I Stockholm och Stockholms­regionen är bostadssituationen
            väldigt tuff och allt fler står helt vid sidan av bostads­marknaden.
            Detta är inte bara helt oacceptabelt ur den enskildas perspektiv
            utan det hotar också hela regionens utvecklingskraft. Vi vill
            ha en Stockholmsregion där alla och inte bara några kan hitta
            en bostad och leva goda liv.
          </p>
          <p xml:id="i-HhpFHtLs11YUgmjGvdepee">
            Under föregående mandatperiod genomförde den socialdemokratiskt
            ledda reger­ingen den största statliga bostadssatsningen på 20
            år. Ett investeringsstöd infördes för byggande av små hyreslägenheter
            och studentbostäder. Bostäder med rimliga hyror började byggas
            som annars inte hade byggts. Regionalt genomfördes exempelvis
            i Stockholm satsningar på Stockholmshus för att pressa kostnader
            och hyror. Den social­demokratiskt ledda regeringen har infört
            åtgärder mot svarthandel med hyreskontrakt, otillåten andrahandsuthyrning
            och uttag av överhyror av andrahandshyresgäster.
          </p>
          <p xml:id="i-TQ2ThDUodc41MTYYH5XXPL">
            För oss socialdemokrater är det självklart att föra en aktiv
            politik som lever upp till högt ställda ideal som de mänskliga
            rättigheterna och vår grundlag. Därför lades bostadspolitiken
            om från regeringsskiftet 2014 och när vi fick mandatet att styra
            Stockholms stadshus och flera av stockholmskommunerna ökade såväl
            planerade bostäder som färdigställda bostäder till höga nivåer.
            Men tyvärr har detta arbete avstannat sen 2018 och nu ser vi effekterna
            i vår region.
          </p>
          <p xml:id="i-MXTgcvybtgPcEGdMkjFWN2">
            En central förutsättning för att Stockholmsregionen ska kunna
            stärka sin attrak­tionskraft som kunskaps- och arbetsmarknadsregion
            är att det finns bostäder som normalinkomsttagare kan efterfråga.
            Det måste finnas en fungerande koppling mellan arbetsmarknaden
            och bostadsmarknaden. I dag har Stockholmsregionens bostads­marknad
            stora problem med bristen i allmänhet och med långa kötider på
            hyresmark­naden i synnerhet. De negativa bieffekterna är tyvärr
            flera med bland annat en svart marknad, utträngningseffekter från
            storstadsregionen, kompetensbrist för företag och utebliven expansion,
            skilsmässopar som inte kan bo i närheten av varandra för barnens
            skull, unga som måste tacka nej till jobb och utbildning samt
            köptvång till hög belåning. Bostadsbristen ger en tydligt negativ
            effekt på tillväxten, med produktionsbortfall och förlorade livschanser.
          </p>
          <p xml:id="i-5DSadSMaYwbY6PFGPkxJcp">
            En färsk rapport från Länsstyrelsen visar att allt fler hushåll,
            såväl låg- som medel­inkomsttagare, inte klarar av att efterfråga
            bostäder. Nyligen kopplade polisfacket svårigheten att rekrytera
            nya poliser till att det är för dyrt att bo i vår region. För
            högern räcker det att konstatera att marknaden får ta ansvar men
            vi menar att bakom varje IT-miljardär finns mängder av arbetare
            och tjänstemän som måste ha någonstans att bo för att kunna komma
            till arbetsplatserna. Det är inte bara poliser som inte har råd
            att efterfråga bostad här. Det är förskollärare, barnskötare,
            undersköterskor, städare, sjuksköterskor, busschaufförer, målare
            och betongarbetare. Ska vi klara att fortsätta växa som region
            och vill vi att alla nya som gamla Stockholmare ska få vara en
            del av framtiden här krävs därför en aktiv rättvis bostadspolitik.
            Såväl nationellt som regionalt och lokalt.
          </p>
          <p xml:id="i-PxxWESbQpL8p9aZMJYtEBC">
            Den allt hårdare konkurrensen om bostäder påverkar särskilt unga
            och studenter. Detta är allvarligt eftersom Stockholms län har
            en ung befolkning jämfört med landet i övrigt. Trots ett ökat
            byggande av till exempel studentbostäder råder det fortfarande
            en allvarlig brist på bostäder i Stockholmsregionen. Detta gör
            att många riskerar att välja bort Stockholm som bostadsort när
            de ska påbörja en utbildning eller pröva ett nytt arbete. På grund
            av bostadsbristen tvingas många ungdomar bo kvar hemma mot sin
            vilja. Samtidigt ökar svårigheterna kring att skilja sig i Stockholmsregionen,
            särskilt för kvinnor. Vår kartläggning visar att kvinnors genomsnittslön
            nu inte räcker för att köpa en trea någonstans i hela länet. I
            till exempel Täby kommun saknas i genomsnitt 3 000 kronor i månaden
            för kvinnor för ett vanligt boende, utryckt i skillnaden mellan
            erforderlig inkomst och lånebehov.
          </p>
          <p xml:id="i-4qfYhtLNpDNZPScKqFxhLs">
            Bostadsmarknaden är trögrörlig och det finns en stor och allvarlig
            bostadsbrist som utgör hinder för regionens utveckling. De senaste
            fem åren har länets befolkning ökat med 180 000 personer. Befolkningsökningen
            väntas fortsätta och 2030 kan länet ha 2,8 miljoner invånare.
            För att klara bostadsförsörjningen behöver länet ha ett välplanerat
            byggande som har hög takt och jämnt över tid.
          </p>
          <p xml:id="i-Vbj3SrVA3heU6qALjbH2xZ">
            Ideologiska ombildningar av hyreslägenheter till bostadsrätter
            har resulterat i att antalet hyresrätter i dag är en tredjedel
            mindre än vid millennieskiftet. Den här bilden bekräftas av länets
            kommuner som uppger att det råder ett underskott på den lokala
            bostadsmarknaden. Samtliga av Stockholmsregionens 26 kommuner
            rapporterar i dag fortsatt bostadsunderskott, och störst är bristen
            på hyresrätter.
          </p>
          <p xml:id="i-QLkBSrcSsv4SG4rZEnAk1q">
            Utöver högerns ideologiska vägval har pandemin satt utvecklingen
            i gungning och nu måste vi få upp byggandet till samma nivåer
            som 2015–2016. Politiken måste härvid säkerställa en fortsatt
            hög takt i bostadsbyggandet genom exempelvis möjliggörandet av
            byggande av fler hyresrätter.
          </p>
          <p xml:id="i-KNh5zYErR5gk7k25t5aCeT">
            Om Stockholmsregionen tappar sin ledande ställning kommer det
            få konsekvenser för hela landets ekonomi, och en fortsatt hög
            takt i bostadsbyggandet är en förutsättning för regionens utveckling
            och tillväxt.
          </p>
          <p xml:id="i-PjKABE1D6SK9dYsjRw6rzq">
            Vi ser också att olika kommuner i Stockholms län har valt att
            agera olika. För oss socialdemokrater är det självklart att bostadsbyggandet
            behöver vara varierat i storlek, pris och upplåtelseform men alla
            kommuner verkar inte värna om vare sig variationer eller blandade
            upplåtelseformer. Det innebär att bostadsbristen varierar mellan
            länets kommuner. Samtidigt ser vi att behoven fortfarande är stora.
            Det måste byggas fler hyresrätter i hela regionen som även låg-
            och normalinkomsttagare har råd att efter­fråga.
          </p>
          <p xml:id="i-X3KmAjnuUy4VfHpbc4NvkS">
            Vi behöver också genomföra renoveringar i befintliga bostäder,
            särskilt i miljon­programsområdena, utan att de boende tvingas
            bort på grund av orimliga hyreshöj­ningar. Det nuvarande föreslagna
            energieffektiviseringsstödet riktat mot renovering i miljonprogramsbeståndet
            är en viktig reform för att förbättra Stockholmsregionens bostadsbestånd.
            En sådan reform ger också positiva arbetsmarknadseffekter.
          </p>
          <p xml:id="i-BnkEqf2Ve34Aq6DoEYmufb">
            Även bostadssegregationen mellan nyanlända och övrig befolkning
            hämmar tillväxten i regionen. När människor utan erfarenhet av
            den svenska bostadsmarknaden, och med litet inflytande över sitt
            eget boende, begränsas till vissa utsatta områden skapas negativa
            utvecklingstrender.
          </p>
          <p xml:id="i-64ybHLieJqgKFov98Evpkq">
            Alla kommuner måste nu ta ansvar för att alla människor ska få
            likartade förutsätt­ningar på bostadsmarknaden i Stockholmsregionen.
            Vi menar därför att staten till­sammans med kommunerna kan ta
            ett strategiskt långsiktigt grepp genom att upprätta konkreta
            långsiktiga handlingsplaner för att omdana och integrera utsatta
            områden, socialt, miljömässigt och kulturellt.
          </p>
          <p xml:id="i-LixJ8Giv3hWAhu1vDyZGZt">
            Slutligen har bostadsproblematiken fördjupats av den omfattande
            utförsäljningen av allmännyttiga bostäder i flera av Stockholms
            läns kommuner. Den absoluta majoriteten av landets 290 kommuner
            äger ett eller flera allmännyttiga bostadsföretag, det vill säga
            aktiebolag eller stiftelser. I Sverige finns det 20 kommuner som
            saknar allmännyttiga bostadsaktiebolag eller bostadsstiftelser.
            Tyvärr finns sex av dessa 20 kommuner som saknar kommunalt bostadsbolag
            och allmännytta inom Stockholms län. Ombildningar till bostadsrätter
            av hyresrätter kan i vissa fall utgöra en risk för att det skapas
            ytterligare inkomstkällor för kriminella. Detta har skett i Skåne
            men också i Sollentuna.
          </p>
          <p xml:id="i-8U6a8zqt6PZsqY5VWWv8mM">
            En väl fungerande bostadsmarknad kännetecknas av rörlighet och
            tillgänglighet – människor ska enkelt kunna komma in på bostadsmarknaden
            och utvecklas i sitt boende när livet förändras. I dag riskerar
            Stockholmsregionen att bli en region främst för den som har råd
            att köpa sin egen bostad, med ökande boendesegregation som följd.
            All­männyttan har en särskild ställning på bostadsmarknaden och
            är ett viktigt verktyg för att kommunerna ska kunna uppfylla sitt
            bostadsförsörjningsansvar. Vi menar att det är orimligt att framförallt
            ekonomiskt starka kommuner i vår region inte bidrar till att öka
            jämlikheten i vår region och detta måste få ett slut. Det är därför
            rimligt att se över förutsättningarna för att utreda sanktionsmöjligheter
            mot kommuner som inte tar sitt ansvar för bostadsplaneringen och
            prioriterade bostadssociala mål.
          </p>
          <p xml:id="i-3phaKf2kdsSfFM6qEuhEct">
            Den största orättvisan på bostadsmarknaden tar sig uttryck i
            hemlöshet och vräk­ningar. Vi vill se ett krafttag mot hemlöshet
            och särskilt vräkningar av barnfamiljer. Det finns många goda
            exempel och ett Stadsmissionens Bostads först och andra är hur
            bostadsbolag och kommuner arbetar tätt för att både hindra vräkningar,
            hitta alternativ och motverka hemlöshet. Men utvecklingen går
            åt fel håll och därför behövs en ny nationell strategi mot hemlöshet
            om vi ska bryta den negativa spiralen med en växande hemlöshet
            i Sverige. Strategin behöver vara bostadsledd, uthållig och evidensbaserad.
          </p>
          <p xml:id="i-KXAxcqGKb44jbAR4HoHCRY">
            Vi vill se ett starkare samhällsansvar för såväl planering som
            byggande, genom att upprätthålla höga nivåer på byggandet kan
            kostnaderna och hyror hållas ner och kompetensen hållas upp. Det
            finns även en myt om att det inte har gått att bygga med investeringsstöd
            i Stockholmsregionen. Faktum är att runt var tionde lägenhet som
            byggts med stöd finns i regionen. Över 4 700 lägenheter har fått
            stödet i en stor del av regionens kommuner och fler än 50 000
            nationellt.
          </p>
          <p xml:id="i-VBuJGFc4Xu28t4eTnXkSYh">
            En väg att gå när inte kommunerna bygger är att på allvar överväga
            att ge regionerna och staten starkare juridiska verktyg, genom
            regional och statlig markplanering. På det viset skulle fler bostäder
            kunna planeras och färdigställas. Det kan vara värt att under­söka
            om statens egna bolag, exempelvis Vasakronan och Akademiska hus,
            kan ta ansvar för produktion av prisvärda hyresrätter och studentbostäder
            i kommuner där det offent­liga backat undan sitt ansvar. Vi har
            visat på behovet av en aktiv och social bostads­politik och det
            kommer krävas flera insatser. Därför skulle regeringen kunna överväga
            att en bostadssocial utredning görs för att titta på förslag framåt.
          </p>
          <p xml:id="i-BJDmdtY1k4LtZutgphMBkj">
            Vi socialdemokrater i Stockholmsregionen välkomnar regeringens
            ambitioner på det bostadspolitiska området. Samtidigt vill vi
            understryka vikten av att framtida investeringar kommer vår region
            till del. Utan fler bostäder stannar Stockholmsregionens tillväxt.
            Om Stockholmsregionens tillväxt avstannar drabbas Sverige.
          </p>
        </div>
        <div xml:id="i-FDqdVb8mk7K5MsWi7UCNkM" type="signatureBlock">
          <list xml:id="i-J6dc4fbeZX1GRoCVnFTy9X">
            <item xml:id="i-NZzrHv6HuDAyDXaECxhkhg" who="i-UB2UKCr2W8fJ3Rr4dtCeHb" type="signature">
              Mattias Vepsä (S)
            </item>
            <item xml:id="i-Sa4KyccP329V9VGS7GgArf" who="i-DseAX2z2ZzXoN1AquKvaDC" type="signature">
              Anders Österberg (S)
            </item>
            <item xml:id="i-277Dx3sznUSqXvt1BxsKjQ" who="i-UCSzx6WGaw5yywQnfnpdW7" type="signature">
              Anna Vikström (S)
            </item>
            <item xml:id="i-2hnhPc4XNrzNiEQXfr9Bq1" who="i-Hbf3v1uAsuSSwTgfzfDpJW" type="signature">
              Azadeh Rojhan Gustafsson (S)
            </item>
            <item xml:id="i-GsEtJLsdE5Fs19Yo12jVGR" who="i-2KdtfKFSqL1vq17VFAo5fa" type="signature">
              Dag Larsson (S)
            </item>
            <item xml:id="i-FKxFdSborekSAHmV8pF9mm" who="i-M2rNBQVSaqrQcUZQkmkCCX" type="signature">
              Serkan Köse (S)
            </item>
            <item xml:id="i-3K5iVfXUHZu2A141TrUUmM" who="i-V94NXHxQRsQu6mMDHyZAxs" type="signature">
              Teres Lindberg (S)
            </item>
            <item xml:id="i-3TnvB8d2g8pSyrsM1zmrHn" who="i-GLpGALNASBTHSmgDcbTu4m" type="signature">
              Åsa Westlund (S)
            </item>
            <item xml:id="i-3YF2efzpwcWh8TqCjRYi32" who="i-LCciWZcLX7JDVXPmTcHLUk" type="signature">
              Solange Olame Bayibsa (S)
            </item>
          </list>
        </div>
      </div>
    </body>
  </text>
</TEI>
