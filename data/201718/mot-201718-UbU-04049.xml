<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-04049">
  <teiHeader>
    <fileDesc>
      <titleStmt>
        <title>med anledning av prop. 2017/18:183 En gymnasieutbildning för alla</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4049 av Daniel Riazat m.fl. (V)</title>
          <idno type="rdwebb">H5024049</idno>
          <rs type="number">4049</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5024049/text</ref>
          <ref type="dokument_url_html">http://data.riksdagen.se/dokument/H5024049</ref>
          <ref type="dokumentstatus_url_xml">http://data.riksdagen.se/dokumentstatus/H5024049</ref>
          <ref type="docx">http://data.riksdagen.se/fil/C335486B-9D0D-4235-8795-7DFCB15CAC9D</ref>
          <ref type="pdf">http://data.riksdagen.se/fil/82A6DC78-C12E-4F57-8B83-DE886B3ADDB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-HuaXXCSeAGZDtuExNnTBZX"/>
        <correspContext corresp="i-HuaXXCSeAGZDtuExNnTBZX">
          <ref>Proposition 2017/18:183</ref>
        </correspContext>
        <correspAction xml:id="i-VXwa92SQvjG4joX8nVxWyU" type="signed"/>
        <correspContext corresp="i-VXwa92SQvjG4joX8nVxWyU">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
        </correspContext>
        <correspAction type="submitted" xml:id="i-SHukb4dMEcYNoHVGVpH4H">
          <date when="2018-04-03"/>
          <time when="15:51:56"/>
        </correspAction>
        <correspAction type="reviewed" xml:id="i-6cAPgCTEcqtEGspf5Y1Lt1">
          <date when="2018-04-09"/>
          <time when="14:52:58"/>
        </correspAction>
        <correspAction type="dismissed" xml:id="i-QgVaRuveyjeuqvKhdjkDEz">
          <date when="2018-04-10"/>
        </correspAction>
        <correspAction type="referred" xml:id="i-8GSszXifdDRp5THk7M7QpJ">
          <date when="2018-04-11"/>
        </correspAction>
        <correspAction type="assigned" xml:id="i-LTTi6s4uweTDnyx7k54jwq">
          <date when="2018-05-23"/>
          <time when="17:20:27"/>
        </correspAction>
        <correspContext corresp="i-LTTi6s4uweTDnyx7k54jwq">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-QvEVaoqJ9QcaCwziZ8ZrU8"/>
        <correspContext corresp="i-QvEVaoqJ9QcaCwziZ8ZrU8">
          <ref type="uppgift">2017/18:UbU23</ref>
          <ref type="ref_dok_id">H501UbU23</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU23</ref>
          <ref type="ref_dok_titel">En gymnasieutbildning för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4049 av Daniel Riazat m.fl. (V) med anledning av prop. 2017/18:183 En gymnasieutbildning för alla</div>
      </div>
      <div type="motBody">
        <div type="motProposal" subtype="förslag">
          <head xml:id="i-T3rdwSYrwmefM6nbNprQRg">
            1 Förslag till riksdagsbeslut
          </head>
          <list style="ol">
            <item xml:id="i-4imJhsFGUbcjtEChNNMUD1">
              Riksdagen ställer sig bakom det som anförs i motionen om att
              riksdagen bör ge regeringen i uppdrag att utreda möjligheten att
              i skollagen ge gymnasieelever rätt till skolskjuts och tillkännager
              detta för regeringen.
            </item>
            <item xml:id="i-EJE2KToqr2XYricwcrVmA8">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på vad det
              innebär att vara mentor, vad uppdraget innebär samt vilka relevanta
              kunskaper och erfarenheter som behövs och tillkännager detta för
              regeringen.
            </item>
            <item xml:id="i-3f8Qfbfkffq5zk9ztNtEnx">
              Riksdagen ställer sig bakom det som anförs i motionen om att
              regeringen bör följa kostnadsutvecklingen för införandet av mentorer
              kontinuerligt för att säkerställa att kostnaderna för kommunerna
              inte ökar, och detta tillkännager riksdagen för regeringen.
            </item>
            <item xml:id="i-GoNDXJUDNPi1NNMJzin9Rh">
              Riksdagen ställer sig bakom det som anförs i motionen om att
              regeringen bör ge Statens skolinspektion i uppdrag att göra en
              uppföljning om vad mentorskapet innebär för lärarnas och den övriga
              skolpersonalens arbetsmiljö och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8n8PPj91pvf8W4gSsR39pL">
            2 En gymnasieskola för alla
          </head>
          <p xml:id="i-Fp8pPa6CJyP5kbMPxa53ri">
            Gymnasieskolan och dess föregångare har utvecklats från en angelägenhet
            för några få till en skola för alla. Allt fler ungdomar har fått
            möjlighet till mer och bättre kunskaper som svarar mot höjda krav
            från såväl arbets- som samhällsliv. För Vänsterpartiet är satsningar
            på utbildning en nödvändig förutsättning för samhällets utveckling
            och social frigörelse. Gymnasieskolan ska därför vara en rättighet
            och ge alla elever utökade valmöjligheter genom att förmedla kunskap
            och bildning. Vi vill att alla elever ska mötas av höga förväntningar
            när de börjar gymnasieskolan. Historien visar att höga förväntningar
            leder till goda resultat. Fortfarande under 1900‑talet fanns det
            många konservativa som var skeptiska till att införa enhetsskolan,
            eller grundskolan, med nio års skolgång för alla barn. Sedan ansågs
            gymnasieskolan vara ett oöverstigligt hinder för den stora massan.
            Eleverna har alltid svarat positivt på högre ambitionsnivåer i
            utbildningssystemet. Höga förväntningar har höjt den generella
            kunskapsnivån och gjort Sverige till en kunskapsnation. Vänsterpartiet
            välkomnar flera av regeringens förslag i propositionen men tycker
            inte att den går tillräckligt långt i att leva upp till sin titel
            En gymnasieutbildning för alla.
          </p>
          <head type="h1" xml:id="i-KsF1DZAYEAExSzLhYJyVze">
            3 Vinstjakten
          </head>
          <p xml:id="i-9i9wP96DSrdr3vkhucmtif">
            En förutsättning för ett riktigt bra skolsystem är att det fokuserar
            på det viktigaste. Kvaliteten och behoven ska alltid komma i första
            rummet, inte möjligheten att berika sig på verksamheten. I skola
            och förskola ska det finnas personal så att varje barn får det
            stöd hen behöver, något som inte får prioriteras ned för att skapa
            vinstutdelning till ägarna. För att nå dit behöver skolan avkommersialiseras.
            Vänsterpartiet anser att skolans mål ska vara att ge eleverna
            den bästa kunskapen – inte att generera vinst till privata bolag.
          </p>
          <p xml:id="i-EXvNSicetRJnyxKLMWNS1G">
            Sverige är i dag världens enda land som tillåter obegränsade
            vinster inom den fristående utbildningssektorn. Lagstiftningen
            i andra länder är betydligt mindre generös mot privata vinstintressen
            inom utbildningssektorn. I en del länder är visserligen alla bolagsformer
            tillåtna för de fristående skolorna, men det finns ett krav på
            att alla offentliga medel ska komma eleverna till godo. Det finns
            inget annat land i världen där aktiebolag och riskkapitalbolag
            kan göra så stora vinster på att bedriva utbildningsverksamheter
            med offentliga medel.
          </p>
          <p xml:id="i-3dXe2JkMX68SVHuGuF3QBU">
            Dessa skolor har ett intresse av att driva upp elevernas betyg
            med förhoppningen om att locka till sig fler elever, vilket leder
            till betygsinflation. Offentligt drivna skolor är däremot skyldiga
            att erbjuda alla elever utbildning, även barn med särskilda behov
            och barn vars tidigare skolor har försatts i konkurs. Vinstintresset
            innebär också ett resursslöseri, dels genom att vinster plockas
            ut från de pengar som egentligen är till för undervisningen –
            dessa vinster har ofta förts ut ur landet till skatteparadis –
            dels genom att de ökande skillnaderna mellan skolor har skapat
            ett stort behov av kontroll och granskning.
          </p>
          <p xml:id="i-XKBCDGPGUnKKz7stAN5WX7">
            Vänsterpartiet anser att demokratiskt fattade beslut och behovsbedömning
            bör vara grunden för nyetablering av skolor, så att inte skattemedel
            slösas bort på överetablering och vinstjakt. Skattemedel ska enbart
            kunna användas till den verksamhet de är avsedda för, och det
            ska inte finnas incitament att bedriva verksamheten på annat sätt
            eller med andra mål än alla elevers lika rätt till kunskap. För
            en likvärdig utbildning behövs ett slut på vinstjakten inom skolväsendet.
          </p>
          <p xml:id="i-MymtQw563vFNJYvF42h67r">
            Vänsterpartiet och regeringen tillsatte en välfärdsutredning
            2015, Ordning och reda i välfärden. Utredningen fick i uppdrag
            att föreslå ett nytt regelverk för offentlig finansiering av privat
            utförda välfärdstjänster, inklusive skolan. Syftet med utredningen
            har varit att säkerställa att offentliga medel används till just
            den verksamhet de är avsedda för och att eventuella överskott
            som huvudregel ska återföras till den verksamhet där de uppstått.
            Under riksdagsåret 2017/18 har regeringen utifrån överenskommelsen
            med Vänsterpartiet lagt fram en proposition om detta.
          </p>
          <head type="h1" xml:id="i-KBGgxLXrcY2sSMRpogrdXP">
            4 Gymnasieskolan behöver förstatligas
          </head>
          <p xml:id="i-2yLpf74wqtvcjim3aBqfC2">
            Kombinationen av friskolereformen och kommunaliseringen har fått
            katastrofala konsekvenser för både likvärdigheten och kvaliteten
            i den svenska skolan. De åtgärder som hittills vidtagits för att
            återupprätta kvalitet och likvärdighet såsom lärarlegitimation,
            nya läroplaner och nya skollagar är inte tillräckliga för att
            lösa denna problematik. För att möjliggöra likvärdigheten behövs
            det en aktör, staten, som tar huvudansvaret för den svenska skolan.
          </p>
          <p xml:id="i-EuczZavdyfRy7YDs5ar4Wi">
            Kommunernas förutsättningar och engagemang för skolan varierar
            så mycket att det är till skada för både enskilda individer och
            samhället. Att svenska elever får en undervisning av högsta kvalitet
            – likvärdig över landet – är en angelägenhet för alla. Vilken
            skola en går i ska inte avgöra kvaliteten på ens utbildning.
          </p>
          <p xml:id="i-FMZzbVGaC37VREZXiUD8qw">
            Lärarna är den viktigaste faktorn i skolan för att alla elever
            ska kunna prestera och utvecklas maximalt. Undervisningsuppdraget
            måste därför gå direkt från staten till lärarprofessionen. De
            ska avgöra vilka konkreta insatser som ska göras för att nå målen,
            men med tydlig statlig reglering av förutsättningarna. Detsamma
            gäller för skolans ledning. Om staten styr behörighetsregler,
            minimitid för undervisning osv. samtidigt som varje skolenhet
            får ekonomiska resurser efter behov, skapas likvärdiga förutsättningar
            för alla landets skolor. Om staten övertar arbetsgivaransvaret
            förbättras också möjligheterna att bedriva en nationellt sammanhållen
            skolpolitik.
          </p>
          <p xml:id="i-WtVs2k5XcP9TD8BCQ4i17K">
            Det kommunala huvudmannaskapet med 290 olika sätt att styra skolan
            har skapat ett byråkratiskt system. Med en tydlig statlig finansiering
            och resursfördelning som utgår i från behoven kan de ekonomiska
            resurserna prioriteras och fördelas till de insatser som spelar
            störst roll för elevernas kunskapsutveckling. Med ett nationellt
            ansvarstagande kan den negativa trenden vändas och skolsystemet
            ges förutsättningar att bli likvärdigt.
          </p>
          <p xml:id="i-TeRWuft6CWV9juaz3zT76D">
            Vänsterpartiet föreslår därför att en bred parlamentarisk utredning
            ska tillsättas för att ta fram förslag om hur staten ska överta
            huvudansvaret för att garantera alla enheter inom skolväsendet
            likvärdiga ekonomiska och kompetensmässiga förutsättningar. Vänsterpartiet
            anser att skolväsendets olika delar ska hänga ihop, och därmed
            bör frågan om huvudmannaskap belysas när det gäller skolväsendets
            samtliga delar. Utredningen bör ta fasta på vilka positiva effekter
            kommunaliseringen av skolan har fått och som kan bibehållas. Även
            konsekvenserna för kommunernas ekonomi måste analyseras, liksom
            en lång rad frågor som hur arbetsgivaransvaret bäst ska utövas
            och hur reformen ska genomföras för att alla yrkeskategorier ska
            vara förberedda. Det bör därför tillsättas en utredning i syfte
            att införa statligt huvudmannaskap för hela skolväsendet. Detta
            går att läsa mer om i Vänsterpartiets motion 2017/18:2339 En inkluderande
            och likvärdig skola och förskola.
          </p>
          <head type="h1" xml:id="i-BfShUWAEGb2X5BJa4DCxCN">
            5 En gymnasieskola för hela landet
          </head>
          <p xml:id="i-A2m94NMaJxTAG1hABmfDk7">
            En av de mest bekymmersamma konsekvenserna av kommunaliseringen
            och kommersialiseringen av skolan är koncentrationen av gymnasieskolor
            i större tätorters kärnor. Under de senaste åren har små kommuner
            en efter en tvingats lägga ned sina gymnasieskolor på grund av
            sviktande elevunderlag. De har svårt att konkurrera på skolmarknaden
            mot större kommuner och friskolors påkostade reklamkampanjer och
            gymnasieprogram med nya spännande inriktningar. Som en konsekvens
            får eleverna från framför allt landsbygden och förorter långa
            dagar med långa resor till och från sina skolor. Kommunaliseringen
            av skolan har gjort att när alla kommuner ser till sina egna skolor
            först konkurreras de små ut av de stora kommunerna, och för friskoleföretagen
            är det inte lönsamt att vara ocentralt placerade.
          </p>
          <p xml:id="i-Pro6HvqPfMMjmpca5H5e6Q">
            I rapporten Utanförskap, våld och kärlek till orten från Barnombudsmannen
            2018 vittnar barn om hur det är att växa upp i vad BO definierar
            som utsatta kommuner och förorter. Barnen beskriver att de konsekvent
            möts av låga förväntningar från vuxenvärlden. De upplever också
            att de befinner sig längst ned på den politiska agendan. Många
            av barnen i rapporten saknar dessutom hopp om framtiden. De tror
            inte att de kommer att få något jobb när de blir vuxna. För Vänsterpartiet
            är det oacceptabelt att det ser ut så här.
          </p>
          <p xml:id="i-3mYMaiGoTpPw4MXKc5mKLV">
            För oss är det självklart att Sverige ska vara ett land som håller
            ihop. Våra gemensamma rikedomar skapas av hela landets resurser
            och hela landets arbete. Då ska frukterna av det arbetet också
            komma hela landet till del. Vänsterpartiet vill satsa på de förorter,
            bruksorter, landsbygdsområden och andra delar av Sverige som har
            svikits av den tidigare högerregeringen. Vi är många som drabbats
            och det är vår tur nu. Vi ska kunna lita på att välfärdssamhället
            fungerar oavsett var vi bor. Avståndet till storstädernas centrum
            ska inte avgöra hur stark välfärden är. Offentlig service ska
            inte styras av marknadslogik och enbart utgå från efterfrågan.
            Med våra gemensamma resurser har vi möjlighet att göra en fördelning
            utifrån andra värden, för det krävs likvärdiga grundförutsättningar
            oavsett var i landet du bor. Därför har Vänsterpartiet högre politiska
            ambitioner än regeringen när det kommer till att alla ska ha möjlighet
            att studera på en gymnasieutbildning.
          </p>
          <p xml:id="i-UjbvLvxEPpksMgnq2kcDYy">
            Eftersom de kunskaper som gymnasieskolan ska förmedla måste betraktas
            som en rättighet för varje elev ska skolan inte kunna frånhända
            sig sitt ansvar genom att hänvisa till att det är en frivillig
            skolform. Att kunna läsa på gymnasiet ska inte vara en klassfråga
            – tyvärr håller det på att bli det i dag. För att det ska vara
            en rättighet för alla att kunna studera på gymnasiet måste de
            kunna ta sig dit. Trots det har vi kunnat se runt om i landet
            hur regioner och landsting lägger ned kollektivtrafiken på landsbygden.
            Detta har slagit hårt mot många familjer som bor där och som har
            barn i gymnasieåldern. Helt plötsligt har de tvingats välja mellan
            att låta sina barn flytta hemifrån redan vid 16 års ålder, att
            hela familjen ska flytta eller att skjutsa sina barn till skolan
            varje dag. De tvingas ta omvälvande livsbeslut men får även stora
            omkostnader. För familjer som inte har ekonomiska resurser kan
            det innebära att gymnasiet är något deras barn tvingas välja bort.
            Gymnasieskolan är den enda skolformen i Sverige där de som fortfarande
            är betraktade som barn inte har rätt till skolskjuts om de bor
            långt från sin skola. Både utredningen som föranledde propositionen
            och regeringen har valt att inte föreslå att göra gymnasieskolan
            obligatorisk utan väljer i stället att satsa på insatser som uppmuntrar
            till gymnasiestudier. Vänsterpartiet delar denna syn. Det finns
            dock en rättighet de obligatoriska skolformerna har som vi menar
            att även gymnasieelever bör ha. För att gymnasiet ska vara en
            rättighet i hela landet och inte en klassfråga ska alla ha samma
            möjlighet att ta sig dit. Riksdagen bör därför ge regeringen i
            uppdrag att utreda möjligheten att i skollagen ge gymnasieelever
            rätt till skolskjuts. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-2qPsDfDcBahPNdcdSyH9Vb">
            6 Mentorer
          </head>
          <p xml:id="i-oXTQt72UR5VKwLZuRmPQi">
            I denna proposition föreslår regeringen bl.a. att alla elever
            i gymnasieskolan och gymnasiesärskolan ska ha en mentor. Följande
            nya paragraf föreslås som ett tillägg i skollagen:
          </p>
          <p xml:id="i-L63ThBiPAK387Fu8S3NEw8">
            Varje elev ska ha en mentor som ska följa elevens kunskapsutveckling
            och studiesituation med utgångspunkt i elevens utbildning i dess
            helhet. Mentorn ska särskilt uppmärksamma tecken på att eleven
            kan behöva stöd och i så fall skyndsamt informera berörd skolpersonal.
          </p>
          <p xml:id="i-RXV66eWi5RZ67XeeiFhLSE">
            I Gymnasieutredningen återfinns ett flertal exempel på skolor
            där elevernas mentorer har en viktig roll i arbetet med att tidigt
            upptäcka tecken på annalkande studieavbrott och studiemisslyckanden.
            Mentorns roll innebär ofta att på regelbunden basis följa elevens
            utveckling. Utredningen konstaterar att forskning om studieavbrott
            och studiemisslyckanden pekar på att ett helhetsperspektiv på
            eleverna i relation till skolsituationen är en viktig faktor för
            att förebygga studieavbrott.
          </p>
          <p xml:id="i-6GepLJu7jsEf5SyBd3KMya">
            Vänsterpartiet anser likt Statens skolinspektion och Gymnasieutredningen
            att mentorskapet redan i dag är en etablerad funktion i gymnasieskolan.
            Skolinspektionens erfarenhet visar att mentorn har en nyckelroll
            på skolorna och att det finns en risk att mentorn får ta ett stort
            ansvar för elevernas möjligheter att få särskilt stöd. Samtidigt
            upplever många mentorsrollen som svår och otydlig. Vi anser därför
            likt Skolinspektionen att det är viktigt att det förtydligas hur
            mentorernas ansvar och uppgifter förhåller sig till rektorns och
            lärarnas ansvar.
          </p>
          <p xml:id="i-Nu7qHWj3wp34mEYPN41qyy">
            Vi ställer oss även bakom remissyttrandet från Göteborgs kommun
            som framhåller att det är oklart vad mentorsrollen ska innehålla
            och vilken kompetens som krävs. Det ska dessutom betonas att mentorn
            bör ha en tydlig koppling till elevers studiesituation, vilket
            inte är fallet i förslaget till ny lagstiftning.
          </p>
          <p xml:id="i-2gsCJDoBnrVNpyc9tuoFmJ">
            Regeringen anser inte att en mentor nödvändigtvis behöver vara
            en lärare, men att det bl.a. krävs kunskap om gymnasieskolans
            respektive gymnasiesärskolans struktur och anger vidare i propositionen
            att
          </p>
          <p xml:id="i-BY8VN5KrCtaSe78zP8Twg9">
            lärare som undervisar i en kurs eller ett ämne följer upp hur
            eleven utvecklas i förhållande till kunskapskraven. Det ligger
            därmed i sakens natur att det är den undervisande läraren i en
            kurs eller ett ämne som har särskilt goda förutsättningar att
            upptäcka elevens svårigheter att nå kunskapskraven i den kursen
            eller i det ämnet.
          </p>
          <p xml:id="i-CwEH8W4WefFejqfL9UFQ4R">
            Samtidigt anser regeringen inte att det bör anges i lagen vilka
            relevanta kunskaper och erfarenheter som krävs för uppdraget och
            även i övrigt för att anses vara lämplig som mentor. Tidigare
            reformer som varit förhastade och inte tillräckligt tydliga i
            sin utformning har visat sig leda till en stor belastning för
            skolväsendet. Därför är det viktigt att regeringen förtydligar
            lagförslaget.
          </p>
          <p xml:id="i-PnYQ684rcVUghaoe9MXxpw">
            I konsekvensanalysen som görs över kostnadsfrågan för förslaget
            menar regeringen att lagförslaget om att alla elever ska ha en
            mentor inte medför några ökade kostnader för kommunerna. Vänsterpartiet
            delar inte den uppfattningen om lagstiftningen ska leda till en
            verklig förändring för den enskilda eleven.
          </p>
          <p xml:id="i-9iPYcE4fbsnRYhZYpYaag1">
            Regeringen bör återkomma till riksdagen med förslag på vad det
            innebär att vara mentor, vad uppdraget innebär samt vilka relevanta
            kunskaper och erfarenheter som behövs. Detta bör riksdagen ställa
            sig bakom och ge regeringen till känna.
          </p>
          <p xml:id="i-Hdm5c7zoHTjrQHCjWjFHJh">
            Regeringen bör följa kostnadsutvecklingen kontinuerligt för att
            säkerställa att kostnaderna inte ökar för kommunerna. Detta bör
            riksdagen ställa sig bakom och ge regeringen till känna.
          </p>
          <p xml:id="i-MU65SXoFYBkDAxs4r5VbcD">
            Regeringen bör även ge Statens skolinspektion i uppdrag att göra
            en uppföljning om vad mentorskapet innebär för lärarna och den
            övriga skolpersonalens arbetsmiljö. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-KrwpEeWakkfz9jKCpcpEe8">
              Daniel Riazat (V)
            </item>
            <item xml:id="i-S7hRE36CbD7WEZ9TdHXDx9">
              Ulla Andersson (V)
            </item>
            <item xml:id="i-XBVKKA9YrZCnBKnwLGxD8N">
              Rossana Dinamarca (V)
            </item>
            <item xml:id="i-QtPnDVBGwrRqhSFfBURNzg">
              Ali Esbati (V)
            </item>
            <item xml:id="i-9SynTCoXyeLPKiGskMFScQ">
              Christina Höj Larsen (V)
            </item>
            <item xml:id="i-S1qsgV4y99hfeZVAgQCdg">
              Momodou Jallow (V)
            </item>
          </list>
        </div>
      </div>
    </body>
  </text>
</TEI>
