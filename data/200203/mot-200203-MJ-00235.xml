<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0235/mot_200203_MJ_0235-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12
          </p>
          <p>
            2002/03 mnr: MJ235 pnr: m1180
          </p>
          <p>
            Motion till riksdagen 2002/03:MJ235
          </p>
          <p>
            av Jeppe Johnsson m.fl. (m)
          </p>
          <p>
            Situationen för svenska pälsdjursuppfödare
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att inte fatta ensidiga beslut om svensk pälsdjursnäring
            innan EU:s kommande regelverk på området är på plats.
          </p>
          <p>
            Motivering
          </p>
          <p>
            Svensk pälsdjursuppfödning har under sjuttio år successivt byggts
            ut till en omfattande och seriös näring. Pälsdjursuppfödningen
            har stor anknytning till och betydelse för näringslivet på landsbygden.
            Fram till mitten på nittiotalet utgick statligt stöd till de pälsdjursfarmare
            som utökade sin verksamhet i sysselsättningssyfte. På senare tid
            har det dock kommit nya signaler, vilket innebär att förutsättningarna
            för näringen försvåras. Det talas nu om ett ensidigt näringsförbud
            gentemot näringen, vilket stridet mot svensk rättstradition. EG-kommissionen
            avser att utfärda ett gemensamt regelverk för samtliga medlemsländers
            pälsdjursuppfödning. Att dessförinnan ensidigt utfärda inhemska
            förbud eller regler som är direkt konkurrenshämmande eller som
            syftar till att få bort näringen innebär bara att produktionen
            ökar i andra länder. Därmed har man inte gjort någon djurskyddsinsats.
            Tvärtom är den svenska näringen angelägen om att ta till sig de
            forskningsrön som finns om djurens välbefinnande och det vore
            stor skada att ersätta denna verksamhet med verksamhet i länder
            som har sämre djurskyddsbestämmelser. Pälsdjursuppfödningen har
            även betydelse för andra glesbygdsnäringar, vilka kommer att drabbas
            av ett eventuellt näringsförbud. På sikt hotas mellan 600 och
            800 arbetstillfällen på landsbygden. En naturlig följd av detta
            är ökad avfolkning och sämre service då någon naturlig alternativ
            sysselsättning saknas. Kostnaderna för arbetslöshet och kompensation
            för de nedlagda verksamheterna kommer att vara omfattande.
          </p>
          <pb facs="riksdagen-motions-pdf/data/200203/mot_200203_MJ_0235/mot_200203_MJ_0235-0002.pdf"/>
          <p>
            2002/03:MJ235
          </p>
          <p>
            13
          </p>
          <p>
            Debatten under senare år får anses som ett angrepp på enskilda
            företagare och familjer och medför en psykiskt ohållbar situation.
            Ständiga hot om näringsförbud skapar osäkerhet hos hundratals
            företagare som bedriver pälsdjursuppfödning, varför en positiv
            markering från statens sida är vä- kommen, för att inte säga nödvändig,
            för fortsatt verksamhet. En sådan markering är till exempel ett
            tydligt besked om att avvakta EU:s kommande regelverk innan några
            förhastade beslut fattas i frågan om pälsdjursnäringen.
          </p>
          <p>
            Stockholm den 15 oktober 2002
          </p>
          <p>
            Jeppe Johnsson (m) Elizabeth Nyström (m) Carl-Axel Johansson
            (m) Bengt-Anders Johansson (m) Bertil Kjellberg (m)
          </p>
        </div>
      </div>
    </body>
  </text>
</TEI>
