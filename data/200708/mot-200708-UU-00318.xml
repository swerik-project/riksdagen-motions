<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00318">
  <teiHeader>
    <fileDesc>
      <titleStmt>
        <title>Mikrokrediter och Fairtrade</title>
        <author corresp="i-43NmWWYd8vEgZrkoXWWCXx i-J2pcjBf6ppCUUibn7Biroc">av Rosita Runegrund och Lars Lindén (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mikrokrediter och Fairtrade</title>
          <idno type="rdwebb">GV02U318</idno>
          <rs type="number">U318</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U318/text</ref>
          <ref type="dokument_url_html">http://data.riksdagen.se/dokument/GV02U318</ref>
          <ref type="dokumentstatus_url_xml">http://data.riksdagen.se/dokumentstatus/GV02U318</ref>
          <ref type="doc">http://data.riksdagen.se/fil/8FAD6C1B-52A3-462F-9255-C7CA84568A4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-J2pcjBf6ppCUUibn7Biroc</idno>
            <name>Lars Lindén</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sy5ybdHN5Wg7bMTwLjYKHr" type="signed"/>
        <correspContext corresp="i-Sy5ybdHN5Wg7bMTwLjYKHr">
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-J2pcjBf6ppCUUibn7Biroc"/>
        </correspContext>
        <correspAction xml:id="i-NCJqvF1D4LBcRhc7dSzNDP" type="referral">
          <date when="2007-10-16"/>
        </correspAction>
        <correspAction xml:id="i-DfmSgWHF7EEHd5H31qCwcL" type="dismissal">
          <date when="2007-10-16"/>
        </correspAction>
        <correspAction xml:id="i-7MqQD6KhHSbHRvdVDXkU1i" type="numbering">
          <date when="2007-10-08"/>
        </correspAction>
        <correspAction xml:id="i-Fdu2mSNvGBXe2pqPZBry8i" type="submission">
          <date when="2007-10-05"/>
        </correspAction>
        <correspAction xml:id="i-3QQV79hjLaL1oh99fViwGm" type="transfer">
          <date when="2007-10-04"/>
        </correspAction>
        <correspAction xml:id="i-ATuqzLogDdVGqiA3v1LNca" type="assigned"/>
        <correspContext corresp="i-ATuqzLogDdVGqiA3v1LNca">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JMp2marAAUq7k9p6MLVMDF" type="motBody">
        <div xml:id="i-EAj8Q54SjqHMiG3a3Mob53" type="motProposal" subtype="förslag">
          <head xml:id="i-9gtnVPGDwLCEXcjnPXWkuf">
            Förslag till riksdagsbeslut
          </head>
          <list xml:id="i-5B2tV4uS2eM1TDjv3hDbP6" style="ol">
            <item xml:id="i-7c81C1FLhJqaUDjZgHCuVf">
              Riksdagen tillkännager för regeringen som sin mening vad som
              anförs i motionen om volymen av mikrokrediter inom utvecklingssamarbetet.
            </item>
            <item xml:id="i-Whqf45PU6Q4esVsJAmHeBB">
              Riksdagen tillkännager för regeringen som sin mening vad som
              anförs i motionen om valutasäkring i samband med att mikrokrediter
              utreds.
            </item>
            <item xml:id="i-9fy2GehYNAhc2rq8qVJKi8">
              Riksdagen tillkännager för regeringen som sin mening vad som
              anförs i motionen om Fairtrade-rörelsen.
            </item>
          </list>
        </div>
        <div xml:id="i-Vf82kRBY4HmEVVVm7W3h8p" type="motContent">
          <head xml:id="i-VBFFEjpLJYg1doSUrnd1Bd" type="h1">
            Motivering
          </head>
          <p xml:id="i-FPQ6Z5xvZ4BpafDV3j4xa8">
            Sverige bör satsa på mer mikrokrediter i sitt internationella
            utvecklingssamarbete och utveckla en valutasäkringsmodell vid
            denna mikrokreditverksamhet.
          </p>
          <p xml:id="i-B1LPCdELPMdUx6x9zQNSEY">
            När sedan småföretag startas med hjälp av dessa mikrokrediter
            borde detta följas upp med att dessa småproducenter ges tillfälle
            att införa rättvishandelsrörelsens kriterier för rättvis handel
            i sin produktion och att sedan ansöka om att bli medlem i The
            International Fair Trade Association ( www.ifat.org ) och/eller
            i Fairtrade Labelling Organizations International ( www.fair­trade.net
            ). Detta skulle då göra att en exportmarknad helt plötsligt öppnas
            upp för dessa småproducenter i ett 20-tal länder i västvärlden.
            Som rättvishandelsproducent med export av en stor del av sin produktion,
            blir helt plötsligt inkomsterna betydligt större än om man säljer
            varorna på en hemmamarknad, med svag köpkraft. Redan har över
            fem miljoner människor tagit sig ur fattigdom genom Fairtrade-rörelsen
            och skaran har de senaste fem åren kraftigt ökat varje år. Med
            hjälp av svenska biståndsresurser skulle denna internationella
            folkrörelse kunna öka sina insatser för att fler småproducenter
            i utvecklingsländer skulle kunna ta sig ur fattigdom.
          </p>
          <p xml:id="i-993X3X4gELTCCJdNZQFFgy">
            Mikrokrediter är sedan 70-talet en metod i arbetet för att hjälpa
            människor i utvecklingsländer att ta sig ur fattigdom. De flesta
            mikrokreditprojekt har visat sig vara en framgångsrik metod, och
            de har bidragit till att många miljoner människor i utvecklingsländer
            har tagit sig ur fattigdom. Människor har gått från att vara bidragstagare
            till att bli företagare, utan behov av bidrag. Kan man dessutom
            hjälpa en del producenter ut på exportmarknaden, genom Fairtrade-rörelsen,
            blir standardförbättringen än större för många familjer.
          </p>
          <p xml:id="i-MJ7WLXdHekC96dKxrKQYGC">
            Regeringen bör utreda om mikrokrediter och Rättvis Handel ska
            få en större plats i svenskt internationellt utvecklingsarbete
            för att öka verkningsgraden, effektiviteten, av våra svenska satsningar
            i utvecklingsländer. Utredningen kan förslagsvis göras av den
            nya myndigheten i Karlstad, Sadev, Institutet för utvärdering
            av internationellt utvecklingsarbete, allt i syfte att snabbare
            nå målen i Sveriges nya politik för global utveckling som riksdagen
            fattade beslut om för snart två år sedan, där ett av målen var
            att halvera fattigdomen i världen till år 2015.
          </p>
          <p xml:id="i-4TLYcScbSDkBtGfLb58RFv">
            För att mikrokreditverksamheten ska kunna utvecklas i snabbare
            takt, bör vi hitta metoder där risken för valutaförluster minimeras.
            En modell för valuta­säkring i samband med mikrokrediter bör därför
            utredas.
          </p>
          <head xml:id="i-WUHFcGR4vyR9oxoXqws6hs" type="h1">
            Mikrokrediter
          </head>
          <p xml:id="i-3C4uixCjn8FAUi4idPTJNx">
            Ingen bestående fred kan uppnås om inte stora befolkningsgrupper
            bryter sig ut ur fattigdomen. Utvecklingen underifrån bidrar till
            att främja demokrati och mänskliga rättigheter, sa Nobelkommitténs
            ordförande Ole Danbolt Mjös i samband med att man utsåg Muhammed
            Yunus från Bangladesh och den bank han startat, Grameen Bank,
            till förra årets fredspristagare.
          </p>
          <p xml:id="i-UUjHR88bQX8Kz9pzDdzxH5">
            Banken har i över trettio år gett små lån, mikrokrediter, utan
            säkerhet, till fattiga småproducenter och bönder, varav många
            kvinnor. Detta har resulterat i att många fattiga själva tagit
            sig ur fattigdom, utan bidrag, och kunnat bygga sig ett bra boende
            och fått råd att skicka barnen till skolan.
          </p>
          <p xml:id="i-FiRRKaY4ddSLc9iy1aDk4c">
            Idén med mikrokrediter har, utifrån Yunus modell, spridits till
            många fattiga länder. Från Sverige har bl.a. Kyrkornas U-fond
            ( www.ufond.org ) gjort stora insatser i ett flertal länder. Percy
            Barnevik har i organisationen Hand in Hand de senaste åren, genom
            mikrokrediter, hjälpt många tusen indier att ta sig ur fattigdom.
          </p>
          <p xml:id="i-TnMzzL18pZLNF7v2kN5PKs">
            Små lån gör stor skillnad och hjälper människor att arbeta sig
            ur sin fattigdom. I de flesta fattiga länder är de finansiella
            marknaderna, bankerna, inte tillgängliga för de flesta hushåll,
            småföretagare och småbrukare. De saknar alla möjligheter till
            ett tryggt sparande, till krediter och till betalningstjänster.
          </p>
          <p xml:id="i-3Pq98eP9kZhW6saPv5tJYi">
            Mikrofinansinstitutioner och banker med mikrofinansverksamhet
            vänder på perspektiven och skapar tillgång till småskaliga finansiella
            tjänster för alla som exkluderas i det vanliga finansiella systemet.
            På detta vis får människor möjligheter att försörja sig själva
            och arbeta sig ur fattigdom.
          </p>
          <head xml:id="i-TaTsj3mEJNPc9nZrA9EQw" type="h1">
            Valutasäkring
          </head>
          <p xml:id="i-5VqRaGsvPj6oT568j349Y6">
            Det som gjort att mikrofinansverksamheten i många länder inte
            utvecklas mer, är de valutarisker som finns i denna verksamhet.
            Om vi kunde skapa en modell där valutarisker bättre kunde hanteras,
            till en rimlig kostnad, skulle intresset från svensk kapitalmarknad
            snabbt öka för investeringar i mikrokreditverksamhet i världens
            fattiga länder. Ett sådant ökat svenskt engagemang skulle både
            ge ökade volymer i utvecklingssamarbetet och säkerställa professionalitet
            och kompetensöverföring. Erfarenheter från bl.a. den kyrkliga
            mikrofinansaktören Oikocredit och FMO i Holland (motsvarigheten
            till Swedfund) visar att valutasäkringsmodellen kan utvecklas
            utan att grundkapitalet förbrukas. Genom riskspridning i många
            valutor skapas ett nollsummescenario.
          </p>
          <p xml:id="i-CFHcNYvxs3ynPRqSKwCxpf">
            Regeringen borde utreda förutsättningarna för att starta ett
            pilotprojekt för valutasäkring för satsningar i mikrofinanssektorn.
            Sannolikt skulle detta kunna locka fram cirka en miljard från
            svensk kapitalmarknad att investeras i utvecklingsländer. Projektet
            kunde hanteras av en icke vinstdrivande aktör som exempelvis Kyrkornas
            U-fond ( www.ufond.org ).
          </p>
          <p xml:id="i-SH8R5ASkxRFJZCNrSQUB9g">
            En satsning borde också göras för att stödja ett utökat arbete
            bland världens småproducenter i utvecklingsländer genom ett samarbete
            med Ifat och FLO (se ovan).
          </p>
          <p xml:id="i-SdsMpLUCnkhZATsPY2XdsS">
            I en värld med över en miljard svältande människor är det viktigt
            att vi hela tiden ser över och utvärderar effektiviteten och verkningsgraden
            av vårt utvecklingssamarbete i världens fattiga länder och vågar
            prova nya arbetssätt och metoder.
          </p>
        </div>
        <div xml:id="i-9MHQeSLSyhGrkrszfQWNAt" type="motSignatures">
          <list xml:id="i-C54wa5nm2gFbUe4ZNAsnLc">
            <item xml:id="i-KMvumuzSDSwPmK5EgPnJtd" who="i-43NmWWYd8vEgZrkoXWWCXx">
              Rosita Runegrund (kd)
            </item>
            <item xml:id="i-Vw3LVY2QuUW4QG3qTEyFrD" who="i-J2pcjBf6ppCUUibn7Biroc">
              Lars Lindén (kd)
            </item>
          </list>
        </div>
      </div>
    </body>
  </text>
</TEI>
