<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FiU-01181">
  <teiHeader>
    <fileDesc>
      <titleStmt>
        <title>Lagstifta om kontanter nu</title>
        <author corresp="i-3R1heWHR7nC9dtoPHWSMdB i-NJZoKqxvbBjg3XW7WXGhgL">av Peter Persson och Erik Ezelius (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1181 av Peter Persson och Erik Ezelius (båda S)</title>
          <idno type="rdwebb">H6021181</idno>
          <rs type="number">1181</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H6021181/text</ref>
          <ref type="dokument_url_html">http://data.riksdagen.se/dokument/H6021181</ref>
          <ref type="dokumentstatus_url_xml">http://data.riksdagen.se/dokumentstatus/H6021181</ref>
          <ref type="docx">http://data.riksdagen.se/fil/7C76757E-64DB-4F14-9FF3-D9410DB93119</ref>
          <ref type="pdf">http://data.riksdagen.se/fil/D2A89923-B04E-46EA-A7F9-93C90B06144A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NJZoKqxvbBjg3XW7WXGhgL</idno>
            <name>Erik Ezelius</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RbnstSpZz5BAktdTbfvZd6" type="signed"/>
        <correspContext corresp="i-RbnstSpZz5BAktdTbfvZd6">
          <note type="signatory" corresp="i-3R1heWHR7nC9dtoPHWSMdB"/>
          <note type="signatory" corresp="i-NJZoKqxvbBjg3XW7WXGhgL"/>
        </correspContext>
        <correspAction xml:id="i-PtJw2wScx95V6q7XBq82pJ" type="submitted">
          <date when="2018-11-27"/>
          <time when="13:35:41"/>
        </correspAction>
        <correspAction xml:id="i-CvbhC99St5KPyK1BmYxv4p" type="reviewed">
          <date when="2018-11-27"/>
          <time when="14:08:25"/>
        </correspAction>
        <correspAction xml:id="i-NxtyeA7Vkvr7d3SJnBh6qt" type="referred">
          <date when="2018-12-05"/>
        </correspAction>
        <correspAction xml:id="i-ExnsM9XNznsNgM9Ce9QVHP" type="assigned">
          <date when="2019-05-15"/>
          <time when="09:59:14"/>
        </correspAction>
        <correspContext corresp="i-ExnsM9XNznsNgM9Ce9QVHP">
          <ref type="assignedTo">Finansutskottet</ref>
        </correspContext>
        <correspAction xml:id="i-Qv3q9nSTFdMcbSGvriRJ1m" type="behandlas_i"/>
        <correspContext corresp="i-Qv3q9nSTFdMcbSGvriRJ1m">
          <ref type="uppgift">2018/19:FiU22</ref>
          <ref type="ref_dok_id">H601FiU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1181 av Peter Persson och Erik
          Ezelius (båda S) Lagstifta om kontanter nu
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EjgHTSKhsUoJhy8uVDVih3">
            Förslag till riksdagsbeslut
          </head>
          <list>
            <item xml:id="i-WC7mwwNXx6HLH34jXAp31c" sortKey="Yrkande 1">
              Riksdagen ställer sig bakom det som anförs i motionen om snara
              åtgärder av de slag den parlamentariska riksbanksutredningen och
              Försvarsberedningen föreslår för att trygga tillgången på kontanter
              samt stärka deras ställning som betalningsmedel och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-RQQjeSHiTi9EBDsqg4nBWv" type="h1">
            Motivering
          </head>
          <p xml:id="i-QX3anQ78Wsqonf9Fgumwcn">
            Riksbanken har med anledning av proposition 2016/17:129 Tillgång
            till betalkonto med grundläggande funktioner lämnat in en skrivelse
            (dnr 1659-2016/17). Riksbanken hänvisar i skrivelsen till sitt
            remissvar i mars 2016 om Betaltjänstutredningens förslag till
            genomförandet av betalkontodirektivet. Riksbanken bedömde vid
            detta tillfälle att det fanns en ökande obalans mellan kontanttjänsters
            utbud och efterfrågan och att detta till stor del beror på att
            banker för snabbt har minskat sin kontanthantering.
          </p>
          <p xml:id="i-DPbp5u2Ss8LUKWfHFXDu4g">
            Den parlamentariska riksbanksutredningen fick i uppdrag att se
            över Riksbankens roll och ansvar för kontanttillgången i hela
            landet och kostnaderna för denna.
          </p>
          <p xml:id="i-vwoWJsAQeoRf7wwvR1B34">
            Finansutskottet ansåg i sitt betänkande i fjol att den minskade
            kontantanvändningen och kontanthanteringen har gått mycket snabbt
            i Sverige jämfört med i de flesta andra länder. Därefter räknas
            en rad fördelar upp med hänvisning till att det är marknaden som
            driver på utvecklingen. Det går väl knappast att komma ifrån att
            de stora företagen och storbankerna har en stor påverkan på marknaden.
            Genom att systematiskt främja elektroniska betalningslösningar
            och diskriminera kontanter drivs konsumenterna mycket medvetet
            mot att använda de förstnämnda. Fenomenet kallas ”nudging” inom
            beteendeekonomin. Alltså att genom de små stegens tyranni vrida
            konsumentbeteenden i för kapitalet ”rätt” riktning. Storföretag
            och storbanker vill också ha kapitalstarka kunder som gärna också
            använder kredit. Kredit utökar konsumtionen ytterligare och dessutom
            ger kreditanvändning ytterligare vinster genom räntor.
          </p>
          <p xml:id="i-Ku8VdY4ZVYujL5u7PTJPqF">
            En del företag och affärer vägrar också, i likhet med de flesta
            bankerna, ta emot kontanter. Senast har Ikea varslat om att kedjan
            ska göras helt kontantlös. De rationaliseringsvinster som ägarna
            är ute efter lär knappast komma anställda eller kunder till del,
            lika lite som när många företag idag av ”klimat- och miljöskäl”
            säger sig vilja skicka pappersfakturor. Det handlar bara om vinstjakt
            och om att vilja rationalisera bort personal.
          </p>
          <p xml:id="i-KnYkWze5g9ejfuh7iCLU12">
            Finansutskottet anser att utvecklingen mot ökade elektroniska
            betaltjänster i grunden är positiv utan att våga tala klarspråk
            om för vilka denna utveckling främst är positiv. Lite luddigt
            konstateras att det också finns grupper i samhället som har svårt
            att hantera de nya tekniska lösningarna eller saknar tillgång
            till dem.
          </p>
          <p xml:id="i-AwSYMcXQzCiPNQyps68uW6">
            Frågan om kontanthantering är en viktig fråga för landsbygdspolitiken.
            Bankkontor och bankomater försvinner samtidigt som det saknas
            eller är dålig uppkoppling till de elektroniska tjänsterna i delar
            av landet. Detta slår hårt mot landsbygdens allt fler äldre vilket
            den urbana medel- och överklassen tycker är ointressant.
          </p>
          <p xml:id="i-ERarTsJTQXyaHRdvmha9q">
            Den parlamentariska riksbankskommittén har i sitt delbetänkande
            ”Tryggad tillgång till kontanter” (SOU 2018:42) framhållit att
            staten bör verka för att den fortsatta utvecklingen av tillgången
            till kontanttjänster sker under kontrollerade former så att allmänhetens
            och samhällets behov av kontanter tillgodoses. Kommittén anser
            att utvecklingen ska innebära att antalet hushåll, företag och
            föreningar som har tillgång till grundläggande betaltjänster inte
            minskar. Samtidigt som kontanternas ställning stärks bör den pågående
            tekniska utvecklingen inom betalningsmarknaden inte motarbetas.
          </p>
          <p xml:id="i-LdXqPPmqdWzdGb1L1AymTL">
            Av samhällsekonomiska skäl bör den befintliga infrastrukturen
            för kontanthantering och tillgången till kontanttjänster vårdas.
            Samarbetet om infrastruktur och gemensamma lösningar inom kontantkedjan
            bör också stimuleras.
          </p>
          <p xml:id="i-PxGPMuZNtPpUre26VP8BF6">
            Kommittén anser att bankerna har ett särskilt ansvar för tillgången
            till kontant­tjänster i samhället. Bankernas centrala roll som
            förmedlare av betalningar gör att det är orimligt att dessa helt
            kan frånsäga sig ansvaret för att hantera en viss form av betal­ningsmedel
            så länge det finns behov av detta i samhället. Vidare anser kommittén
            att bankernas betalkonton måste kunna användas av alla bankkunder,
            även av dem som har behov av kontanter. Kommittén föreslår därför
            att vissa svenska bankaktiebolag och filialer till utländska kreditinstitut
            ska vara skyldiga att tillhandahålla kontantuttag och dagskassehantering
            i en sådan utsträckning att det finns en rimlig tillgång till
            dem i hela Sverige.
          </p>
          <p xml:id="i-DQN6N9C5Gh556jPxeJwMM5">
            Kommittén konstaterar att det även finns behov för privatpersoner
            att kunna sätta in kontanter på bankkonto och att det därför är
            viktigt att insättningsmöjligheter för privatpersoner upprätthålls
            av bankerna. Även om insättning av kontanter för privat­personer
            inte föreslås omfattas av lagkraven är bedömningen att tillgången
            till denna tjänst också kommer att öka. Detta bedöms bli en effekt
            av att kraven till viss del bedöms uppnås av bankerna med kombinerade
            insättnings- och uttagsautomater eller avtal med betaltjänstombud
            som normalt även tar emot insättningar från privatpersoner.
          </p>
          <p xml:id="i-2pKH3Jai3ugqsAwW6SL6wC">
            Rimlig tillgång innefattar också att tjänsterna ska erbjudas
            under vissa tider och till rimliga priser.
          </p>
          <p xml:id="i-PXYfUpRKJHMM14jfiFXboT">
            Förslagen från Riksbanksutredningen gynnar medborgare och företag
            i glesbygd genom att kraven innebär att en rimlig tillgång till
            kontanttjänster upprätthålls i hela landet. Vidare gynnas de grupper
            som i högre utsträckning använder kontanter, exempelvis vissa
            äldre, nyanlända och personer med vissa funktionsvariationer.
          </p>
          <p xml:id="i-KYanegy883SystTpd97LDh">
            Försvarsberedningen kom i augusti med en rapport ”Motståndskraft
            – Inriktningen av totalförsvaret och utformningen av det civila
            försvaret 2021–2025”. I denna konstateras att cyberattacker är
            ett allvarligt hot mot befolkningens liv och hälsa, samhällets
            funktionalitet och vår förmåga att upprätthålla våra grundläggande
            värden. Försvarsberedningen framhåller vikten av en stark cyberförmåga
            tillsammans med en systematisk beredskapsplanering för de fall
            när elförsörjning eller elektroniska kommunikationer fallerar.
          </p>
          <p xml:id="i-FqY6Qij5fgQn67C2xWgfkc">
            Beredningen understryker att Sveriges befolkning måste ha förutsättningar
            att upprätthålla grundläggande ekonomiska transaktionsmöjligheter
            genom tillgång till kontanter, alternativa betalningsmedel eller
            någon form av statliga krediter. Under höjd beredskap och i krig
            är detta särskilt viktigt för att upprätthålla försvarsviljan
            och motståndsandan i samhället. Försvarsberedningen betonar att
            staten måste säkerställa hushållens behov av kontanter i samband
            med stora störningar i betalningssystemet.
          </p>
        </div>
        <div type="motSignatures">
          <list>
            <item xml:id="i-Wybfg7XkESicLzWyTGiYdJ" who="i-3R1heWHR7nC9dtoPHWSMdB">
              Peter Persson (S)
            </item>
            <item xml:id="i-UtsP8TPEE6uSiDPEpDAcCz" who="i-NJZoKqxvbBjg3XW7WXGhgL">
              Erik Ezelius (S)
            </item>
          </list>
        </div>
      </div>
    </body>
  </text>
</TEI>
