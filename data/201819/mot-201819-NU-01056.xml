<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-01056">
  <teiHeader>
    <fileDesc>
      <titleStmt>
        <title>Kompetensförsörjning i arbetslivet</title>
        <author corresp="i-QpWVRM55tMRcHYZCMDFcHW i-LXPnzyt5uZsCfLxEEqRvYV">av Isak From och Björn Wiechel (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1056 av Isak From och Björn Wiechel (båda S)</title>
          <idno type="rdwebb">H6021056</idno>
          <rs type="number">1056</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6021056/text</ref>
          <ref type="dokument_url_html">http://data.riksdagen.se/dokument/H6021056</ref>
          <ref type="dokumentstatus_url_xml">http://data.riksdagen.se/dokumentstatus/H6021056</ref>
          <ref type="docx">http://data.riksdagen.se/fil/E5F4927E-8E43-428F-898A-28147DED014C</ref>
          <ref type="pdf">http://data.riksdagen.se/fil/A3353209-E73E-432E-9C0D-E01E3C2D017D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LXPnzyt5uZsCfLxEEqRvYV</idno>
            <name>Björn Wiechel</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Gq24DvfnNLyakkc5bprwAD" type="signed"/>
        <correspContext corresp="i-Gq24DvfnNLyakkc5bprwAD">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-LXPnzyt5uZsCfLxEEqRvYV"/>
        </correspContext>
        <correspAction xml:id="i-CpSZdVckeo8oReUArvJJNX" type="submitted">
          <date when="2018-11-27"/>
          <time when="11:21:48"/>
        </correspAction>
        <correspAction xml:id="i-BvKXC5snMrzbWbhHbGihGu" type="reviewed">
          <date when="2018-11-27"/>
          <time when="13:39:41"/>
        </correspAction>
        <correspAction xml:id="i-AVDKeMcTbhs6Sc4kfBe7qb" type="referred">
          <date when="2018-12-05"/>
        </correspAction>
        <correspAction xml:id="i-K1GRN49yLVyewbaYE9tnAS" type="assigned">
          <date when="2019-08-21"/>
          <time when="13:32:51"/>
        </correspAction>
        <correspContext corresp="i-K1GRN49yLVyewbaYE9tnAS">
          <ref type="assignedTo">Näringsutskottet</ref>
        </correspContext>
        <correspAction xml:id="i-PHsahguzECsV3peSfXvexb" type="behandlas_i"/>
        <correspContext corresp="i-PHsahguzECsV3peSfXvexb">
          <ref type="uppgift">2018/19:UbU12</ref>
          <ref type="ref_dok_id">H601UbU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU12</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6GjddXskRdYqBfPx2St7ar" type="behandlas_i"/>
        <correspContext corresp="i-6GjddXskRdYqBfPx2St7ar">
          <ref type="uppgift">2018/19:NU7</ref>
          <ref type="ref_dok_id">H601NU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU7</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DY2FkQqpvbwNHH5HuZsPET" type="behandlas_i"/>
        <correspContext corresp="i-DY2FkQqpvbwNHH5HuZsPET">
          <ref type="uppgift">2018/19:AU6</ref>
          <ref type="ref_dok_id">H601AU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknad och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4875b6gqqRHXcYuQQ1LG7i" type="motHeader">
        <div xml:id="i-TdiVPn25HUeXhnHT1u5xRE" type="motTitle">
          Motion till riksdagen 2018/19:1056 av Isak From och Björn Wiechel
          (båda S) Kompetensförsörjning i arbetslivet
        </div>
      </div>
      <div xml:id="i-5MhWZ6B8JZeTuemGL9CmVL" type="motBody">
        <div xml:id="i-XqLc9zUwkJzymsWYfD8u5T" type="motProposal" subtype="förslag">
          <head xml:id="i-AZ9DKLvZ93BsHQ71sBYpog">
            Förslag till riksdagsbeslut
          </head>
          <list xml:id="i-TEo9MvhV4pW5kmzCpZPmBt" style="ol">
            <item xml:id="i-AnusBa21aXdHRxuUj3ZL2H">
              Riksdagen ställer sig bakom det som anförs i motionen om att
              underlätta generationsväxling i företag och tillkännager detta
              för regeringen.
            </item>
            <item xml:id="i-HYHvPXaiGce8wofbD8mbyA">
              Riksdagen ställer sig bakom det som anförs i motionen om att
              skapa utbildningssystem för livslångt lärande och tillkännager
              detta för regeringen.
            </item>
            <item xml:id="i-HEx6qj6MZFZkJPbK1szLF7">
              Riksdagen ställer sig bakom det som anförs i motionen om att
              öka arbetstagarnas möjlighet till kompetensutveckling och tillkännager
              detta för regeringen.
            </item>
          </list>
        </div>
        <div xml:id="i-EJRQyiHgQWwyq78dvHgepb" type="motContent">
          <head xml:id="i-6ZE6ncUfvvSa7w5tEr2st5" type="h1">
            Motivering
          </head>
          <p xml:id="i-A26LzADsyLX8jrawiLRLAZ">
            För oss socialdemokrater är rätten till ett arbete en av våra
            viktigaste frågor. För att nå full sysselsättning krävs investeringar
            i utbildning från unga år och in i vuxenlivet. Det kräver satsningar
            på vår gemensamma, generella välfärd, i hela landet, och det kräver
            en aktiv näringspolitik som får nya företag att skapas, växa och
            slå rot.
          </p>
          <p xml:id="i-6Q4ZmXhsLSFjj3rBGQWSfx">
            Sverige befinner sig i en högkonjunktur där många företag vill
            anställa samtidigt som konkurrensen om den bästa arbetskraften
            tilltar. Svenskt Näringslivs enkätundersökning visar att i Västerbotten
            har hela 44 procent av företagen var tvungna att avstå från order
            eller fått minskad försäljning, för att de inte har tillräckligt
            med anställda och rätt kompetenser. Hindren i näringslivet och
            på arbetsmarknaden påkallar insatser från politiken för att förbättra
            förutsättningarna.
          </p>
          <p xml:id="i-CJ7aPTMCDpLK1MmyZ6nuY2">
            Ibland sprids en bild om att svensk industri runtomkring i landet
            har det svårt att överleva i konkurrensen. Det är fel. Industrin
            står sig fortfarande mycket stark, och dess betydelse är stor
            inte bara för lokalsamhället utan för hela landet.
          </p>
          <p xml:id="i-obh3twwkVZcs7egv974kP">
            Därför är det viktigt att inte anamma en schablonbild där stad
            ställs mot land – ett tjänstesamhälle i storstäderna som växer
            medan småorternas industri tynar bort och landsbygden med den.
          </p>
          <p xml:id="i-8hJgWfhxNRy4FTQdqBSNoc">
            Sanningen är mer avancerad. I en nyligen publicerad rapport,
            ”Industrin under omvandlingstryck: Regional närvaro, klimatutmaningar
            och globaliseringskritik”, framtagen av ekonomen Mauro Gozzo,
            ordförande i Industrins ekonomiska råd, framgår att en stor del
            av de snabbast växande industriföretagen finns i de mindre regionerna.
            Det handlar om företag som har vuxit med mer än 20 procent om
            året sedan finanskrisen. Över hälften av dessa snabbast växande
            industriföretag ligger i de medelstora eller minsta regionerna.
          </p>
          <p xml:id="i-G29Skeo9kuii267RP4EhEz">
            Samtidigt som den nya rapporten från Industrins ekonomiska råd
            lyfter landsbygdsfrågorna, presenterar tankesmedjan Global Utmaning
            idéskriften Ett Sverige där anställda äger. I högsta grad en brännande
            fråga för mindre orter där livskraftiga företag läggs ner på grund
            av att ägaren går i pension och ingen tar över.
          </p>
          <p xml:id="i-TR1DLsDoM6DhK7muZNnAgJ">
            Tiotusentals jobb, mestadels inom industrin, hotas om inte generationsväxlingen
            fungerar. Åtskilliga företag har redan slagit igen. En massdöd
            av familjeföretag pågår i det tysta utanför de stora städerna,
            konstaterar idéskriftens författare Sophie Nachemson-Ekwall. 55
            000 småföretag står inför en generationsväxling med svårigheter
            att hitta köpare. Alltså vart fjärde företag med mer än 50 anställda.
          </p>
          <p xml:id="i-7nz7Bb1gNk2Wc5Gg9HY3TV">
            Generationsväxlingen är en tickande sysselsättningsbomb. Ändå
            diskuteras den inte i tillräcklig utsträckning. Skriften från
            Global utmaning vill som titeln anger se ett Sverige där anställda
            äger. Men då måste lagar skrivas om. Och då måste det finnas möjlighet
            till utbildning och tillgång till lån och ett socialförsäkringssystem
            som stöttar omställningen från löntagare till delägare.
          </p>
          <p xml:id="i-M4qgVLieDezf792K6XbzAA">
            Sverige har inga så kallade rostbälten. För att det ska fortsätta
            gälla, kan en fungerande generationsväxling betraktas som en rostskyddsbehandling
            av Industrisverige.
          </p>
          <p xml:id="i-GM1tbmggmgPyrKbjkUgq5P">
            Kompetensförsörjningsfrågan är en avgörande fråga för ett län
            som Västerbotten och en av de största utmaningarna för företagen.
            Många har svårt att rekrytera och Svenskt Näringslivs rekryteringsenkät
            visar på att ett av fyra rekryteringsförsök misslyckas. Bristen
            finns i nästan alla branscher och yrken. För att människor ska
            kunna ta de jobb som finns behövs utbildning. Det är ingenting
            som löser sig med sänkta löner och otrygga anställningar. Därför
            behövs ett anställningsskydd som utformas både utifrån medarbetarnas
            trygghet och företagens möjligheter att hitta relevant kompetens.
            Många företag är också beroende av kompetens från andra länder.
            Därför är det viktigt att regelverket för arbetskraftsinvandringen
            inte onödigt försvåras av otydliga regelverk eller av överbelastade
            myndigheter som riskerar slå mot Sveriges och Västerbottens tillväxt
            och välstånd.
          </p>
          <p xml:id="i-E5LcDB6i7NVjxG8E5n1NuX">
            Utvecklingen inom industrin har de senaste åren varit positiv
            och mycket kraftig. Både nationellt och i Västerbotten. Exempelvis
            kommer Northvolts etablering av en batterifabrik i Skellefteå
            att innebära 2 000 nya jobb, och ytterligare 1 000-tals arbetstillfällen
            bedöms växa fram inom regionen. Nyligen meddelade skogsmaskinsföretaget
            Komatsu Forests att det gör en stor expansion i Umeå.
          </p>
          <p xml:id="i-AhgHtTKG5jATQtfzW5WZsu">
            Sedan hösten 2014 har över 300 000 fler människor ett jobb att
            gå till i Sverige. Många av dessa är inom skolan eller vården,
            till följd av den socialdemokratiskt ledda regeringens satsningar.
            Det ser ut på motsvarande sätt i Västerbotten, där de politiska
            insatserna märks på arbetsmarknaden och i välfärden. Som bäst
            fungerar det när politiken hänger ihop lokalt och nationellt.
            Men samtidigt råder det brist på arbetskraft i åtta av tio yrken.
          </p>
          <p xml:id="i-8swwemXNDHDrh3syZE4Dts">
            Västerbotten har enligt Arbetsförmedlingens månadsvisa statistik
            hösten 2018 Sveriges näst lägsta arbetslöshet. Det är inte en
            slump att det ser så bra ut för vårt län i dessa undersökningar.
            I Västerbotten tar vi vara på alla våra styrkor. Vi är ett kunskapslän,
            vi har en utvecklad industri, vi satsar på välfärden och vi tror
            på varandra. Vi behöver nu skapa möjligheter att kompetensutvecklas
            i arbetslivet, fler behöver kunna känna att det finns möjligheter
            att gå mellan arbete och utbildning utan att äventyra anställning
            eller den privata ekonomin.
          </p>
          <p xml:id="i-Gz1vabwyZwABMirmWKq8fF">
            Det är viktigt att fortsätta bygga ut vuxenutbildningen. Socialdemokraterna
            satsar därför på utbildning, med över 90 000 platser, på yrkeshögskolor,
            yrkesvux och utbyggd lärarutbildning. Till detta har regeringen
            infört 11 000 extratjänster i välfärden, något som hjälper till
            att få ner arbetslösheten samtidigt som vi får fler händer som
            hjälper till. Vi har nu stora möjligheter att öka tillväxten och
            säkerställa utvecklingen genom att satsa på utbildning.
          </p>
          <p xml:id="i-GE5BHbuwQN4GPWZfx6tMgh">
            Nu är det viktigt att regeringen tar nästa steg och att vi skapar
            en god utveckling där vi gemensamt med arbetslivet, facken, företagen
            och offentlig sektor är med och bygger starkare kompetensförsörjning
            utifrån regionernas förutsättningar.
          </p>
          <p xml:id="i-8C5bfriXtPqv3fbiY7G1zR">
            Det är mycket angeläget att Sverige har effektiva system för
            livslångt lärande. Det är möjligheten till fördjupning och specialistkunskap
            i kombination med system för yrkesväxling som kortar vägen till
            arbete. Utbildningskedjan är inte starkare än sin svagaste länk.
            Det krävs åtgärder i hela kedjan, från grundskolan till högre
            utbildning. Arbetstagarnas möjlighet till lärande på arbetsmarknaden
            måste öka och möjligheten att pröva sina vingar i nya sektorer
            på arbetsmarknaden behöver bättras.
          </p>
        </div>
        <div xml:id="i-G56ktPb2hMq8yd8qz4AQ9Z" type="signatureBlock">
          <list xml:id="i-5Wpw2Mmn5KUKraYXkLEKLs">
            <item xml:id="i-WdWVNYUpFT9wfvDgYLSAEe" who="i-QpWVRM55tMRcHYZCMDFcHW" type="signature">
              Isak From (S)
            </item>
            <item xml:id="i-Q9uTednWyfZRq3Bwhrh6mQ" who="i-LXPnzyt5uZsCfLxEEqRvYV" type="signature">
              Björn Wiechel (S)
            </item>
          </list>
        </div>
      </div>
    </body>
  </text>
</TEI>
