<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FöU-01300">
  <teiHeader>
    <fileDesc>
      <titleStmt>
        <title>Brandskydd för äldre och svårt sjuka</title>
        <author corresp="i-DGTHVhbApAq9J741uJW2uT i-Apyf3DsrtN2zmshEtt35Qo">av Marléne Lund Kopparklint och Marie-Louise Hänel Sandström (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1300 av Marléne Lund Kopparklint och Marie-Louise Hänel Sandström (båda M)</title>
          <idno type="rdwebb">H7021300</idno>
          <rs type="number">1300</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H7021300/text</ref>
          <ref type="dokument_url_html">http://data.riksdagen.se/dokument/H7021300</ref>
          <ref type="dokumentstatus_url_xml">http://data.riksdagen.se/dokumentstatus/H7021300</ref>
          <ref type="docx">http://data.riksdagen.se/fil/36C56CE7-E754-4540-BC5D-A96CFB187F3D</ref>
          <ref type="pdf">http://data.riksdagen.se/fil/4B397A8C-B3C9-4032-8339-F5878DD9B169</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-C4LMmgM44Ao5iuQunez93T" type="signed"/>
        <correspContext corresp="i-C4LMmgM44Ao5iuQunez93T">
          <note type="signatory" corresp="i-DGTHVhbApAq9J741uJW2uT"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction type="submitted" xml:id="i-5MoQZS7XiMD27WvFiZU8XZ">
          <date when="2019-10-02"/>
          <time when="10:03:00"/>
        </correspAction>
        <correspAction type="reviewed" xml:id="i-TxWwpbzxEQskymHKxNvcaT">
          <date when="2019-10-02"/>
          <time when="10:24:09"/>
        </correspAction>
        <correspAction type="referred" xml:id="i-8nEzwWdo9pr4De4ca6rhCF">
          <date when="2019-10-11"/>
        </correspAction>
        <correspAction type="assigned" xml:id="i-Gp9Ltt2Q7ZBD2XoG5ZTSEa">
          <date when="2020-04-22"/>
          <time when="17:27:25"/>
        </correspAction>
        <correspContext corresp="i-Gp9Ltt2Q7ZBD2XoG5ZTSEa">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-Hc8RBQEt8WeW1vR96sonY5"/>
        <correspContext corresp="i-Hc8RBQEt8WeW1vR96sonY5">
          <ref type="uppgift">2019/20:FöU7</ref>
          <ref type="ref_dok_id">H701FöU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1300 av Marléne Lund Kopparklint och Marie-Louise Hänel Sandström (båda M) Brandskydd för äldre och svårt sjuka</div>
      </div>
      <div type="motBody">
        <div type="motProposal" subtype="förslag">
          <head xml:id="i-92EGD3mDkZhLiNKrJ3KAwm">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-JUDAnDd7zFjppdwJRTzy8s">
              Riksdagen ställer sig bakom det som anförs i motionen om att
              MSB bör ges i uppdrag att meddela föreskrifter om brandskydd för
              att uppnå en säker och likvärdig lägstanivå i behovsprövade särskilda
              boenden och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-BhekMZVfEUfH46t7qCQRxF">
            Motivering
          </head>
          <p xml:id="i-WLtjb1zgtFTbQV5JWw6QKx">
            När det kommer till de mest sjuka och äldre gällande bostadsbränder
            är det extra viktigt att se över brandskyddet eftersom de är en
            mer utsatt grupp. I synnerhet när många av dem har begränsad rörlighet.
            Det brinner inte oftare hos äldre, men däremot drabbas de hårdast.
            Många klarar inte av att släcka eller utrymma på egen hand på
            grund av fysisk eller psykisk funktionsnedsättning. Andra riskfaktorer
            är demens, alkohol, rökning och inte minst medicinering där trötthet
            kan vara en av biverkningarna. Enligt Socialstyrel­sen drabbas
            personer över 65 år i högre utsträckning än andra av skador och
            dödsfall vid bränder. Varje år omkommer runt 90 människor i bränder
            (under 2017 omkom 113 män­niskor till följd av brand) och äldre
            är kraftigt överrepresenterade. Män i åldersgruppen 80 år och
            äldre löper mer än sju gånger högre risk att omkomma i bränder
            än män i åldersgruppen 15–24 år. Ofta är fysiska och psykiska
            sjukdomar eller handikapp orsak till att det som kunnat stanna
            vid ett tillbud utvecklas till en allvarlig situation med åtföljande
            dödsfall.
          </p>
          <p xml:id="i-FocMPGTkyDZriLw19sLoUB">
            MSB (Myndigheten för samhällsskydd och beredskap) har sedan 2010
            ett regerings­uppdrag om en nollvision, där ingen ska omkomma
            eller skadas allvarligt till följd av bränder i Sverige. Som delmål
            i visionen finns det att till år 2020 minska antalet om­komna
            till 80 personer per år. Därför krävs det flera åtgärder för att
            MSB:s nollvision ska uppfyllas. Individanpassat brandskydd (en
            arbetsmodell som finns i exempelvis Karlstads kommun) är ett exempel
            på en åtgärd som förebygger brand och olyckor där biståndsbedömare
            inom kommunen utifrån varje enskild person som har insatser utifrån
            LSS och socialtjänstlagen bedömer riskfaktorer och tillsätter
            åtgärder vid behov; det kan handla om spisvakter eller mobilt
            automatiskt sprinklersystem. En sådan arbetsmodell tillsammans
            med fasta och mobila automatiska släckanläggningar (sprinkler)
            har under flera år lyfts fram som effektiva system för att förebygga
            att människor omkommer eller allvarligt skadas till följd av brand.
            Detta gäller framför allt människor som är oför­mögna att själva
            utrymma på grund av varierande fysiska/psykiska funktionsförmågor.
          </p>
          <p xml:id="i-Q7biSJ5pqjNQBHLdxvPzwS">
            Att installera släckningssystem på äldreboenden är obligatoriskt
            i våra nordiska grannländer Norge och Finland, och även i länder
            som Irland och Skottland. Den 1 januari 2012 trädde Boverkets
            ändrade byggregler i kraft. Där ingår krav på sprinkler på sjukhus
            och i särskilda boenden. Reglerna gäller dock endast vid nybyggnad
            och vid ändring eller ombyggnad – det finns inga krav på att installera
            sprinkler i redan befint­liga boenden. Genom att ge MSB detta
            bemyndigande får de möjlighet att ställa krav på brandskydd. Det
            är också något som de själva har efterfrågat men tyvärr inte har
            fått gehör för från politikens sida.
          </p>
          <p xml:id="i-A1R1nyMrPpoXdMmHUJmJD5">
            Individanpassat brandskydd och automatiska släckanläggningar
            på behovsprövade boenden räddar inte bara liv och förebygger olyckor
            som är det absolut viktigaste, det är också samhällsekonomiskt
            viktigt. MSB konstaterar i Kostnadsnyttoanalyser – Sprinkler i
            särskilda boenden för äldre:
          </p>
          <p xml:id="i-8PzR69ycmjLyeHEGAo3zpS">
            Dödsrisken i åldringsvård är sex gånger större och skaderisken
            är tio gånger större vad gäller bränder i åldringsvård än för
            boende i vanliga bostäder. Om effekten av sprinkler antas vara
            70 % och den därmed erhållna riskminskningens siffror räknas om
            till kronor och ören erhålls resultatet att marginalnyttan av
            sprinkler per vård­tagare är över 2000 kronor. Det innebär att
            sprinklerinstallationer är samhälls­ekonomiskt lönsamma, eftersom
            värdet av nyttan är större än kostnaden.
          </p>
          <p xml:id="i-ABPAibxwUKwyfdBKKYCgvA">
            Sverige ska vara ett land där alla som har ett behov av ett särskilt
            boende eller särskilt stöd i sitt hem har rätt till ett likvärdigt,
            effektivt och gott brandskydd. Två åtgärder för regeringen att
            vidta är därför att ge MSB ett bemyndigande att meddela föreskrifter
            om brandskydd i behovsprövade vård- och omsorgsboenden. Bemyndigandet
            avser att om­fatta boende i byggnader som används för verksamhet
            enligt hälso- och sjukvårdslagen (1982:763), socialtjänstlagen
            (2001:453) och lagen (1993:387) om stöd och service till vissa
            funktionshindrade.
          </p>
        </div>
        <div type="motSignatures">
          <list>
            <item xml:id="i-SjuHGk7nesUgEhZcDqTurH">
              Marléne Lund Kopparklint (M)
            </item>
            <item xml:id="i-GtbPQowJxyF3Tn4xTQwi54">
              Marie-Louise Hänel Sandström (M)
            </item>
          </list>
        </div>
      </div>
    </body>
  </text>
</TEI>
