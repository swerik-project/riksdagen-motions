<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00284">
  <teiHeader>
    <fileDesc>
      <titleStmt>
        <title>Åtgärder mot spelberoende</title>
        <author corresp="i-du5LHNwBWrCH1am94GCk1">av Eva Olofsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot spelberoende</title>
          <idno type="rdwebb">GU02Kr284</idno>
          <rs type="number">Kr284</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr284/text</ref>
          <ref type="dokument_url_html">http://data.riksdagen.se/dokument/GU02Kr284</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr284</ref>
          <ref type="doc">http://data.riksdagen.se/fil/B31FB7EB-CEC3-41B7-9427-10F3BFE5F3FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5Ji41tspMaoooZzXF2FSFv" type="signed"/>
        <correspContext corresp="i-5Ji41tspMaoooZzXF2FSFv">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-TJNEVuffTZDryRUZc9pBoy">
          <date when="2006-11-07"/>
        </correspAction>
        <correspAction type="dismissal" xml:id="i-CSaU2Lgg4bxbGDvDVhGBSa">
          <date when="2006-11-07"/>
        </correspAction>
        <correspAction type="numbering" xml:id="i-WCNBdnXJRBiRnxseJbdvnc">
          <date when="2006-11-02"/>
        </correspAction>
        <correspAction type="submission" xml:id="i-TkHeHTdrAHneSQPRu3dpRU">
          <date when="2006-10-31"/>
        </correspAction>
        <correspAction type="transfer" xml:id="i-6PM6obdftkjQ3DdLHYZ4kx">
          <date when="2006-10-31"/>
        </correspAction>
        <correspAction type="assigned" xml:id="i-9p7BLNuyR6vRNDsNT6N2dx"/>
        <correspContext corresp="i-9p7BLNuyR6vRNDsNT6N2dx">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-N9Q8uDvANV3EwaWfuVJvGb">
            1 Förslag till riksdagsbeslut
          </head>
          <list style="ol">
            <item xml:id="i-LgKuWySTCNyN9zHLkAxHjk">
              Riksdagen tillkännager för regeringen som sin mening vad i motionen
              anförs om att i de fall man bryter mot reglerna om bl.a. ålderskontroll
              ska tillståndet för spel kunna dras in.
            </item>
            <item xml:id="i-TsbknNiR6wUSv5v6obgEYe">
              Riksdagen tillkännager för regeringen som sin mening vad i motionen
              anförs om åldersgränser för spel och lotterier.
            </item>
            <item xml:id="i-BYCRMmTrYXjCEZwZ22pRYx">
              Riksdagen tillkännager för regeringen som sin mening vad i motionen
              anförs om att behandling av spelberoende införs i lagtexten i
              socialtjänstlagen. 1
            </item>
            <item xml:id="i-XRwfy7aMEcjnTtoEtjoJnD">
              Riksdagen tillkännager för regeringen som sin mening vad i motionen
              anförs om begränsade öppettider i värdeautomater.
            </item>
            <item xml:id="i-VR98jrUEDNdDDz8TDqkgDS">
              Riksdagen tillkännager för regeringen som sin mening vad i motionen
              anförs om att utreda hur ett program för frivillig avstängning
              ifrån spel skulle kunna utformas.
            </item>
            <item xml:id="i-WwnoiYEqvDdpap79VyLfsq">
              Riksdagen tillkännager för regeringen som sin mening vad i motionen
              anförs om att lägga ned de statliga kasinona.
            </item>
            <item xml:id="i-BVS6MUCNfJsiURPjSMbf9U">
              Riksdagen tillkännager för regeringen som sin mening vad i motionen
              anförs om en utredning för att se vilka åtgärder som är möjliga
              för att begränsa det oreglerade spelandet på Internet.
            </item>
            <item xml:id="i-McSh7YUXqneh5arPqofC9v">
              Riksdagen tillkännager för regeringen som sin mening vad i motionen
              anförs om att tillståndet för AB Svenska Spel att bedriva Internetpoker
              ska dras in.
            </item>
            <item xml:id="i-SBUbvrA6qUJ4SieXgJTDAm">
              Riksdagen tillkännager för regeringen som sin mening vad i motionen
              anförs om direktiv till AB Svenska Spel motsvarande direktiven
              till Systembolaget AB.
            </item>
          </list>
          <p xml:id="i-ThKYELQg3vhqZLjzpCirLG">
            1 Yrkande 3 hänvisat till SoU.
          </p>
        </div>
        <div type="motContent">
          <head type="h1" xml:id="i-DQP6YFJ4MniX4yXSG9VG5i">
            Åtgärder mot spelberoende
          </head>
          <head type="h1" xml:id="i-LCiNahTxcgzr87EToHQQP5">
            2 Inledning
          </head>
          <p xml:id="i-P74KKP9eK698gXUtFPdRxo">
            Omfattningen av spel om pengar i Sverige har ökat och nått nivåer
            som inte motsvarar någon tidigare period i historien. Spel fascinerar,
            ger spänning och tidsfördriv för många människor. I mindre skala
            är det ett oskyldigt nöje, och de pengar som spelarna förlorar
            går ofta till samhällsnyttiga ideella ändamål. Men i takt med
            att alltfler och snabbare spel tillkommer och med den aggressiva
            marknadsföringen drabbas fler människor av spelberoende och överdrivet
            spelande. Enligt Robin Room, chef för Sorad (centrum för socialvetenskaplig
            alkohol- och drogforskning vid Stockholms universitet), har attityden
            till spelande genomgått en stor förändring från att inte ha varit
            allmänt accepterat till att bli en socialt integrerad företeelse.
          </p>
          <p xml:id="i-NbCDthYnBc7xHk8JrTQJN7">
            I Sverige beräknas cirka 125 000 personer ha problem med överdrivet
            spelande och av dessa är cirka 25 000 spelberoende. Det är särskilt
            vissa typer av spel som ökar risken för spelberoende. Dels är
            det s.k. skicklighetsspel som poker, spel på hästar osv., dels
            är det snabba spel som värdeautomatspel, kasinospel och trisslotter.
          </p>
          <p xml:id="i-LrU9GhzF2zDoUyu8ZKB7qH">
            Problem med spelande är inte jämnt fördelat över befolkningen.
            Socioekonomiska faktorer har enligt Statens folkhälsoinstitut
            betydelse för vilka som riskerar att få problem.
          </p>
          <p xml:id="i-Xp8mGXWu248jJ7PoEbdPFn">
            Enligt Lotteriinspektionen har spelandet på den reglerade spelmarknaden
            ökat kraftigt i Sverige under det senaste decenniet. 2005 spelade
            svenska folket för 35,5 miljarder kronor. Det motsvarar cirka
            4 000 kronor per person och år. AB Svenska Spel står för cirka
            55 procent av den omsättningen.
          </p>
          <p xml:id="i-DtHqFErrdiBzCi9FK5Fvan">
            Intressant att notera är att omsättningen på den reglerade spelmarknaden
            i stort sett stått stilla 20022005. Det vore emellertid felaktigt
            att tro att det skulle innebära att ökningen i spelande har stannat
            av. Lotteriinspektionens siffror omfattar som sagt bara den reglerade
            spelmarknaden och det finns betydande aktörer inom framförallt
            onlinespel som inte ingår i dessa siffror (t.ex. Expekt.com och
            Unibet.com). Lotteriinspektionen konstaterar att Internetpokern
            fortsatt att utvecklas i en rasande takt men ser också tecken
            på att onlinepokerbranschen börjar närma sig en mognadsfas. Spelinstitutets
            stödlinje för spelmissbrukare har under 2005 noterat en kraftig
            ökning av samtal om poker.
          </p>
          <p xml:id="i-WEfmbADtBG4ZXyYMjce1tX">
            De egentliga vinnarna på spelen är spelbolagen och staten. AB
            Svenska Spel, som dominerar den svenska spelmarknaden, omsätter
            cirka 20 miljarder kronor per år. Svenska Spel gjorde 2005 en
            vinst på 4,5 miljarder kronor varav drygt 1 miljard kronor gick
            till idrottsrörelsen och resten till statskassan.
          </p>
          <p xml:id="i-Wp4FxJU693DxJY89xcSXo9">
            Det är lätt hänt att i en situation då spelberoendet växer lägga
            en stor del av skulden på missbrukarna själva. Man måste i det
            sammanhanget komma ihåg att staten kraftigt utökat tillgången
            på legala spel under de senaste åren. Med denna ökade tillgång
            har spelandet ökat och samtidigt problemen med spelberoende och
            överdrivet spelande. Staten har ett betydande ansvar för att med
            olika åtgärder minimera skadorna till följd av spel. Det är därför
            viktigt att regeringen erkänner statens ansvar och inte ytterligare
            skuldbelägger de spelberoende, av vilka många redan i dag lever
            i en ond cirkel av skuld och skam, när man utformar regelverk
            för att minska spelberoendet. Detta gäller i synnerhet kvinnors
            spelproblem som ofta är dolda på ett liknande sätt som den alkoholberoende
            kvinnans problem och förknippade med mer skamkänslor. Det är samma
            mekanismer, med större skam för kvinnor än män över att vara beroende.
          </p>
          <head type="h1" xml:id="i-7zXfXQTL2yGQHYSmU1rhEo">
            3 Ungdomar och spel
          </head>
          <p xml:id="i-EGi5w2nWctyU2XHxTe8CBY">
            I Sverige börjar många spela vid en låg ålder i förhållande till
            andra länder. Det innebär också att det finns väldigt unga spelmissbrukare.
            Detta kan ha samband med avsaknaden av åldersgränser i vissa fall
            och att de åldersgränser som finns inte följs. Spel finns numera
            att tillgå i de flesta butiker, ofta i anslutning till utgångskassor
            där godis och tidningar säljs. Men kanske ännu mer betydelsefull
            är den ökande tillgången på spel på Internet. Lotteriinspektionen
            gjorde 2005 en Sifomätning om spelandet på Internet, som kom fram
            till att 6 procent av de tillfrågade hade satsat pengar på spel
            över Internet under de senaste tre månaderna. Klart fler män än
            kvinnor spelar över Internet och yngre spelar mer än äldre. Det
            genomsnittliga beloppet som man spelar för har ökat sedan den
            förra mätningen.
          </p>
          <p xml:id="i-6boQCM75UaFhpStSoJniX9">
            Folkhälsoinstitutet visar i sitt handlingsprogram mot spelberoende
            att problemen med överdrivet spelande och spelberoende minskar
            med tilltagande ålder. Problemen är alltså som störst i de yngsta
            åldersgrupperna. Vänsterpartiet anser mot bakgrund av detta att
            det krävs en skärpning av kontrollen av åldersgränserna hos ATG-
            och Svenska Spel-ombuden. I de fall man bryter mot reglerna ska
            tillståndet kunna dras in. Detta bör riksdagen som sin mening
            ge regeringen till känna.
          </p>
          <p xml:id="i-7yStJA3SBHYu6o2pUEh6V5">
            Barn och unga bör skyddas så långt det är möjligt från att utsättas
            för risken att bli spelberoende. Vänsterpartiet anser därför att
            det bör införas en åldersgräns för köp av lotter och för att få
            spela på spel som innebär insatser av pengar. I dag har inte alla
            spel en åldersgräns för köp (t.ex. trisslotter och bingolotter).
            Regeringen bör därför utreda möjligheten att införa en åldersgräns
            för de lotterier och spel som i dag inte omfattas av åldersgräns.
            Detta bör riksdagen som sin mening ge regeringen till känna.
          </p>
          <head type="h1" xml:id="i-Pms3ZcWWhLkGT6o9PdP4x4">
            4 Ändring av socialtjänstlagen
          </head>
          <p xml:id="i-W34tYMZpVXnpC4kDFdnW5y">
            Vänsterpartiet kan konstatera att det är ett steg i rätt riktning
            att Statens folkhälsoinstitut i samarbete med Spelinstitutet nu
            finansierar en utökning av jourtelefonen för spelberoende. Statens
            folkhälsoinstitut samarbetar också med Spelinstitutet för att
            utveckla behandling via Internet för spelberoende. Det behövs
            ett fortsatt arbete för att utveckla behandlingsmetoder och för
            att skapa en acceptans bland socialsekreterare och andra myndighetspersoner
            så att spelberoende erbjuds behandling. I socialtjänstlagen finns
            i dag endast en rad inskriven i förarbetena om att även behandling
            för spelberoende ska kunna erbjudas, men det finns inget i själva
            lagtexten.
          </p>
          <p xml:id="i-BbikkhR8FStGfHpaPvSAc2">
            Vi menar att i ett läge då behovet av att socialtjänsten uppmärksammar
            och synliggör spelberoende är betydande, så är detta en brist.
            I en enkätundersökning som Statens folkhälsoinstitut har utfört
            så svarar 43 % av socialsekreterarna att de inte anser sig ha
            några kunskaper om spelproblematiken. Folkhälsoinstitutet driver
            ett utbildningsarbete för att komma tillrätta med det här problemet,
            men en förändring i själva lagtexten skulle naturligtvis förstärka
            betoningen av spelberoendeproblematiken ytterligare. Vänsterpartiet
            menar därför att möjligheten till behandling mot spelberoende
            ska införas i själva lagtexten i socialtjänstlagen. Detta bör
            riksdagen som sin mening ge regeringen till känna.
          </p>
          <head type="h1" xml:id="i-YDmxEacMoAJ846AYaL3fsw">
            5 Kvällsöppna värdeautomater
          </head>
          <p xml:id="i-PSkfwKPNqCBUmwb7JyJrhq">
            Enligt Statens folkhälsoinstitut finns det forskning som visar
            att en stor del av problemspelandet i värdeautomater sker på dagtid,
            när det är relativt folktomt på restaurangerna. Institutet menar
            därför att det bör övervägas om automaterna endast ska vara öppna
            på kvällstid. Den föregående regeringen bekymrar sig i proposition
            2002/03:93 Vissa frågor inom spelområdet m.m. för att en sådan
            begränsning skulle kunna leda till fler illegala automater. Vänsterpartiet
            anser att den farhågan i och för sig är befogad, men det är i
            första hand en fråga för polisen. Man vinner inte särskilt mycket
            på att ersätta en illegal problematik med en legal om omfattningen
            av problemen är desamma. Därför bör det införas begränsade öppettider
            på värdeautomaterna. Detta bör riksdagen som sin mening ge regeringen
            till känna.
          </p>
          <head type="h1" xml:id="i-WHjkGjTBfXx5c1BjQVfvXp">
            6 Program för frivillig avstängning
          </head>
          <p xml:id="i-58nAcMAjdjFJcfvAMjUks5">
            Casino Cosmopol har ett program för frivillig avstängning från
            sina kasinon. Det innebär att en spelare som upplever sig ha problem
            med sitt spelande kan kontakta kasinot och begära att bli avstängd.
            Det finns olika varianter av avstängningar som antingen är tidsbegränsade
            eller på obegränsad tid. Casino Cosmopol genomför också uppföljningssamtal
            om någon vill börja spela igen. Det här systemet bygger naturligtvis
            på att kasinot har ett kundregister med personuppgifter.
          </p>
          <p xml:id="i-TQqYHbKKBXtMgQaGjw8MZF">
            Casino Cosmopol menar att den här verksamheten fungerar utmärkt
            och att många med spelproblem upplever det som en stor lättnad
            att den här möjligheten finns. Ett liknande system finns också
            på Svenska Spels Internettjänster.
          </p>
          <p xml:id="i-CupJUVGCJhmiQGnLAe317P">
            Även om det finns anledning att vara lite skeptisk till Casino
            Cosmopols positiva recensioner av den egna verksamheten anser
            Vänsterpartiet att det är en god idé att spelare med problem ska
            erbjudas möjligheten att avstänga sig. Ett liknande system borde
            kunna införas hos ATG:s och Svenska Spels ombud. I så fall skulle
            alla som köpte spel behöva legitimera sig. Genom det undviker
            man att minderåriga spelar och ger också de spelberoende en möjlighet
            att avstänga sig från i princip allt lagligt spelande i landet.
            Ett liknande system borde införas även för Jack Vegas- och Miss
            Vegas-automater så att man kan avstänga sig även från dessa maskiner
            och så att åldersgränsen på automaterna efterlevs. Eftersom det
            handlar om hantering av personuppgifter, vilket kan vara känsligt,
            bör den här frågan utredas vidare. Detta bör riksdagen som sin
            mening ge regeringen till känna.
          </p>
          <head type="h1" xml:id="i-FSwvGRYxZpoysKA9mTfo3r">
            7 Lägg ned de statliga kasinona
          </head>
          <p xml:id="i-UHqYoBMoXhBnzQHF389gpu">
            Den ökade tillgängligheten på snabba spel med inslag av skicklighetsmoment
            har bidragit till att allvarligt förvärra problemen med spelberoende.
            Här måste regeringen åtminstone ta ansvar för den del av spelmarknaden
            som står under dess kontroll, inte minst inom ramen för Svenska
            Spel. En viktig sådan spelform är de spel som bedrivs på de statliga
            kasinona. Enligt den folkhälsopolitiska rapporten 2005 har introduktionen
            av kasinot i Malmö lett till att andelen med spelproblem har ökat
            kraftigt. På dessa platser har vi inte bara problemet med spelmissbruk,
            utan det är miljöer som lockar till sig den undre världen, med
            pengatvätt, droger och prostitution, vilket länskriminalen i Stockholm
            visat i sin Kartläggning av brottslighet relaterad till Casino
            Cosmopol i Stockholm.
          </p>
          <p xml:id="i-HpNfB32TsGwFQdpv8KHmkQ">
            Anständighetens gräns är passerad när det gäller kasinona, och
            regeringen måste visa stor handlingskraft för att ta itu med de
            tilltagande spelproblemen. Därför bör de statliga kasinona läggas
            ned. Detta bör riksdagen som sin mening ge regeringen till känna.
          </p>
          <head type="h1" xml:id="i-2ZjkMWkJ6wfVugoDNyhpKF">
            8 Behåll den reglerade spelmarknaden
          </head>
          <p xml:id="i-J6GjnbBicLTTzEbcKBguxf">
            Det finns starka skäl att behålla den reglerade spelmarknaden
            i Sverige. För det första eftersom det möjliggör en bättre kontroll
            av spelandet, vilket är en förutsättning för effektiva åtgärder
            mot spelberoende och överdrivet spelande. För det andra därför
            att det möjliggör att spelarnas förlorade pengar används till
            för samhället nyttiga ändamål såsom t.ex. idrott och föreningsliv
            istället för att hamna i privata intressenters fickor. Utländska
            spelföretag på Internet utgör idag det största hotet mot den svenska
            reglerade spelmarknaden. Lagstiftningen är alltför svag för att
            kunna mota dessa företag. I Danmark sägs det t.ex. uttryckligen
            att det räcker med att utländska Internetspel är formulerade på
            danska för att de ska vara illegala. En utredning för att se vilka
            åtgärder som är möjliga för att begränsa det oreglerande spelandet
            på Internet bör därför tillsättas. Detta bör riksdagen som sin
            mening ge regeringen till känna.
          </p>
          <p xml:id="i-47L7SyFGwax6NaVt2DepVX">
            Svenska Spel har som bekant fått tillstånd att bedriva poker
            på Internet. Vänsterpartiet är negativt till att tillåta en sådan
            verksamhet som riskerar att ytterligare förvärra situationen med
            ett alltmer tilltagande spelmissbruk, särskilt som Internetpokern
            har just de egenskaper som brukar framhållas som extra riskabla
            för utvecklande av spelberoende. Risken är också stor att Svenska
            Spels Internetpoker legitimerar även det oreglerade spelandet
            på Internet. Mot bakgrund av detta bör tillståndet för Svenska
            Spel att bedriva Internetpoker dras in. Detta bör riksdagen som
            sin mening ge regeringen tillkänna.
          </p>
          <head type="h1" xml:id="i-DxrutwVYtiKHAaRFK9fdgE">
            9 Statens ansvar för spelberoende
          </head>
          <p xml:id="i-Fameq9FCEHMqFXjFxdXUss">
            Staten har ett stort ansvar för spelberoende då staten har spel
            som inte oväsentlig inkomstkälla och dessutom står bakom den dominerande
            spelaktören på marknaden. AB Svenska Spel saknar i dag direktiv,
            motsvarande Systembolagets, för hur bolaget ska informera om de
            negativa skadeverkningar som spelandet innebär för den enskilda
            och samhället. Det finns också en avsaknad av policy för hur AB
            Svenska Spel ska utforma sin marknadsföring, vilken får ses som
            relativt aggressiv. Till exempel har man börjat dela ut gratislotter
            på tågstationer m.m. för att locka till sig nya kunder. Likaså
            ser man ofta hur trisslotter och annat är strategiskt placerat
            i butikerna vid kassan för att förmå folk att spontanköpa en lott.
            De statliga kasinona menar att de fyller ett behov som redan finns.
            Frågan är då varför de satsar 1,5 miljoner kronor om dagen på
            att få folk att spela mer. Den ständiga närvaron av spel i det
            offentliga rummet upplevs av många spelmissbrukare som mycket
            jobbig. Vänsterpartiet anser därför att AB Svenska Spel av regeringen
            ska få direktiv som motsvarar de direktiv Systembolaget har för
            sin verksamhet när det gäller information om skadeverkningar samt
            en etisk policy för AB Svenska Spels marknadsföring. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-94H3Vji1zDE7hMX7ACuSds">
              Eva Olofsson (v)
            </item>
            <item xml:id="i-YAF4519VSd7L3D9MNSa5mN">
              Torbjörn Björlund (v)
            </item>
            <item xml:id="i-GMfwxq1jTJkPXu9Raw8DDc">
              Rossana Dinamarca (v)
            </item>
            <item xml:id="i-HqpjQx7F6sZLtKMKGGgLAG">
              Egon Frid (v)
            </item>
            <item xml:id="i-89qkYi1qSFHSz7Vx3GExFS">
              Siv Holma (v)
            </item>
            <item xml:id="i-9HiMoas1WohyNLjp9n1s2M">
              Elina Linna (v)
            </item>
            <item xml:id="i-He2wg9FU35ZGjzNiWjQog">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
