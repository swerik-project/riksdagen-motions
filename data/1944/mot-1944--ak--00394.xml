<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--ak--00394">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__394/mot_1944__ak__394-001.pdf"/>
      <fw xml:id="i-T7hWPSDD22kBn9TFuqswaG">
        Motioner i Andra kammaren, nr 394. 1
      </fw>
      <div xml:id="i-Gk6kTqncApYPLVFjBbQLpM" type="motHeader">
        <div xml:id="i-LKDqdJeVN53uS9GgshpZqX" type="motTitle"/>
        <div xml:id="i-QDpuJHJ32z28bqfEHRyACg" type="motSubmissionInfo"/>
      </div>
      <div xml:id="i-EWRQRnP3YX3S2mSLsxEWhg" type="motBody">
        <div xml:id="i-Dt9tFJ6KWh9xyVriKSymwj">
          <p xml:id="i-ER2ExEcjW5yhFiXACz1iKx">
            Nr 394.
          </p>
          <p xml:id="i-U3u3ECBBcmC67JPv5bEza7">
            Av fru Västberg m. fl., angående viss ändring i lagen om barn-
            bidrag.
          </p>
          <p xml:id="i-HtCWY3QPpVF3PBqixbUr3c">
            I 4 $ lagen av den 18 juni 1937 om barnbidrag stadgas, att då
            kvinna, vars barn eller adoptivbarn erhåller barnbidrag, ingår
            äktenskap med man, som icke är arbetsoförmögen, indrages barnbidraget.
            I motiven till detta lagstadgande framhålles, att då änka gifter
            om sig, bortfaller förutsättningen för samhällets ekonomiska bistånd
            till hennes barn, nämligen det nödläge, som huvudförsörjarens
            frånfälle vållat. Detta resonemang synes oss ganska verklighetsfrämmande.
            Som änka har kvin- nan i regel haft förvärvsarbete och därjämte
            uppburit barnbidrag för sitt eller sina barn i det genom mannens
            död upplösta äktenskapet. Om sedan änkan gifter om sig och i fortsättningen
            vill helt ägna sig åt hem och barn, torde man i regel kunna utgå
            från, att hennes ekonomiska standard icke nämnvårt eller kanske
            inte alls förbättras genom giftermålet. Om hon det oaktat gifter
            om sig, kanske hon just på grund av det uteblivna barnbidra- get
            måste fortsätta med sitt förvärvsarbete. Säkerligen bär det henne
            emot, att hennes man skall försörja ett eller flera barn, till
            vilka han icke är fader. Det förefaller ju också tänkbart, att
            mannen själv kan hysa den meningen, att han icke har någon skyldighet
            att försörja hennes barn i ett tidigare gifte. Under sådana förhållanden
            kommer det nya äktenskapet att starta och existera under föga
            gynnsamma omständigheter. Genom barnbidragets bortfallande och
            kostnaderna för det nya hemmet blir makarnas ekonomi redan från
            början så ansträngd, att de icke med tillförsikt kunna se fram-
            tiden an och måste känna oro för att få egna barn. Sett ur befolkningspoli-
            tisk synpunkt synes mig därför bestämmelsen om att barnbidrag
            indrages vid änkas omgifte ha icke önskvärda konsekvenser. Även
            i det fall att kon- trahenterna i det nya äktenskapet befinna
            sig på en så låg ekonomisk stan- dard, att ett bortfall av barnbidraget
            medför att familjen måste söka hjälp av fattigvården, medför bestämmelsen
            mycket ogynnsamma verkningar. Det måste ju betraktas som en given
            fördel ur många synpunkter, om den nya familjen genom barnbidragets
            fortsatta utgående kan slippa att anlita fattig- vården. Och i
            skatteutjämningssyfte är det föga lyckligt att överföra dessa
            utgifter från staten till en kanske skattetyngd kommun. Emellertid
            förekommer det ej så sällan, att en änka, för att få behålla barnbidraget,
            ej gifter om sig. Redan vid lagens tillkomst uppmärksamma- des,
            att risken att förlora barnbidraget troligen i åtskilliga fall
            skulle med- föra en stark benägenhet hos änkor med barn att icke
            legalisera en förbin- delse i stället för att gifta om sig, en
            risk som ju inte kan bli mindre då man Bihang till riksdagens
            protokoll 1944. 4 saml. Nr 394—403. 1
          </p>
          <pb facs="riksdagen-motions-pdf/data/1944/mot_1944__ak__394/mot_1944__ak__394-002.pdf"/>
          <fw xml:id="i-AZKiDpJbPx3TTCfdyvcciB">
            2 Motioner i Andra kammaren, nr 394.
          </fw>
          <p xml:id="i-PviMUSL9bUe1TZfLHR55bb">
            på goda skäl måste förutsätta, att mannen, med vilken förbindelsen
            upp- rätthålles, också har samma ekonomiska motiv att icke genom
            äktenskap förorsaka bortfall av barnbidraget. Då vi utgå från
            att ett ordnat äktenskap- ligt samliv ur såväl individens som
            samhällets synpunkt är att föredraga, verkar även i detta fall
            lagbestämmelse föga gynnsamt. Som skäl för att barnbidrag skall
            indragas, då änka gifter om sig, har även i förarbetena till lagen
            kraftigt betonats, att mannen i det nya äkten- skapet jämlikt
            lagen den 11 juni 1920 om makes underhållsskyldighet mot andra
            makens barn är pliktig att efter förmåga bidraga till barnets
            under- håll. Departementschefen medgav också, såsom framgår av
            propositionen rörande barnbidragslagen, att denna lagbestämmelse
            ofta vållat slitningar och förvecklingar. Det synes då oriktigt
            att längre fortsätta på en väg, vil- ken visat sig ha sådana ogynnsamma
            verkningar. I stället för att bygga vidare på en lag, som är mer
            än 20 år gammal och som i sina verkningar uppenbarligen visat
            sig föga lycklig, synes det vara på tiden, att den blir underkastad
            förnyad prövning i samband med socialvårdskommitténs på- gående
            översyn av vår sociala lagstiftning. Med stöd av vad vi ovan anfört
            få vi hemställa,
          </p>
          <p xml:id="i-4rmwcScZemJqL17N5svWHR">
            att riksdagen måtte besluta att till socialvårdskommittén för
            allsidig och förutsättningslös utredning överlämna frå- gan om
            lämpligheten av att borttaga stadgandet i 4 $ lagen den 18 juni
            1937 om barnbidrag, att då kvinna, vars barn eller adoptivbarn
            erhåller barnbidrag, ingår äktenskap med man, som icke är arbetsoförmögen,
            indrages barnbidraget.
          </p>
          <p xml:id="i-K9eEZRZGzDwYejzohkqyfo">
            Stockholm i januari 1944.
          </p>
          <p xml:id="i-KDwp7j6YtxZLULqxrGLgox">
            Disa Västberg.
          </p>
          <p xml:id="i-5yqWuY4BiWFkpqAQgKLuDm">
            Ebon Andersson, Märta Öberg. Ruth Gustafson. Malmö.
          </p>
        </div>
      </div>
    </body>
  </text>
</TEI>
