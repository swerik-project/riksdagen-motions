<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00943">
  <teiHeader>
    <fileDesc>
      <titleStmt>
        <title>om en genomgripande psykiatrisk reform</title>
        <author>av Lars Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en genomgripande psykiatrisk reform</title>
          <idno type="rdwebb">G402943</idno>
          <rs type="number">943</rs>
          <ref type="dokument_url_text">http://data.riksdagen.se/dokument/G402943/text</ref>
          <ref type="dokument_url_html">http://data.riksdagen.se/dokument/G402943</ref>
          <ref type="dokumentstatus_url_xml">http://data.riksdagen.se/dokumentstatus/G402943</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C. -H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-t3vhUQWY36JAgHEq2tN47" type="signed"/>
        <correspContext corresp="i-t3vhUQWY36JAgHEq2tN47">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__943/mot_198081__943-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1980/81:943
          </p>
          <p>
            av Lars Werner m. fl. om en genomgripande psykiatrisk reform
          </p>
          <p>
            Sammanfattning
          </p>
          <p>
            I motionen föreslås att ett program antas för en genomgripande
            psykiatrisk reform. Den psykiatriska sektorn i Sverige utgör såväl
            nationellt som internationellt ett starkt efterblivet område.
            Behandlingen är ensidig och ofta destruktiv. Tvångsförfoganden
            över människor har ett orimligt och oberättigat omfång. Forsknings-
            och behandlingssyn leder till auktoritär och mekanisk människosyn.
            Den psykiatriska reformen i Italien bör tjäna som rättesnöre för
            en reform i Sverige. Det är möjligt att genomföra reformen snabbt.
            Mentalsjukhusen bör helt avvecklas fram till 1985. Slutenvården
            bör reduceras, öppenvården vara den normala formen. Tvångsomhändertaganden
            bör drastiskt skäras ned och göras till föremål för sträng rättslig
            prövning. Behandling av psykiska problem bör utgå från en social-
            och beteendeve- tenskaplig grundsyn. Den gamla medicinska psykiatrin
            bör organisatoriskt och utbildningsmässigt brytas ned. Auktoritär
            människosyn och auktoritära behandlingsformer bör ersättas med
            en dynamisk och demokratisk syn på människor och vårdorganisation.
          </p>
          <p>
            I
          </p>
          <p>
            Högt utvecklade industriella samhällen har i regel hög integration
            — dvs. att skilda delar av samhället påverkat varandra så att
            de fått en jämförbar utvecklingsnivå. Från denna regel finns dock
            slående undantag. Enstaka sektorer i ett samhälle kan leva i tillstånd
            av svår efterblivenhet. I Sverige är psykiatrin ett sådant exempel.
            Psykiatri och behandling av psykiska avvikelser är ingen fråga
            för enbart läkare och experter. Frågan är politisk. Det handlar
            om sättet att se på och värdera människor och maktförhållanden.
            Så har också frågan ställts i t. ex. Italien, där man genomfört
            den kanske mest radikala reformering av den psykiatriska sektorn
            som förekommit i modern tid. Italien är ett föredöme på detta
            område. Sverige är däremot en internationell skandal.
          </p>
          <p>
            I"
          </p>
          <p>
            Psykiska störningar och avvikelser betraktades i gamla tider
            i ett religiöst-moraliskt perspektiv. Det ledde i skilda kulturer
            till mycket olika
          </p>
          <pb facs="riksdagen-motions-pdf/data/198081/mot_198081__943/mot_198081__943-002.pdf"/>
          <p>
            Mot. 1980/81:943 5
          </p>
          <p>
            värderingar av dem. I Europa var det dominerande synsättet från
            samhällets auktoriteter oftast negativt och förkastande. På 1800-talet
            sågs ett genombrott för upplysning och vetenskap. Särskilt revolutionerande
            var förändringarna inom naturvetenskap och medicin. I kunskapen
            om människan fanns redan då en parallell utveckling med ett mer
            humanistiskt synsätt — företrätt bl. a. av Leruet och Freud. Med
            sin påtagligt mera materiella anknytning dominerade dock den medicinska
            linjen. Den hade stöd av tidens makthavare. Detta lade för lång
            tid fast det härskande synsättet då det gällde psykiska störningar
            och avvikelser. Analys och begreppsvärld överfördes från medicinen
            till psykiatrin. Det var medicinens klassiska sjukdomsbegrepp,
            dess behandlingssyn som kom att tillämpas också då det gällde
            människans psykiska värld. Detta kom att befästa en speciell människo-
            och samhällssyn. Psykiska störningar hänfördes till fysikens och
            kemins värld. De störda kom att ses som ”sjuka”, degenererade,
            eller offer för obönhörliga genetiska kombina- tioner. Darwinismen
            triumferade i synen på den psykiskt avvikande människan. Detta
            gav motivet för den samhälleligt organiserade utstöttheten —asylens
            avskildhet och auktoritära maktstruktur. Så uppstod ”mentalsjuk-
            husen”. Psykiatrins fortsatta utveckling kom att direkt spegla
            parallella förlopp inom medicinen. Tonvikten blev alltmer medicinsk-kemisk
            i och med psykofarmakas framträngande. Därmed skedde en utmönstring
            eller nedto- ning av vissa öppet brutala inslag i beteendet mot
            människor. Däremot ändrades inte de grundläggande synsätten eller
            begreppsbildningen — och inte heller organisation och maktstruktur.
          </p>
          <p>
            IT
          </p>
          <p>
            Internationell psykiatri utsattes under efterkrigstiden för växande
            tryck och inre motsättningar. Den samhälleliga utvecklingen medförde
            ett betydande uppsving för samhälls- och beteendevetenskaperna.
            Tidigare undanträngda av den medicinska psykiatrin, nedtryckta
            av de antidemokra- tiska strömningarna i Europa, nådde de psykoanalytiska
            och fenomenolo- giska teorierna en ny ställning. Psykiatrin sattes
            i ett dynamiskt och socialkritiskt sammanhang. Detta fick stora
            verkningar på den psykiatriska verkligheten i industrilän- derna.
            Psykiatrin upplevde ett slags ”församhälleligande”. Reformsträvan-
            den bröt fram. Radikala experiment inleddes. ”Antipsykiatrin”
            föddes. Också grupper av läkare och psykiatrer inom de gamla strukturerna
            deltog i detta uppsving under 1960- och 1970-talen. Teoribildningen
            hämtade näring ur den allmänna vetenskapsteorins fördjupning.
            Kritiska teoribildare och behandlare som Thomas Szasz och Ronald
            Laing, revolutionära praktiker
          </p>
          <p>
            som Franco Bassaglia, fick ett växande antal anhängare. Den medicinsk-
            kemiska och genetiska psykiatrin tvangs till reträtt. En omfattande
          </p>
          <pb facs="riksdagen-motions-pdf/data/198081/mot_198081__943/mot_198081__943-003.pdf"/>
          <p>
            Mot. 1980/81:943 6
          </p>
          <p>
            reformering av vårdorganisation och behandling kom till stånd
            i flertalet länder — ehuru takten och omfånget däri växlade. På
            ett egenartat sätt förblev Sverige oberört av dessa strömningar.
            Speglingarna från det internationella fältet var svaga. Den traditionella
            psykiatrin och dess maktpositioner kvarstod väsentligen orubbade.
            Appara- ten var starkare än utvecklingen i samhället.
          </p>
          <p>
            IV
          </p>
          <p>
            I detta läge står alltjämt psykiatri och mentalvård i Sverige
            — utan frigörelse från sina historiska belastningar. Svensk mentalvård
            framstår i dag som närmast absurd — den befinner sig i ett oefterrättlighetstillstånd,
            som står i skarp motsättning till eljest accepterade humanistiska
            principer och civilisa- toriska värden. Svensk mentalvård är extremt
            institutionaliserad. Tillsammans med Irländska republiken har
            Sverige den starkaste inriktningen bland alla länder på sluten
            vård. Den slutna vårdens omfång är sålunda här dubbelt så stort
            som i Danmark, 2,25 gånger större än i Italien före reformen,
            3 gånger större än i Polen och mer än 4 gånger större än i Sovjetunionen.
            Antalet intagningar till sluten psykiatrisk vård ökade mellan
            1963 och 1976 till mer än det dubbla, och deras andel av intagningarna
            inom hela sjukvårdssektorn nästan fördubblades. Den stora majoriteten
            intagna vistas på de traditionella mentalsjukhusen. Ingen grundläggande
            ändring i detta förhållande har skett. Antalet intagna på dessa
            enheter är ca 6 gånger större än vid lasarettspsykiatriska kliniker.
            Tvångsintagningar visar en fullständigt abnorm omfattning i Sverige.
            Orsaken bakom detta är en samverkan mellan en auktoritär vård-
            och människosyn samt en lagstiftning som torde sakna motstycke,
            åtminstone i ekonomiskt mer utvecklade länder. Ingenstans torde
            det vara så lätt att bli tvångsomhändertagen enligt psykiatrisk
            lagstiftning som i Sverige. Både själva utformningen av lagen
            och framför allt dess praxis är extremt repressiva. Indikationerna
            är så utformade att en mängd människor, som alls inte är i stramare
            mening psykiatriska fall, tvångsvis förpassas till psykiatris-
            ka institutioner. Antalet i den psykiatriska sektorn tvångsomhändertagna
            personer är mellan två och tre gånger så stort som motsvarande
            antal i landets fängelser. Det är betydligt mer än dubbelt så
            stort som antalet tvångsintagna i italiensk psykiatri, sådan denna
            var före reformen, då dess struktur var mycket ålderdomlig. Förutom
            rättslöshet och brist på medborgerliga rättigheter råder dåliga
            förhållanden även i patienternas rent yttre situation. 4 500 patienter
            bor i salar med minst sex sängar. 27 000 saknar eget rum. 25 90
            av vårdavdelning- arna saknar telefonautomater. På de övriga är
            de i mer än hälften av fallen så
          </p>
          <pb facs="riksdagen-motions-pdf/data/198081/mot_198081__943/mot_198081__943-004.pdf"/>
          <p>
            Mot. 1980/81:943 7
          </p>
          <p>
            anordnade, att de inte får användas av patienterna utan särskild
            kontroll. Mer än 10 000 människor är isolerade på stora psykiatriska
            inrättningar utan att vara i behov av det. Enligt en undersökning
            från Norrtull och Långbro år 1975 var 54 20 av de intagna inte
            i behov av institutionsvård av det slag som där erbjöds, och 35
            96 var inte i behov av institutionsvård alls. Patienternas situation
            då det gäller rätt till grundläggande delar av mänskligt liv är
            i långa stycken under all kritik. Förnedrande former av kontroll,
            primitiva repressalie- och belöningssystem för ”gott” uppförande
            överflödar. Tvångsmedicinering är utbredd. Patienterna är väsentligen
            berövade möjligheter att utveckla normala mänskliga kontaktsystem
            och sexuella relationer. Behandlingssynen är djupt traditionell
            och f. n. känne- tecknad av ett uppsving för den hämningslösa
            övertron på kemiska medel och biokemiska teorier. Det auktoritära
            vårdsamhället och den traditionella psykiatrin bär dock inte ensamma
            skulden till dessa grava missförhållanden, och dessa är heller
            inte rådande överallt. I olika öppna verksamheter och på enstaka
            avdelning- ar inom traditionella institutioner arbetar reformvänner
            för en mänskligare ordning och en intelligentare teoribildning.
            Ansvariga för efterblivenheten är i betydande mån även det politiska
            etablissemanget i landet, däribland riksdagen, som mött psykiatrins
            problem med passivitet och patienternas situation med likgiltighet
            och cynism.
          </p>
          <p>
            Vv
          </p>
          <p>
            Reformsträvandena inom svensk mentalvård och psykiatri utgör
            bara ett svagt återsken av vad som skett på det internationella
            fältet. De är också kraftigt försenade. Det föreligger nu stor
            risk för att de kommer av sig. Kritik kan också riktas mot de
            tänkta riktlinjerna för framtiden. Troligen kommer man att behålla
            många traditionella institutioner. Lasarettspsykia- trin tycks
            inte skola representera något avgörande brott med traditionen.
            Det som — efter franskt mönster — kallas ”sektorisering”, dvs.
            geografisk upptagning, riskerar blir en skrivbordskonstruktion.
            Kontinuitetsprincipen hotas förutom av praktiska svårigheter även
            av grundsynen att psykoser har en annan orsaksbakgrund än icke-psykotiska
            störningar och att psykiatrin väsentligen skall avgränsas till
            att handla om de förstnämnda. Förutom att detta delar upp många
            psykiska utvecklingsförlopp på helt olika vårdformer och behandlingsmiljöer
            är det en hypotes som helt saknar vetenskaplig förankring. De
            planerade organisatoriska förändringarna motsvaras inte av någon
            förändring i begreppsbildning och behandlingssyn. Tvärtom. En
            klar reaktion till förmån för en traditionalistisk syn är f.n.
            rådande. Detta kommer att befästa tvångsvård, auktoritär människosyn
            och medicinsk- kemiska förklaringsmodeller. Av socialstyrelsens
            dokument kan också utläsas en strävan att införa den medicinska
            psykiatrins förklaringsmodeller
          </p>
          <pb facs="riksdagen-motions-pdf/data/198081/mot_198081__943/mot_198081__943-005.pdf"/>
          <p>
            Mot. 1980/81:943 8
          </p>
          <p>
            även i den tilltänkta öppna verksamheten som förutsätts åvila
            primärkom- munernas sociala organ. Däremot förutsätts inte någon
            psykodynamisk skolning för bärarna av den traditionella psykiatrins
            värderingar. Den konservativa vård- och människosynen hämtar i
            dag stöd från landvinningar inom bl. a. neurokemiska, neurofysiologiska
            och neuroradio- logiska fält. Dessa landvinningar är i sig av
            betydande intresse och värde. Faran ligger i att den gamla psykiatrin
            nu söker översätta dess begrepp och hypoteser till det psykiska
            fältet på ett mekaniskt sätt. Djupt oroande är också när socialstyrelsens
            förslag till principprogram så påtagligt lyfter fram ”psykokirurgiska
            operationer” bland regionsjukvårdens tänkta specialite- ter. Den
            portugisiske nobelpristagaren Moniz spöke är tydligen alltjämt
            levande. Det mekaniska överflyttandet av teori från kroppsmedicin
            till psykologi/ psykiatri visar sig också i aktuell forskning.
            Av 367 nu pågående projekt har inte mindre än 340 en medicinsk-kemisk
            eller eljest biologisk inriktning. Intresset för sociala och beteendevetenskapliga
            aspekter på psykiska avvikelser och störningar är fullständigt
            underordnat. Vad detta leder till för människo- och samhällssyn
            är uppenbart. Hävdar man att psykiska avvikelser, kriminalitet
            eller alkoholism beror på endokrina och biokemiska säregenheter
            — då har man inte bara löskopplat dylika problem från varje samhällelig
            dynamik. Man har också skapat en ödesbestämdhet kring individens
            situation, där överlämnandet i läkarens makt är absolut. Det medicinsk-kemiska
            och genetiska betraktelsesättet passar den fascistoida ideologin
            som hand i handske.
          </p>
          <p>
            VI
          </p>
          <p>
            Vad är psykiska störningar och avvikelser? Det är en fråga som
            kan belysas bara utifrån en klar bild av psykets förhållande till
            kroppen och materien. Denna fråga har på ett teoretiskt fördjupat
            sätt analyserats i internationell vetenskap. Den medicinska psykiatrins
            avgörande misstag är att den förutsätter ett mekaniskt förhållande
            mellan två kvalitativt helt skilda kategorier. Man bortser från
            att psykiska föreställningar och strukturer inte är och inte kan
            vara något slags översättningar av hjärnans fysik och kemi. Psyket
            representerar en kvalitativt annorlunda livsform. Den har sin
            egen dynamik, som aldrig kan jämföras med eller likställas med
            den materiella världens. Begreppsteoretiker som Leontiev, Szasz
            och Waelder har sedan länge klargjort detta. Den medicinska psykiatrins
            företrädare envisas emellertid att tro att psyke kan beskrivas
            i kemiska formler eller elektriska spänningar. Följden av detta
            blir också att psykiska ”sjukdomar” förutsätts kunna ”botas” med
            tillförsel av kemiska substanser eller andra materiella aktiviteter.
            En annan absurd konsekvens av den medicinska psykiatrins teoribildning
            är att ”orsaken” till ”sjukdomen” ligger hos individens kroppsliga
            egenska-
          </p>
          <pb facs="riksdagen-motions-pdf/data/198081/mot_198081__943/mot_198081__943-006.pdf"/>
          <p>
            Mot. 1980/81:943 9
          </p>
          <p>
            per. Detta är speciellt märkligt med tanke på att psykets uppkomst
            och själva existensform över huvud taget inte är tänkbar och förklarlig
            annat än som en form av samspel med omgivningen. Utan sådant samspel
            är över huvud taget ingen psykisk aktivitet möjlig. Sprut- och
            tablettraseriet inom modern psykiatri vilar därför inte på någon
            vetenskaplig grund. Det är resultatet av en medicinsk pragmatism
            som frågar mer efter symtom och mindre efter vad som verkligen
            händer med människan. Även tesen att det finns en konstitutionell
            ”känslighet” eller ”benägenhet” för psykiska störningar är med
            stor sannolikhet felaktig — men denna fråga är f. n. inte vetenskapligt
            besvarad. Psykiska störningar eller destruktiva former av avvikelser
            kan inte övervinnas annat än med behandling, som utgår från människans
            samspel med omgivningen och från psykets egen säregna form av
            dynamik och utveckling. De kan aldrig övervinnas med tillförsel
            av kemiska substanser eller genom primitiva metoder som elchocker.
            För den skull behöver inte medicinering dogmatiskt avvisas — i
            en förnuftig behandling har det naturligtvis sin betydelse om
            patienten tidvis får hjälp att sova ut eller i givna situationer
            kan få vila från sin ångest. Ångest och aggressivitet är å andra
            sidan också utgångspunkter för en dynamisk behandling och för
            individens egen kamp för sin psykiska existens — de bör sålunda
            inte blott nedtryckas eller skenbart drogas bort. En modern uppfattning
            av vad det mänskliga psykets livsform faktiskt är leder till ett
            förkastande av merparten i den medicinska psykiatrins praktik
            och teori. Det leder i stället till en skapande, samhällelig och
            politisk tolkning av människans psykiska utveckling. Detta är
            en nödvändig utgångspunkt för en psykiatrisk reform. En sådan
            måste också göra upp med tvångsintagning- arna, tvångsmedicineringen
            och den odemokratiska strukturen i vårdappa- raterna.
          </p>
          <p>
            VI
          </p>
          <p>
            Italien har lämnat ett praktiskt åskådningsexempel på en genomgripande
            psykiatrisk reform. Man får av den italienska reformen en värdefull
            belysning av vad som är praktiskt möjligt att uppnå. Den visar
            också vikten av att se psykiatrin i ett politiskt sammanhang.
            Den politiska basen för reformsträvandena i Italien var, förutom
            en stark falang av radikala psykiatrer, vänsterpartierna och fackföreningsrörelsen.
            Det är emellertid också slående hur den psykiatriska reformens
            underlag breddades under kampens gång. Rapporterna visar hur också
            många som ursprungligen var skeptiska visar öppen tillfredsställelse
            över att reformen kom till stånd.
          </p>
          <p>
            Det italienska kommunistpartiet spelade en ledande roll som kanal
            och drivkraft för reformsträvandena. Själva politiseringen av
            problemen gav reformen kraft, och fackföreningsrörelsens medverkan
            har fått stor betydel-
          </p>
          <pb facs="riksdagen-motions-pdf/data/198081/mot_198081__943/mot_198081__943-007.pdf"/>
          <p>
            Mot. 1980/81:943 10
          </p>
          <p>
            se för den öppna vårdens framgångar — att människor med psykiska
            problem kunnat räkna på stöd för att kunna gå in i arbetslivet
            har varit ganska avgörande. Detta visar vikten av att i Sverige
            utveckla och uppmuntra de initiativ som börjat tas i fackliga
            kretsar. Stor roll för den italienska reformen spelade den kraftfulla
            lagstiftningen. Man förbjöd helt enkelt fortsatt verksamhet i
            de gamla mentalsjukhusens form. Man påbjöd snabba inventeringar
            av vårdfallen med skyldighet för läkarna att redovisa skäl för
            fall vilka inom 90 dagar inte skrivits ut. Massutskrivning företogs
            från de jättelika sjukhusenheterna. Slutenvården av gammal typ
            bröts på kort tid ned. Sluten behandling skall framdeles försiggå
            endast vid integrerade lasarettsavdelningar om högst 15 platser.
            I Övrigt svarar öppna lokala centra och särskilda små bostadskollektiv
            för behandlingen. Under en övergångsperiod finns en minoritet
            av patienter kvar på mentalsjukhusen, men de får behandlas där
            uteslutande på grundval av egen, frivillig önskan. Tvångsvården
            har drastiskt reducerats. På två år har antalet tvångsom- händertaganden
            på psykiatriska indikationer minskats med 62 20. Rekvisi- ten
            för omhändertagande är stränga. Lagen säger uttryckligen att behandling
            normalt skall vara frivillig. Endast vid behov av omedelbara insatser,
            som ej kan genomföras i öppen vård och ej accepteras av patienten,
            får tvångsom- händertagande ske. Beslut om detta får ej fattas
            av läkare utan endast av borgmästare och domstol. Vid snabba omhändertaganden
            skall borgmästa- res beslut inom 48 timmar överprövas av domstol.
            Slående i den italienska reformen är den oerhörda snabbheten,
            liksom också den organisatoriska konsekvensen i genomförandet.
            Fackföreningsrö- relsen har spelat en positiv roll för att underlätta
            förflyttning av personal till nya orter och arbetsplatser. Reformen
            har gynnats av att läkarsituationen är bättre i Italien än i t.
            ex. Sverige. Å andra sidan synes vårdpersonalens utbildningsstandard
            ha varit sämre än i Sverige. Det italienska exemplet slår hål
            på många föreställningar. Tvångsvård behövs bara i mycket ringa
            utsträckning. Öppen vård är den naturliga formen för behandling,
            dvs. människan skall inte skäras av från sitt samhälleliga liv.
            Det går att skapa god rättssäkerhet. Förhalning under årtionden
            av utredningar och halvhjärtade initiativ är inte behövliga. Huvudparten
            av reformarbetet i Italien var koncentrerat till två år. Kostnaderna
            för nyinvesteringar i de nya behandlingsverksamheterna visade
            sig överraskande låga. Och den psykiatriska sektorn som helhet
            kan knappast ha blivit dyrare. Det visade sig möjligt att tillgodose
            förefintliga vårdbehov. Vissa flaskhals- problem och fördröjningar
            noterades, främst i Syditalien, där reformen genomfördes med mindre
            förberedelse än i norr. Slående är hur de förut skarpa meningsbrytningarna
            bland både politiker och experter nu efterträtts av en konstruktiv
            anda. Alla verkar lättade över att det italienska samhället blivit
            av med en besvärande skamfläck. Psykiatrins nedtryckta patienter
            har aktiverats i politisk kamp.
          </p>
          <pb facs="riksdagen-motions-pdf/data/198081/mot_198081__943/mot_198081__943-008.pdf"/>
          <p>
            Mot. 1980/81:943 11
          </p>
          <p>
            Kort sagt: riksdagen och dess socialutskott bör se psykiatrin
            som ett samhällspolitiskt problem. De bör höja blicken för att
            lära av det italienska exemplet.
          </p>
          <p>
            VII
          </p>
          <p>
            Statsmakterna bör, med utgångspunkt i situationen, snarast ta
            initiativ till en genomgripande psykiatrisk reform i Sverige.
            Denna reform bör som utgångspunkt ha en stark lagstiftning, som
            fastlägger programtid och mål för reformen. Huvuddragen i denna
            reform bör vara följande: 1. Nya intagningar på de särskilda mentalsjukhusen
            skall omgående upphöra. Utskrivning av samtliga patienter från
            dessa enheter skall ha skett före 1 januari 1985. 2. Psykiatrisk
            slutenvård skall försiggå på små lasarettsenheter. Omfånget av
            slutenvården skall kraftigt reduceras — från f. n. 49 vårdplatser
            per 10 000 invånare till högst 5. 3. Öppen vård vid lokala centra
            skall vara den normala behandlingsfor- men. Den skall kompletteras
            med former för gruppboende, i den utsträck- ning detta är lämpligt.
            4. S.k. senildementa och andra åldringar, som klassats efter liknande
            psykiatriska diagnoser, får inte bara betraktas som framtida fall
            för kroppssjukvården. Det psykiska åldrandet är ingen obönhörlig
            och opåverk- bar process. Dessa patienter skall ha möjlighet till
            behandling även av sina psykiska problem, lika väl som andra människor
            med psykiska problem. 5. En ny lag, som reglerar tvångsomhändertaganden,
            skall omedelbart framläggas. Endast akuta förvirrings- eller farlighetstillstånd
            skall grunda tvångsomhändertagande. Socialmyndighet och länsrätt
            bör vara instanser för sådana beslut. Varje tvångsomhändertagande
            skall obligatoriskt omprövas minst varannan månad. Det normala
            bör vara kortvariga omhändertagan- den. Målet bör vara att reducera
            antalet tvångsomhändertagna från nuvarande 11 000 till ca 1000
            per år. 6. Lämpligt antal patientombudsmän skall utses i regionerna
            för att tillvarata vårdsökandes och intagnas intressen. 7. Behandlingen
            av psykiska störningar och avvikelser skall framdeles utgå från
            ett beteendevetenskapligt (analytiskt och psykodynamiskt) perspektiv.
            Detta får givetvis inte innebära ett avskärmande från andra vetenskaper.
            Både social- och naturvetenskapligt kunnande är nödvändiga för
            helhetsbil- den av människans situation. En demokratisering av
            vårdorganisation och behandlingsform är också nödvändig för att
            möjliggöra patientens aktiva roll i behandlingsprocessen. 8. Regeringen
            bör ge socialstyrelsen i uppdrag att upprätta ett utbildnings-
            program som skall ersätta den nuvarande psykiatriutbildningen.
            Detta bör lämpligen ske i samråd med organisationer verksamma
            på det relevanta
          </p>
          <pb facs="riksdagen-motions-pdf/data/198081/mot_198081__943/mot_198081__943-009.pdf"/>
          <p>
            Mot. 1980/81:943 12
          </p>
          <p>
            området (t. ex. psykologförbund, psykoanalytiska föreningar,
            Riksförbun- det för social och mental hälsa m. fl.). 9. Forskningen
            kring psykiska problem måste omorienteras och den ensidigt medicinsk-kemiska
            inriktningen brytas.
          </p>
          <p>
            Hemställan
          </p>
          <p>
            Mot bakgrund av det nu anförda föreslås att riksdagen som sin
            mening ger regeringen till känna vad i motionen sägs om en genomgripande
            psykiatrisk reform i Sverige och hemställer hos regeringen om
            skyndsamt förslag i enlighet härmed.
          </p>
          <p>
            Stockholm den 23 januari 1981
          </p>
          <p>
            LARS WERNER (vpk)
          </p>
          <p>
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            BERTIL MÅBRINK (vpk) EVA HJELMSTRÖM (vpk) JÖRN SVENSSON (vpk)
            Litteratur
          </p>
          <p>
            I nedanstående lista finns ett axplock skrifter, vilka har relevans
            för de i motionen berörda problemen. Titlarna har valts för att
            passa lekmäns behov av orientering och inlevelse i frågorna. Svein
            Haugsgjerd: Nytt perspektiv på psykiatrin Ronald Laing: Det kluvna
            jaget Thomas Szasz: Psykisk sjukdom — en myt Franco Bassaglia
            m. fl.: Antipsykiatri Vårdad till vanvett. Pockettidningen R,
            nr 1 1975 Hannah Green (Joan Greenberg): Ingen dans på rosor Iréne
            Matthis: Orden som fängslar oss Läkartidningen nr 13/80 s. 1199
            ff. och 47/80 s. 4414 ff.
          </p>
        </div>
      </div>
    </body>
  </text>
</TEI>
