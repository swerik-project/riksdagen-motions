<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00409">
  <teiHeader>
    <fileDesc>
      <titleStmt>
        <title>angående mervärdebeskattningen av tidningar och tidskrifter.</title>
        <author>av herr Björk i Göteborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående mervärdebeskattningen av tidningar och tidskrifter.</title>
          <idno type="rdwebb">FV02409</idno>
          <rs type="number">409</rs>
          <ref type="dokument_url_text">http://data.riksdagen.se/dokument/FV02409/text</ref>
          <ref type="dokument_url_html">http://data.riksdagen.se/dokument/FV02409</ref>
          <ref type="dokumentstatus_url_xml">http://data.riksdagen.se/dokumentstatus/FV02409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MeXvsK7yXnvLwkvhiu6BrW</idno>
            <name>KAJ BJÖRK</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jm3r75ujw7zBwa8YBByZ59" type="signed"/>
        <correspContext corresp="i-Jm3r75ujw7zBwa8YBByZ59">
          <note type="signatory" corresp="i-MeXvsK7yXnvLwkvhiu6BrW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__409/mot_1972__409-001.pdf"/>
      <fw xml:id="i-KerKysqB6AdAZFMfSNJsjd">
        Mot. 1972:409 2
      </fw>
      <div xml:id="i-DPJjqWqKDJAv8HukBoy6KM" type="motHeader">
        <div xml:id="i-Q2ftydc6o4964L5DwDTqYA" type="motTitle"/>
        <div xml:id="i-TRfRtEYbsG4drd6ibbrreP" type="motSubmissionInfo"/>
      </div>
      <div xml:id="i-W4HfgwTTXKLcLYySgWAn2Y" type="motBody">
        <div xml:id="i-KhdHyAtJwxxtDbR1xNbz3n">
          <p xml:id="i-5DjYZt9BLgs5oymeTxFpRK">
            Motioner nr 409—414 år 1972 Mot. 1972 409—414
          </p>
          <p xml:id="i-Fr3isRbicDfoj1YscTuoTM">
            Nr 409
          </p>
          <p xml:id="i-T91VpSGpo8wpci2RBH1PyR">
            av herr Björk i Göteborg angående mervärdebeskattningen av tidningar
            och tidskrifter.
          </p>
          <p xml:id="i-6GFhEoWAi9uL15RhGgQQ8S">
            Beskattningen av tidningar och tidskrifter erbjuder en del gränsdrag-
            ningsproblem, som uppstått dels av skattetekniska skäl, dels till
            följd av statsmakternas värdering av vissa typer av tryckta skrifter.
            Den skiljaktiga upphandlingen av olika kategorier sådana skrifter
            har gett upphov till klagomål över diskriminering. Dessa problem
            har accentuerats genom tillkomsten av annonsskatten. Problematiken
            kring annonsskatt och reklamskatt skall emellertid inte behandlas
            i nedanstående motion. Uppmärksamheten skall i stället riktas
            på mervärdebeskattningens kon- struktion och konsekvenserna av
            posttaxornas höjning. Riksdagens majoritet har strävat att skapa
            ett så långt möjligt enhetligt system för mervärdebeskattning.
            Skälen för en sådan enhetlighet är utomordentligt starka. Ett
            viktigt undantag utgör emellertid dagspressens befrielse från
            mervärdeskatt. När statsmakterna på detta sätt gett dagstidningarna
            en särställning, har det uppenbarligen berott på att man ansett
            dem fylla en viktig samhällsfunktion. Dagspressens kontinuerliga
            flöde av samhällsinformation i vidaste mening är av stor betydelse
            för medborgarnas möjligheter att i olika former deltaga i samhällslivet.
            Därtill kommer vikten av att bevara en demokratisk opinionsbildning
            genom en mångsidig dagspress. Det skulle säkerligen vara helt
            orealistiskt att i enhetlighetens intresse söka upphäva den generella
            momsbefrielsen för dagspressen. Tvärtom har många dagstidningars
            trängda läge utgjort skäl för olika stödåtgärder från samhällets
            sida. Men om man är inställd på att samhällsorganen även i fortsättningen
            skall medverka till att bevara möjligheterna till mångsidig information
            och opinionsbildning genom dagspressen, kan det finnas skäl att
            uppmärksamma vissa problem i de nuvarande momsbestämmelsernas
            utformning. Enligt 7 $ förordningen om mervärdeskatt undantas
            från skatteplikt bl. a. ”allmän nyhetstidning”. Det kan ifrågasättas
            om denna beskrivning är helt till fyllest. Uttrycket ”allmän”
            skapar en viss oklarhet. Därtill kommer att uttrycket ”nyhetstidning”
            är långt ifrån entydigt. I utlandet gör man ibland skillnad mellan
            ”informationspress” och ”underhållningspress”. En sådan distinktion
            är knappast möjlig i fråga om svenska dagstidningar, som i allmänhet
            blandar information och underhållning. Men i den mån enstaka dagstidningar
            alltmer skulle utvecklas till ”underhållningstidningar” med enstaka
            inslag av pseudonyheter, kan det ifrågasättas om det finns några
            särskilda skäl att bevilja dem skatteprivilegier. Omvänt kan det
            diskuteras om inte dagstidningar som mera systematiskt inriktar
            sig på seriös
          </p>
          <p xml:id="i-291qi3kVMC6sNL7QNrPJ9o">
            1 Riksdagen 1972. 3 saml. Nr 409-414
          </p>
          <pb facs="riksdagen-motions-pdf/data/1972/mot_1972__409/mot_1972__409-002.pdf"/>
          <p xml:id="i-Uu8uMGw6u6tr6DXSntXiHb">
            nyhetsinformation förtjänar att bli gynnsammare behandlade i
            skatte- hänseende. I varje fall kan den övervägas att precisera
            begreppet ”nyhetstidning” till tidningar som i huvudsak inriktar
            sig på mer eller mindre seriösa nyheter, medan underhållningsmaterialet
            spelar en mera underordnad roll. Veckopressens företrädare har
            riktat speciella klagomål mot att vissa dagstidningars söndagsbilagor
            undantas från momsbeskattning och åläg- ges gynnsammare annonsbeskattning
            än veckotidningar med motsvarande innehåll. Betydande delar av
            den veckopress, varom det här är fråga, utgör en form av enklare
            fritidskonsumtion, som det saknas anledning att ge särskilda skatteförmåner.
            Däremot bör det kunna övervägas, om det bl. a. för att skapa mera
            likvärdiga konkurrensvillkor föreligger skäl och tekniska möjligheter
            att momsbeskatta nämnda söndagsbilagor. De statliga produktionsbidragen
            till dagspressen har erhållit en sådan utformning, att även så
            kallade annonsblad kan dra fördel av bidragen. Detta har måhända
            varit oundvikligt, även om en tidigare pressutredning uttryckt
            skepsis mot stöd till denna form av lokalpress. Men med hänsyn
            till denna generositet borde det kunna diskuteras om inte annonsbladen
            kan undantagas från momsbefrielse för ”allmän nyhetstidning” genom
            klarare definitioner. Nyligen har en tillfällighetstidning med
            ambition att utkomma dagligen fått avslag på ansökan om befrielse
            från mervärdeskatt. Motivet synes ha varit att den huvudsakligen
            ägnade sig åt publicering av opinionsbildande reportage och indignationsartiklar.
            Bortsett från värdet av denna speciella publikation bör det allvarligt
            kunna ifrågasättas om inte sådana typer av tidningar bör befrias
            från moms. Allt fler dagstidningar i beträngt läge kan tänkas
            vilja övergå till en mer specialiserad journalistik med uppoffrande
            av stora delar av det gängse nyhetsmaterialet. I den mån statsmakternas
            presspolitik siktar till en mångsidig opinionsbildning synes detta
            vara en rimlig åtgärd. Det förtjänar erinras om att undantaget
            för allmän nyhetstidning gäller sådan publikation som normalt
            utkommer med minst ett nummer varje vecka. Detta skapar gränsdragningsproblem
            gentemot vad som vanligen betecknas som veckotidningar. Också
            detta motiverar en översyn av definitionerna. När man övergår
            till undantag för andra publikationer än ”allmän nyhetstidning”,
            blir bilden ännu mer svåröverskådlig. Skriften ”Riks- skattenämnden
            informerar om mervärdeskatten” redovisar vilka varor som åtnjuter
            befrielse från mervärdeskatt. Om gruppen 6 a, medlems- blad heter
            det; För skattefrihet fordras att medlemsbladet skall ges ut av
            en organisation eller sammanslutning och vara avsett för medlemmarna
            eller till medlemmarna anslutna organisationer samt att publikationens
            huvud- sakliga syfte skall vara att sprida information eller meddelanden
            om
          </p>
          <p xml:id="i-EmUaDXnLtZU8kZDQ5q9zn7">
            sammanslutningen eller det syfte densamma har till föremål att
            främja. Två viktiga inskränkningar finns emellertid:
          </p>
          <p xml:id="i-STxxqeDtaGxy9ta9rvESVj">
            1. om publikationen förekommer i allmänna handeln (hos Pressbyrån,
            tobakshandlare eller varuhus) har den mist karaktären av medlemsblad
          </p>
          <pb facs="riksdagen-motions-pdf/data/1972/mot_1972__409/mot_1972__409-003.pdf"/>
          <fw xml:id="i-W8jttmGbm9za43UWmwbfMV">
            Mot. 1972:409 3
          </fw>
          <p xml:id="i-EFs5nr3VXvQYR2ZSRHy2ux">
            och utgör i stället skattepliktig vara. Detta gäller oberoende
            av hur stor del av upplagan som säljs på detta sätt. 2. om publikationen
            till mer än 25 procent av den totalt tillhandahållna upplagan
            genom prenumeration eller på liknande sätt säljs till utom- stående
            har publikationen också förlorat karaktären av skattefritt medlemsblad
            och blir i stället närmast att jämställa med en facktidskrift
            och i sin helhet skattepliktig.
          </p>
          <p xml:id="i-NdKBp4fzhuAm8MC8G6QVVM">
            Om gruppen 6 b, tidskrifter med viss ideell inriktning, heter
            det att undantag från skatteplikt gäller för:
          </p>
          <p xml:id="i-3S7DdC2ifUdC7JppKKhdaY">
            Periodiska publikationer som väsentligen framstår som organ för
            sammanslutning med huvudsakligt syfte att verka för religiöst,
            nykter- hetsfrämjande, politiskt (dvs. partipolitiskt), idrottsligt
            eller försvars- främjande ändamål eller att företräda vanföra
            eller arbetshindrade medlemmar. Undantaget gäller både svenska
            och utländska publikationer av angivet slag, som enligt utgivningsplan
            utkommer med minst fyra nummer om året. Som sammanslutning med
            huvudsakligt syfte att verka för idrottsligt ändamål betraktas
            endast sådan, som är ansluten till Sveriges riksidrotts- förbund
            eller Svenska korporationsidrottsförbundet eller är representerad
            inom Sveriges olympiska kommitté. Som försvarsfrämjande räknas
            endast sådan sammanslutning som anges i 18 punkt 1 kungörelsen
            den 11 december 1953 (nr 737) angående frivillig försvarsverksamhet
            eller som har till uppgift att stödja hemvärnets verksamhet.
          </p>
          <p xml:id="i-NrxJ4Sscz69rUUCH4iqTgJ">
            Motiven för befrielsen redovisas i Kungl. Maj:ts proposition
            1960:163 ang. frihet från allmän varuskatt för vissa tidskrifter
            med ideellt syfte. När det gäller medlemsblad (6 a) var skälen
            rent skattetekniska. De föreningar och organisationer, som utger
            publikationerna i fråga, står oftast utanför skattesystemet, varför
            en momsbeläggning av deras publikationer skulle orsaka stora administrativa
            problem. Vad beträffar gruppen 6 b (tidskrifter med viss idell
            inriktning) var emellertid skattebefrielsen uttryck för statsmakterna
            speciella värderingar av veder- börande publikationers syfte.
            1968 års litteraturutredning har i sitt betänkande ”Statligt tidskrifts-
            stöd” gjort följande kommentar:
          </p>
          <p xml:id="i-RNnCALXmJ97iG2hegmJyMi">
            Bakom beslutet om momsbefrielse för gruppen 6 b fanns inga skattetekniska
            skäl; det förorsakar tvärtom i vissa fall ett ökat skatte- administrativt
            arbete. Beslutet rörande vilka kategorier av ideella tid- skrifter,
            som skulle komma i åtnjutande av skattefrihet, tillkom år 1960.
            Det är tvivelaktigt om en värdering år 1970 skulle bli identisk
            med den som då gjordes. Sammanslutningar som verkar för — eller
            i framtiden kan tänkas verka för — andra ideella syften än dem,
            som nu automatiskt medför indirekt statligt tidskriftsstöd, kan
            även göra anspråk på en likartad behandling. Om man utgår från
            att ett syfte med statliga stödåtgärder för tidskrifter är att
            främja mångsidighet i debatten, kan det framstå som problematiskt
            att en viss stödform gagnar tidskrifter som arbetar för religiöst
            eller försvarsfrämjande ändamål men ej organ som i ett eller annat
            avseende ställer sig kritiska till sådana syften. I den utsträckning
            statsmakterna finner det angeläget att stödja religiösa eller
            försvarsfrämjande sammanslutningar, synes stödet lämpligen böra
            taga andra former än sådana som påverkar konkurrensförhållandena
            på
          </p>
          <pb facs="riksdagen-motions-pdf/data/1972/mot_1972__409/mot_1972__409-004.pdf"/>
          <fw xml:id="i-DJ56cpWNLjrmoSw9jPfjSX">
            Mot. 1972:409 4
          </fw>
          <p xml:id="i-Jjfmw3jHuSBdbKk5N7hqRr">
            tidskriftsmarknaden. Vidare bör framhållas att begreppet ”politiskt”
            i proposition 1960:163 uppenbarligen används som synonymt med
            ”parti- politiskt”. Tidskrifter av politisk karaktär men utan
            anknytning till politiskt parti synes därmed bli ställda utanför
            denna stödform. Frågan huruvida en ideell tidskrift skall momsbefrias
            eller ej avgörs på länsstyrelsenivå, och det är först i det fall
            att tvist uppstår som frågan hänskjuts till riksskattenämnden.
            Med hänsyn till bestämmelsernas art och tidskriftsflorans heterogena
            natur kan svåra tolkningsproblem uppstå. Det är därvid troligt
            att olika länsstyrelser kan komma till olika resultat. Länsstyrelserna
            har heller ingen möjlighet att kontinuerligt bevaka de publikationer
            som blivit befriade från moms; en tidskrift kan därför ändra inriktning
            utan att omprövning sker av tidigare beslut om skattebefrielse.
            Det framgår vidare av utredningens tidskriftsenkät att ett förvånans-
            värt stort antal tidskrifter, som med nuvarande bestämmelser rimligen
            borde åtnjuta skattebefrielse, trots detta erlägger mervärdesskatt.
            Det kan slutligen påpekas att det för vissa tidskrifter — främst
            sådana som är knutna till en större organisationsapparat — kan
            vara fördelaktigt att betala moms, då detta möjliggör skatteavdrag
            för inventarier etc. Utredningen finner med hänvisning till ovanstående
            det synnerligen önskvärt att en översyn av gällande bestämmelser
            kommer till stånd i syfte att uppnå större enhetlighet.
          </p>
          <p xml:id="i-RvNKwyhb4E4er7kdsN3Sqm">
            Utredningens kritiska synpunkter förtjänar att understrykas.
            Åtskilliga ideella tidskrifter blir inte delaktiga av den momsbefrielse
            som vissa sådana skrifter åtnjuter. En tidskrift i alkoholfrågor
            kan bli momsbefriad, däremot tydligen inte en tidskrift i narkotikafrågor.
            Medan försvars- propaganda premieras, blir tidskrifter för allmänna
            fredssträvanden momsbelagda. Handikapptidskrifter åtnjuter en
            skatteförmån, däremot inte tidskrifter i hälso- och sjukvårdsfrågor.
            En beklaglig konsekvens av bestämmelsernas utformning är att ambitiösa
            medlemstidskrifter, som kan ha anledning att gå ut på den allmänna
            marknaden, avskräckes därifrån genom att hela upplagan i så fall
            riskerar att momsbeläggas. Om organisationstidskrifter, som inte
            i dag är momsbelagda, skulle förbli momsbefriade när de går ut
            på den allmänna marknaden behövde tydligen inget bortfall av statsinkomster
            uppstå. Däremot kvarstår naturligtvis problemet med de organisationstid-
            skrifter som redan är momsbelagda. Organisationstidskrifternas
            ofta besvärliga läge har föranlett fram- stötar om särskilda stödåtgärder.
            I proposition 1971:47 angående statligt tidskriftsstöd har utbildningsministern
            framhållit att mot ett system med generella stödåtgärder kan framför
            allt den invändningen resas att det för att bli effektivt kräver
            medel av en omfattning som för närvarande inte står till buds.
            Riksdagen har även avvisat förslag om särskilda stödåt- gärder
            för ungdomsorganisationernas tidskrifter. Det kan i sammanhanget
            erinras om Statens ungdomsråds uttalande ”att ungdoms- och folk-
            rörelsernas informations- och upplysningsverksamhet ingår som
            integre- rade delar i organisationernas hela verksamhet. Den samhälleliga
            anslags- givningen till ungdomsorganisationerna har under senare
            år alltmer getts en sådan utformning, att organisationerna själva
            inom ramen för utgående anslag skall ha stor frihet att själva
            bestämma hur tillgängliga
          </p>
          <pb facs="riksdagen-motions-pdf/data/1972/mot_1972__409/mot_1972__409-005.pdf"/>
          <fw xml:id="i-CUbqa8N7CpfmjnyMg4gYPA">
            Mot. 1972:409 5
          </fw>
          <p xml:id="i-WZkDD1Qix2SKwPfGVsdVmW">
            medel skall användas. Ungdomsrådet kan för sin del inte tillstyrka
            att denna princip frångås genom att ett specialdestinerat bidrag
            utgår till organisationernas tidningsutgivning. Ökade behov av
            resurser för informa- tionsarbetet bör i stället föranleda att
            de generella bidragen till ungdomsorganisationerna räknas upp.
            Härigenom bibehålles organisa- tionernas frihet att bestämma över
            verksamhetens utformning.” Till bilden av de ideella tidskrifternas
            skattebelastning och kostnads- problem hör även posttaxornas utveckling.
            Tidningstaxeutredningen beräknade att portosubventionen av tidningar
            och tidskrifter i slutet av 1960-talet åsamkade postverket en
            årlig förlust av 60 miljoner kronor, varav drygt 25 miljoner kronor
            för dagstidningar. Olika kategorier av tidskrifter, varav flera
            inte rimligen kunde göra anspråk på statligt stöd, delade på resten.
            Riksdagen fann vid behandling av proposition 1970:112 angeläget
            att den förordade avtrappningen av underskottet skedde i en långsammare
            takt än vad som synes ha förutsatts av tidningstaxeutred- ningen.
            Riksdagen förbehöll sig möjligheter att följa frågans fortsatta
            utveckling. Det hette vidare i statsutskottets utlåtande (1970:130):
            ”Utskotten finner... vissa skäl tala för att grupper av tidningar,
            vilkas distribution från samhälleliga synpunkter kan framstå som
            önskvärd eller engelägen, medges längre tid med avseende å underskottets
            avveckling medan i gengäld för andra tidnings- och tidskriftsgrupper,
            såsom exempel- vis den ”kolorerade” veckopressen och pornografiska
            tidningar, full kost- nadstäckning omedelbart uttas. Att differentiera
            tidningarna med hänsyn till deras syfte, innehåll etc. synes emellertid
            innebära svårbemästrade klassificerings- och gränsdragningsproblem
            samt medföra svårigheter av administrativ art. Utskottet är därför
            för närvarande inte berett att förorda en sådan ordning men anser
            att frågan lämpligen bör uppmärk- sammas i samband med en kommande
            redovisning för riksdagen av taxesystemets verkningar.” Enighet
            synes sålunda råda om att det i varje fall på längre sikt inte
            kan bli fråga om att postens rörelse skall belastas med subventioner
            till tidskriftsutgivning. Men i takt med de ökade kostnaderna
            för post- befordran förstärks skälen för en översyn av särskilt
            de ideella tid- skrifternas beskattning. Säkerligen saknas alltjämt
            statsfinansiellt ut- rymme för mer omfattande stödåtgärder. En
            sammanvägning av de förändringar i mervärdebeskattningen av tidningar
            och tidskrifter som är möjliga och motiverade kräver fördjupade
            undersökningar. Det är i varje fall inte uteslutet att en översyn
            skulle kunna undanröja en del orättvisor och minska berörda tidskrifters
            känsla av att vara diskriminerade. Självfallet måste en sådan
            översyn också ställas i visst samband med andra former för statligt
            presstöd och tidskriftsstöd.
          </p>
          <pb facs="riksdagen-motions-pdf/data/1972/mot_1972__409/mot_1972__409-006.pdf"/>
          <fw xml:id="i-NtG9NyUSQcJXNsLq7f5pSe">
            Mot. 1972:409 6
          </fw>
          <p xml:id="i-W7cTBW6Cgk1FDSxtE4Q5i9">
            Med hänvisning till det anförda hemställes att riksdagen anhåller
            hos Kungl. Maj:t om översyn av de bestämmelser i förordningen
            om mervärdeskatt, som berör momsbeskattning av tidningar och tidskrifter.
          </p>
          <p xml:id="i-FDEjG3v3tEnqYtCzUmV5QV" type="date">
            Stockholm den 21 januari 1972
          </p>
          <div xml:id="i-VCU8U3hUppn6Yws9qc6Ym1" type="signatureBlock">
            <p xml:id="i-GUnkGSPcw2ZvWJQavc6SMS" who="i-MeXvsK7yXnvLwkvhiu6BrW" type="signature">
              KAJ BJÖRK (s)
            </p>
          </div>
        </div>
      </div>
    </body>
  </text>
</TEI>
