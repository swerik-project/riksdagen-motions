<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00391">
  <teiHeader>
    <fileDesc>
      <titleStmt>
        <title>Bovärdet</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bovärdet</title>
          <idno type="rdwebb">GW02C391</idno>
          <rs type="number">C391</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C391/text</ref>
          <ref type="dokument_url_html">http://data.riksdagen.se/dokument/GW02C391</ref>
          <ref type="dokumentstatus_url_xml">http://data.riksdagen.se/dokumentstatus/GW02C391</ref>
          <ref type="doc">http://data.riksdagen.se/fil/7297AB2B-39D5-459B-B0C2-624CF8E75978</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-32pMEy5zXRc3fHkcPk7Yvi" type="signed"/>
        <correspContext corresp="i-32pMEy5zXRc3fHkcPk7Yvi">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Wr9qFqH3vh784QnXgnjeNE" type="numbering">
          <date when="2008-10-08"/>
        </correspAction>
        <correspAction xml:id="i-6XgeTWkAXVTrP462RCPhkA" type="submission">
          <date when="2008-10-06"/>
        </correspAction>
        <correspAction xml:id="i-Gq4PD5RoEhARS2CFoJnFGL" type="transfer">
          <date when="2008-10-05"/>
        </correspAction>
        <correspAction xml:id="i-8iSfa9DhcmodARy4JEuLr6" type="assigned"/>
        <correspContext corresp="i-8iSfa9DhcmodARy4JEuLr6">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9tyHP1qj9cNmTvN178a8za">
            Förslag till riksdagsbeslut
          </head>
          <p xml:id="i-Q2GbnMbpWKecunciN1EKvM">
            Riksdagen tillkännager för regeringen som sin mening vad som
            anförs i motionen om att mekanismer måste utvecklas för hyresmarknaden
            som gör att del av bovärdet även kan komma samhället och de boende
            till del.
          </p>
        </div>
        <div type="motContent">
          <head xml:id="i-WjWavq3n2AqQw4qd94MAQt" type="h1">
            Bakgrund
          </head>
          <p xml:id="i-Dbpy35TZL9TZwkqHo1fQHM">
            Den globala finansiella ekonomiska krisen handlar om att ägare
            till värden, oftast i form av andelar i värdepapper, förväntar
            sig att någon inom rimlig framtid skall vara beredd att betala
            mer för denna tillgång än det man själv har betalat detta eftersom
            det enbart handlar om en kris för så kallade tillgångar som har
            införskaffats med lånade pengar. Att oron sedan gör att även den
            med obelånade tillgångar kan drabbas är en annan sak och har egentligen
            inte med krisen att göra utan är en av många följdeffekter av
            spekulatörernas kris.
          </p>
          <p xml:id="i-Dr3LJzDS7smxpd5yHf5kkj">
            Även fastigheter är till viss del inblandade i denna spekulativa
            värdebubbla. För hyresfastigheter, vilket denna motion enbart
            handlar om trots den yviga inledningen, innebär det att hyresnivåerna
            har pressats upp orimligt mycket. Värdet på hyresfastigheter i
            attraktiva områden baseras på de förväntade hyresnivåer man tror
            sig kunna ta ut. Dessa hyresnivåer är i sin tur till stor del
            beroende av något man kan kalla för bovärde. Eftersom hyresgästen
            enligt gällande regler inte har möjlighet att sälja sin hyresrätt
            så är hyresgästens värdering av hyresrätten inte ett spekulationsvärde
            utan enbart ett bovärde. För den som äger eller har för avsikt
            att köpa hyresfastigheten så är dock detta bovärde i praktiken
            ett spekulationsvärde.
          </p>
          <p xml:id="i-VnZqJQ4RHDjzdzLsnSMR8d">
            Frågan är då i vilken utsträckning ägaren skall ha rätt att profitera
            på detta bovärde. Om bovärdet enbart vore något som fastighetsägaren
            skapar så vore saken enkel; då är det fastighetsägaren som äger
            bovärdet. Men så förhåller det sig inte. Bovärdet är en kompliserad
            mix av både kommunala och privata komponenter.
          </p>
          <p xml:id="i-TGQ67ZsJqSPf8aHzcWTzyM">
            Kommuner skapar bovärden åt fastighetsägare när de förbättrar
            kollektivtrafiken i området, när de förskönar parker, när de ökar
            tillgängligheten till kommunal service, när de intensifierar städningen
            och så vidare. Staten kan öka bovärden genom ökad grad av polisnärvaro
            om området har behov av det. De boende bidrar kanske mest till
            bovärdet. Fel hyresgäst kan förstöra en hel trappuppgång och några
            störande hyresgäster kan förstöra ett helt område brukar det sägas
            från fastighetsägarnas sida. Men att rätt hyresgäster gör att
            grannarna känner sig trygga och utvecklar aktiviteter i området
            hör man sällan fastighetsägarna påpeka. Det så kallade bovärdet
            består kanske till hälften av livet i området där lägenheten ligger.
            Om man konstaterar detta så kan man verkligen fundera på om det
            är bra för ekonomistyrningen om en fastighetsägare kan kapitalisera
            något som inte är ägarens egendom och som han/hon inte heller
            kan påverka i någon större utsträckning. Frågan om att hyressättningen
            i ökad utsträckning skall påverkas av subjektiva värden gör denna
            frågeställning högst aktuell.
          </p>
          <head xml:id="i-ABavwDcDgFHVhi1zwUmFQn" type="h1">
            Förslag till åtgärd
          </head>
          <p xml:id="i-XBuPwW8RTRhcJiQe6TQDkt">
            Den kommunala delen i bovärdet är uppenbart stor. Även staten
            bidrar till att bygga bovärden till vissa delar. Att därför helt
            släppa en värdering till en fråga mellan fastighetsägare och hyresgäster
            blir inte bra. Det är inte heller självklart att det är sunt ur
            ett samhällsperspektiv att överlåta till hyresgästerna att själva
            värdera sin del i bovärdet. Risken finns att köpstarka grupper
            inom kollektivet lyckas driva upp bovärdet onödigt högt. Detta
            är nämligen även det en form av bubbla trots att de som hyr inte
            äger sitt bovärde i verklig mening, de hyr del av det samtidigt
            som de är en del av det. Det är denna bubbla som nu tvingar många
            som bott i innerstäder att på ålderns höst flytta från sina invanda
            områden ut till förorter med lägre bovärden. Detta tvingas de
            till trots att det egentligen är dessa individer som till stor
            del har skapat dessa bovärden genom sina liv i dessa områden.
          </p>
          <p xml:id="i-PtGSsQuApgauNozBB5usrY">
            Ett sätt att bromsa spekulation i bovärden och därmed inte tvinga
            människor att flytta på grund av avkastningskrav på subjektiva
            och högst tvivelsamma värden vore att med hjälp av ett värderingssystem
            identifiera vilka delar av bovärdet som tillhör de boende och
            det offentliga samt självklart även fastighetsägaren. Dessa värden
            skulle då kunna hanteras öppet i hyressättning. Den boende skall
            då självklart inte betala hyresvärden för sin egen del i bovärdet
            och inte heller skall fastighetsägaren kunna ta betalt för det
            som hyresgästen och kommunen levererar i form av bovärden. Hyresnivåerna
            skulle då enbart blåsas upp av spekulationsförväntningarna på
            det verkliga fastighetskapitalet och inte därutöver av förväntningarna
            på värdeökning av hyresgästernas och det offentligas andel av
            bovärdet.
          </p>
          <p xml:id="i-V3x1mNeJ4gJSjYj51ishkW">
            Riksdagen bör ge till känna för regeringen som sin mening vad
            som anförts ovan om att staten bör utveckla mekanismer för hyresmarknaden
            som gör att del av bovärdet kan tillgodoräknas samhället och de
            boende samt att ha som mål att därmed minska spekulationsinslaget
            i hyressättningen mellan parterna.
          </p>
        </div>
        <div type="motSignatures">
          <list>
            <item xml:id="i-S6ZNcsWQXyoQ8fwoSxdtQe" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
