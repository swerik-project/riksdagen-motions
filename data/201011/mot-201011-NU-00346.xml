<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00346">
  <teiHeader>
    <fileDesc>
      <titleStmt>
        <title>Åtgärder för att värna patent</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att värna patent</title>
          <idno type="rdwebb">GY02N346</idno>
          <rs type="number">N346</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N346/text</ref>
          <ref type="dokument_url_html">http://data.riksdagen.se/dokument/GY02N346</ref>
          <ref type="dokumentstatus_url_xml">http://data.riksdagen.se/dokumentstatus/GY02N346</ref>
          <ref type="doc">http://data.riksdagen.se/fil/4684DF00-11F2-473B-AC3E-7EE013B2FEBE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UqH8kT3Xa4SzXMZZsJYude" type="signed"/>
        <correspContext corresp="i-UqH8kT3Xa4SzXMZZsJYude">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-WpwTRcdcGLWddgdaUtKiwJ"/>
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction type="numbering" xml:id="i-Ak8cztDCA1Xyf8V1LK5XUs">
          <date when="2010-10-28"/>
        </correspAction>
        <correspAction type="submission" xml:id="i-BDGXkTDMRZBfCLXJyKYtrb">
          <date when="2010-10-27"/>
        </correspAction>
        <correspAction type="transfer" xml:id="i-5tS4iPxR8dRSEKNioFGqLh">
          <date when="2010-10-25"/>
        </correspAction>
        <correspAction type="assigned" xml:id="i-5vztRGXWyNA152YeV5JTDR"/>
        <correspContext corresp="i-5vztRGXWyNA152YeV5JTDR">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VHerY5tALeKpQXpRVXVnHE">
            Förslag till riksdagsbeslut
          </head>
          <list style="ol">
            <item xml:id="i-8utcxCnwYhLmVmunmWVxga">
              Riksdagen tillkännager för regeringen som sin mening vad som
              anförs i motionen om förbättrad rådgivning till forskare och uppfinnare
              i patentfrågor.
            </item>
            <item xml:id="i-JLGTyd72HmfuEuBPWKrjmJ">
              Riksdagen tillkännager för regeringen som sin mening vad som
              anförs i motionen om en översyn av de ekonomiska förutsättningarna
              för att försvara patent vid konflikter med stora företag.
            </item>
            <item xml:id="i-GXMiYkotaPReRnvDQFaE8L">
              Riksdagen tillkännager för regeringen som sin mening vad som
              anförs i motionen om en översyn av parternas kostnader i patentprocesser.
            </item>
            <item xml:id="i-TPhUfEvRQQr82LLBUgGSAb">
              Riksdagen tillkännager för regeringen som sin mening vad som
              anförs i motionen om ökade möjligheter att väcka åtal för patentintrång.
            </item>
            <item xml:id="i-3w8qu6xXo1msXSmuweh3qA">
              Riksdagen tillkännager för regeringen som sin mening vad som
              anförs i motionen om polisens och åklagarväsendets arbete med
              patentintrång. 1
            </item>
          </list>
          <p xml:id="i-CJZBFjxmmAabr3tE8sho4H">
            1 Yrkande 5 hänvisat till JuU.
          </p>
        </div>
        <div type="motContent">
          <head type="h1" xml:id="i-7JQav1L9GNRuDFZ6bCGi3f">
            Motivering
          </head>
          <p xml:id="i-Ay3amcDhZxMhSqpaLhvZ4g">
            Regeringen ökar satsningarna på svensk forskning med mångmiljardbelopp
            kommande år. För att skydda de stora kommersiella värden som ligger
            i en innovation finns patentsystemet. Mycket tyder dock på att
            patentsystemet i många fall inte fyller sitt syfte:
          </p>
          <list style="ul">
            <item xml:id="i-8UaAa5mDi6NQ9uENdYDRjL">
              Det är dyrt att få patent. Om man vill ha patent i flera EU-länder
              krävs en översättning av patentskriften (ofta cirka 25 sidor)
              till respektive lands språk. En ansökan om patent i sju EU-länder
              kostar omkring 400 000 kronor om man räknar in t.ex. kostnader
              för översättningar, ombudsarvoden och patentmyndighetens hantering
              (även om man vänder sig till EPO, den europeiska patentmyndigheten).
              Vill man ha patentet i fler länder stiger kostnaden. En amerikansk
              uppfinnare som vill ha patent i USA:s alla 50 delstater behöver
              bara göra en ansökan.
            </item>
            <item xml:id="i-9MVZ23Gew2am9Caeny8k2b">
              Patentintrång är mycket vanligt förekommande. På uppdrag av EU
              granskades år 2000 omkring 600 europeiska patent. Samtliga patent
              med något kommersiellt värde hade kränkts i USA. Striden i amerikanska
              domstolar om Håkan Lans färggrafikpatent är välbekant. Också andra
              svenska innovatörer har utsatts för patentintrång. Mycket tyder
              på att stora företag i många fall inte drar sig för att kränka
              patent, som tillhör mindre företag eller enskilda innovatörer.
              De förlitar sig på att mindre företag inte vågar ta den ekonomiska
              risk det innebär att inleda en rättslig patenttvist.
            </item>
            <item xml:id="i-CWkqzkJHxw6pADhWsVjQTs">
              Det är dyrt att driva patenttvister. Om något mindre företag
              ändå skulle väcka talan, förlitar de stora företagen sig på att
              kunna fördröja processen tills det mindre företagets pengar tar
              slut.
            </item>
          </list>
          <p xml:id="i-2Z4LTtkjZwbXqvuE5ZhMm4">
            Detta är ett allvarligt problem. Om svenska innovatörer inte
            kan skydda sina patent och få betalt för sina investeringar, riskerar
            det att minska benägenheten att satsa på sådan verksamhet. Dessutom
            kan det leda till att Sverige inte får full utväxling i form av
            jobb och tillväxt på de statliga forskningssatsningarna.
          </p>
          <p xml:id="i-NiVZ7Ar5xFy9AuZkKFrHjB">
            För att göra det lättare och mindre kostsamt för svenska innovatörer
            att erhålla och försvara patent krävs åtgärder av flera slag.
          </p>
          <head type="h2" xml:id="i-6q1HpXjgpznUYLb1kEt7Yh">
            EU-patent
          </head>
          <p xml:id="i-CdrxJY2Gp8LyCHbt34NXsR">
            Det är mycket angeläget att de utdragna förhandlingarna om ett
            EU-patent slutförs, så att det räcker med en ansökan till EU:s
            patentmyndighet och översättning av patentet till ett eller möjligen
            ett par EU-språk för att ett patent ska gälla i samliga 27 medlemsländer.
            Under det svenska ordförandeskapet kom ett genombrott i förhandlingarna,
            men fortfarande finns motsättningar gällande hur många och vilka
            språk patentansökan ska översättas till.
          </p>
          <head type="h2" xml:id="i-U7nwgGgtdW2NbbTep7DspW">
            Rådgivning
          </head>
          <p xml:id="i-QLrpbhV2wmWT3kmZ9Tbo7G">
            Forskare och uppfinnare måste få bättre rådgivning i patentfrågor
            så att de blir medvetna om vilka risker som finns och vilka åtgärder
            man kan vidta för att förebygga riskerna. Detta bör vara ett prioriterat
            inslag inom ramen för den rådgivning om företagande som bekostas
            med offentliga medel.
          </p>
          <head type="h2" xml:id="i-UCpChcTFcb6WSnv7FKNEvS">
            Ekonomiska förutsättningar
          </head>
          <p xml:id="i-XoW9oQu9HZ48VYmM3QWZj8">
            De ekonomiska förutsättningarna att försvara patent vid konflikter
            med stora företag måste förbättras. En översyn bör göras av vilka
            medel som är lämpliga och förenliga med EU:s statsstödsregler.
            Kanske krävs rentav initiativ på europeisk nivå som omfattar alla
            europeiska patenthavare. I en annan riksdagsmotion tar vi upp
            möjligheten att inrätta en patentförsvarsförsäkring, eventuellt
            med statliga garantier i botten.
          </p>
          <head type="h2" xml:id="i-8Gmz8UCcHBje5AfR5WfD84">
            Begränsa parternas kostnader
          </head>
          <p xml:id="i-JeDCzq2UrrbGFAAn3cnwsY">
            Möjligheterna att begränsa parternas kostnader i patentmål bör
            ses över. Höga kostnader för t.ex. ombud är inget unikt för just
            patentmål, utan är ett allmänt problem när det gäller processer
            utanför det straffrättsliga området. Man bör se över vilka möjligheter
            domstolarna ska ha att t.ex. avvisa bevisning vars kostnader inte
            står i rimlig proportion till den påstådda relevansen, stävja
            försök att fördröja processen och att inte acceptera orimligt
            höga ombudsarvoden allt inom ramen för ett värnande av rättssäkerheten
            och parternas möjligheter att föra sin talan på ett adekvat sätt.
          </p>
          <head type="h2" xml:id="i-YVFVmRNqqfL4SmM5HYYSjd">
            Straffrättsliga åtgärder
          </head>
          <p xml:id="i-Grcs6oTYE86pCZbn3gHReM">
            En annan möjlighet att hjälpa svenska patenthavare att värna
            sina patent är att staten blir mer aktiv när det gäller att beivra
            brottet patentintrång.
          </p>
          <p xml:id="i-T4V3RzmF6rmSBKFWJ3faQh">
            Patentlagen 57 § lyder på följande sätt: Gör någon intrång i
            den ensamrätt som patent medför (patentintrång) och sker det uppsåtligen
            eller av grov oaktsamhet, skall han eller hon dömas till böter
            eller fängelse i högst två år. Den som har överträtt ett vitesförbud
            enligt 57 b § får inte dömas till ansvar för intrång som omfattas
            av förbudet.
          </p>
          <p xml:id="i-4ijjmp39ERSeBoxtTHpXcq">
            För försök eller förberedelse till brott enligt första stycket
            döms till ansvar enligt 23 kap. brottsbalken.
          </p>
          <p xml:id="i-Va943KJF38pDPc48Vy4S5o">
            Åklagaren får väcka åtal för brott som avses i första eller andra
            stycket endast om målsäganden anger brottet till åtal och åtal
            av särskilda skäl är påkallat från allmän synpunkt.
          </p>
          <p xml:id="i-9EuNevF8oLoPfzeG6YkPua">
            Patentintrång är således ett brott, men sedan början av 1970-talet
            har såvitt känt endast ett åtal väckts. Det innebär man i praktiken
            har upphört att tillämpa straffbestämmelsen. Det är beklagligt
            och bör förändras. Patentintrång kan vara ett mycket lönsamt brott
            och risken att bli dömd är obefintlig. Incitamenten att våga sig
            på ett intrång är därför mycket starka.
          </p>
          <p xml:id="i-C1JHmusJK6kJa43kp94Y45">
            För att markera att patentintrång är brott som polis och åklagare
            bör ta sig an i större omfattning, bör kravet att åtal endast
            får väckas av allmän åklagare om det av särskilda skäl är påkallat
            från allmän synpunkt tas bort. Däremot bör det fortfarande krävas
            att patentinnehavaren anger brottet till åtal för att åtal ska
            få väckas. Om patentinnehavaren vill bör det vara möjligt att
            göra upp i godo med intrångsgöraren utan inblandning av polis
            och åklagare.
          </p>
          <p xml:id="i-4FhRxKk6NrMa3mKjbqLDaU">
            År 2008 tillsattes i Stockholm två särskilda immaterialrättsåklagare,
            som har till uppgift att utreda brott mot den immaterialrättsliga
            lagstiftningen. Bakgrunden var den debatt som varit om upphovsrättsbrott
            på Internet i form av bl.a. olovlig nedladdning av filmer och
            musik. Immaterialrättsåklagarna har formellt rätt att utreda även
            patentintrång, men de begränsas påtagligt av den ovan beskrivna
            lagstiftningen. Upphovsrättsbrotten har varit i fokus de senaste
            åren, men patentintrången rör sammantaget mycket större värden
            och har större betydelse för Sveriges välstånd och utveckling.
            Därför är det väl så angeläget att använda polisens och åklagarnas
            resurser till att utreda patentintrång som till att utreda upphovsrättsbrott.
            Om piratkopiering på Internet utreds och beivras men inte stora
            företags uppsåtliga patentintrång riktade mot små patentinnehavare
            är det uppenbart att det kan uppfattas som stötande. Därför bör
            polis och åklagare avsätta särskilda resurser för att utreda just
            patentintrång. Ett ytterligare skäl för det är att patentintrångsärenden
            kräver särskilda kunskaper som det inte är rimligt att varje polismyndighet
            och åklagarkammare besitter.
          </p>
          <p xml:id="i-5W9xkx8kSyPnXDeJb7XP8f">
            Innovationer är viktiga för Sveriges framtid. Stöld av patent
            är moraliskt stötande och till skada för det svenska samhället.
            Staten bör därför hjälpa svenska patenthavare att värna sina rättigheter.
          </p>
        </div>
        <div type="motSignatures">
          <list>
            <item xml:id="i-QzdA38CWwzvQHqreLcdL94" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-KecMTaA6YK5BEciyz5rTrZ" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-RgUWdVzC7oKUP2bVE6aX64" who="i-WpwTRcdcGLWddgdaUtKiwJ">
              Staffan Anger (M)
            </item>
            <item xml:id="i-6z7vsC15DsXrBso3xa1rnP" who="i-GJLL78ePjJhSXVWBYyRW8t">
              Margareta Cederfelt (M)
            </item>
          </list>
        </div>
      </div>
    </body>
  </text>
</TEI>
