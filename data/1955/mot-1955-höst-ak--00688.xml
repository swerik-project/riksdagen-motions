<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955-höst-ak--00688">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-001.pdf"/>
      <fw xml:id="i-BzLbdFPQ1RM2zDEYCNskFQ">
        8 Motioner i Andra kammaren, nr 688 år 1955
      </fw>
      <div xml:id="i-9NN2xmG2KV9vqcGXGQ6yh8" type="motHeader">
        <div xml:id="i-M646u51dd4FPZP7wAU5JMd" type="motTitle"/>
        <div xml:id="i-SGKHqFUfzEscKTZsEuvUBH" type="motSubmissionInfo"/>
      </div>
      <div xml:id="i-YVmRGi1kR9mPNFFYYDNmPT" type="motBody">
        <div xml:id="i-HuG4GvLtAScw1MLQXSDkYu">
          <p xml:id="i-KYHPQ3hgTqmXiCKn66aNBn">
            Nr 688
          </p>
          <p xml:id="i-VD1mx6dJzdZFsipPLmATtH" type="titleString">
            Av herr Pettersson i Dahl m. fl., i anledning av K ungl. Maj:ts
            propo- sition, nr 198, angående den framtida utformningen av prissättningen
            på jordbrukets produkter.
          </p>
          <p xml:id="i-816uyhFyXxgLtmafaLZ5t9">
            Det i propositionen nr 198 framlagda förslaget angående den framtida
            ut- formningen av prissättningen på Jordbrukets produkter syftar
            till en när- mare anknytning av de inhemska jordbrukspriserna
            till den internationella marknadsutvecklingen. Det föreslagna
            prissättningssystemet förutsättes möjliggöra en bättre ekonomisk
            anpassning av jordbruksproduktionens in- riktning och omfattning
            på längre sikt. Till de viktigare fördelarna räknas också, att
            årliga prisförhandlingar och diskussioner om jJordbruksprissätt-
            ningen icke längre skall behövas, att myndigheternas administrativa
            hand- havande av prisregleringen väsentligt förenklas samt att
            jordbruket och jordbrukets organisationer skall kunna erhålla
            en friare ställning i förhål- lande till staten. En sådan utveckling
            är naturligtvis önskvärd, men värdet av densamma måste enligt
            vår uppfattning bli beroende av i vilken mån den kan förenas med
            den målsättning, som angavs genom riksdagsbeslutet 1947 om riktlin-
            Jerna för jordbrukspolitiken. Det måste med all kraft understrykas,
            att någon ekonomisk eftersläpning för Jordbruksnäringen icke får
            ske. Detta framstår angeläget och nödvändigt inte bara av rättviseskäl
            utan också ur den synpunkten, att ett livskraftigt jordbruk är
            förutsättningen för såväl tryggandet av folkförsörjningen som
            bevarandet av en levande landsbygd. Enligt 1947 års riktlinjer
            skall jordbrukspolitiken utformas på sådant sätt, att jordbrukets
            folk erhåller inkomstlikställighet med andra jämförbara grupper.
            Såsom det i propositionen understrykes, måste detta vara målsätt-
            ningen även vid det föreslagna prissättningssystemet. Propositionen,
            som i det stora hela bygger på Jordbruksprisutredningens förslag
            och den överenskommelse om vissa ändringar i detsamma, som träf-
            fats under överläggningar mellan representanter för statens jordbruks-
            nämnd, jordbruks- och konsumentorganisationerna, synes oss i princip
            kunna godtagas. I några avseenden bör dock enligt vår uppfattning
            vissa ändringar vidtagas och vissa synpunkter särskilt beaktas,
            för att den jord- brukspolitiska målsättningen skall kunna förverkligas.
          </p>
          <p xml:id="i-TE6evajSn5MrStyiKapBNG">
            Jordbruksbefolkningens inkomstläge
          </p>
          <p xml:id="i-JgXXkQCHDWBVMjjnLCkDM8">
            Enligt de inkomstjämförelser, som Jordbruksprisutredningen gjort,
            skulle den i 1947 års beslut åsyftade inkomstlikställigheten i
            huvudsak ha uppnåtts
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-002.pdf"/>
          <fw xml:id="i-8ivEzovmPP9uQ2fZVYhbLo">
            Motioner i Andra kammaren, nr 688 år 1955 9
          </fw>
          <p xml:id="i-YEoVxS1zdsXsg9qBcHSpH4">
            för basjordbrukets innehavare (storleksgruppen 10-20 hektar).
            även om man enligt 1947 års beslut vid inkomstjämförelserna skall
            utgå från förhål- landena vid rationellt skötta gårdar i nämnda
            storleksgrupp, måste i detta sammanhang också inkomstutvecklingen
            vid jordbruk av mindre storlek uppmärksammas. Enligt 1951 års
            jordbruksräkning finns det i storleksgrup- pen 2—10 hektar cirka
            186 000 brukningsdelar, omfattande närmare 30 proc. av landets
            totala åkerareal. Vid de jordbruksuppgörelser, som under senare
            år träffats, har man i så stor utsträckning som möjligt sökt tillgodose
            små- brukets och det mindre jordbrukets intressen. Dessa jordbruk
            har, såsom framhålles såväl i utredningsbetänkandet som i propositionen,
            dock inte kunnat uppnå en tillfredsställande inkomstnivå. Ändringar
            i gränsskyddet eller i de internationella priserna påverkar även
            det mindre jordbrukets inkomstutveckling på ett avgörande sätt.
            Då alltså det föreslagna systemet för den generella prissättningen
            kommer att med- föra väsentliga förändringar för småbruket, är
            det angeläget, att med an- passning härtill det särskilda prisstödet
            och andra åtgärder till stöd åt små- bruket snarast möjligt utformas
            på sådant sätt, att en tillfredsställande in- komstutveckling
            kan uppnås vid ifrågavarande jordbruk. Vi vill därför un- derstryka
            vikten av att den utredning, som tillsatts för prövning av denna
            fråga, fullföljes så skyndsamt som möjligt och att förslag förelägges
            riks- dagen, så att småbruksstödet snabbt kan inpassas i det nya
            prissättnings- systemet. Den inkomstundersökning, som jordbruksprisutredningen
            grundade sina slutsatser på, sträckte sig fram till bokföringsåret
            1952/53. Vid fastställande av jordbrukets prissättning måste givetvis
            uppmärksammas, att industri- arbetarlönerna från 1952/53 fram
            till nuvarande tidpunkt stigit med cirka 15 procent, medan jordbrukarna
            under samma tid bl. a. på grund av ökade omkostnader fått vidkännas
            inkomstförsämring. I enlighet med vad departe- mentschefen understryker
            i propositionen förutsätter vi, att hänsyn till den- na förändring
            kommer att tagas i det förslag till närmare utformning av pris-
            sättningssystemet, som skall föreläggas riksdagen efter förhandlingar
            mellan jordbruksnämnden och jordbrukets organisationer. Det statistiska
            material, som prisutredningen grundat sina slutsatser på, företer
            enligt vår mening vissa brister. Mot bakgrunden härav synes vissa
            synpunkter beträffande beräkningsgrunderna särskilt böra uppmärksammas
            vid den närmare utformningen av prissättningssystemet. Inkomstjämförelserna
            har bl. a. gjorts på grundval av den jordbrukseko- nomiska undersökningen,
            vilken representerar avsevärt bättre gårdar än ge- nomsnittet.
            Enligt 1947 års riksdagsbeslut skall man visserligen vid inkomst-
            jämförelserna utgå från förhållandena vid rationellt skötta gårdar,
            men det kan dock ifrågasättas, om icke utredningen härigenom baserat
            sin undersök- ning av jordbrukets inkomstförhållanden på ett alltför
            positivt urval.
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-003.pdf"/>
          <fw xml:id="i-GsJPxjFb95YMie8aC8cC64">
            10 Motioner i Andra kammaren, nr 688 år 1955
          </fw>
          <p xml:id="i-S7efQbiPgqDh5XUzioB3MH">
            Som jämförelsegrupp med basjordbrukarna har prisutredningen valt
            i för- sta hand industriarbetare och anläggningsarbetare i de
            två lägsta dyrorterna. Det bör enligt vår mening framhållas, att
            den tekniska utvecklingen inom jordbruket numera på företagarna
            ställer så stora krav i fråga om yrkeskun- skaper och skicklighet,
            att det knappast synes motiverat att för inkomstjäm- förelser
            välja en grupp med så stora variationer i fråga om yrkesskicklighet
            och arbetsställning. Riktigare vore enligt vår uppfattning, att
            basjordbru- karna i fråga om inkomstlikställighet jämföres med
            yrkesskickliga arbetare inom industrien. Utredningens inkomstjämförelser
            avser vidare årsinkomster. Enligt den jordbruksekonomiska undersökningen
            är jordbrukarens arbetstid väsentligt längre än vad som genomsnittligt
            kan beräknas för en industriarbetare. Bak- om jordbruksinkomsten
            ligger alltså en större arbetsprestation. De enheter, som utredningen
            baserat sina slutsatser på, synes oss därför icke vara helt jämförbara.
            Det är angeläget, att sådant material snarast möjligt skaffas,
            att prissättningssystemet kan utformas på grundvalen av jämförelser
            mel- lan timlöner. Härvid bör även hänsyn tagas till att jordbruksarbetet
            i så stor utsträckning är bundet vid s. k. obekväm arbetstid.
            Det är också anledning att uppmärksamma, att utredningen vid beräkning
            av brukarnas arbetsinkomster icke medgivit täckning av räntekostnaderna
            på grundval av tillgångarnas fulla marknadsvärde. Jordbruksprisutredning-
            en har betraktat en tredjedel av jordbrukarnas kapitalinkomster
            såsom här- rörande från värdestegringar och inräknat denna del
            i arbetsinkomsterna. Nytillträdande jordbrukare skulle härigenom
            inte kunna räkna med att få full förräntning på sitt i jordbruksrörelsen
            investerade kapital. En sådan beräkningsgrund synes oss icke stå
            i god överensstämmelse med uttalandet i propositionen 1947 angående
            riktlinjerna för Jordbrukspolitiken, »att av- kastningen av jordbruket
            skall förslå till att dels täcka samtliga kostnader för jordbruksdriften,
            däri inräknat ränta å investerat kapital och erforder- liga avskrivningar,
            dels giva den i jordbruket sysselsatta arbetskraften en ersättning
            för dess arbete, som i princip skall motsvara arbetsersättningen
            till jämförliga arbetargrupper». Vid den närmare utformningen
            av prissätt- ningssystemet bör man syfta till en rättvis avvägning
            i nämnda avseende. Över huvud taget måste det understrykas, att
            det är angeläget, att så ut- förligt material som möjligt får
            utgöra grundvalen vid utformningen av prissättningssystemet.
          </p>
          <p xml:id="i-CwwrCJGzjFh5X4pMKqL6QL">
            Skyddet mot internationella prisrubbningar
          </p>
          <p xml:id="i-F15pessXUrhVBz8AhmEVAB">
            I propositionen föreslås, att jordbruksstödet liksom för närvarande
            främst bör lämnas i form av gränsskydd. För viktigare jordbruksprodukter
            skall fastställas en övre och en nedre prisgräns. Dessa gränser
            skall läggas så, att
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-004.pdf"/>
          <fw xml:id="i-KZkETjMX8o5U7ghCcZEvMy">
            Motioner i Andra kammaren, nr 688 år 1955 11
          </fw>
          <p xml:id="i-3BfCwRRtyPBiy2unHnPNB4">
            mittprisnivån mellan dem i huvudsak kan anses ge jordbruksbefolkningen
            den i 1947 års riktlinjer åsyftade inkomstlikställigheten. Importavgifterna
            skall hållas fasta så länge inlandspriset ligger mellan prisgränserna.
            Mellan prisgränserna skall enligt förslaget import efter erläggande
            av fastställd importavgift få verkställas av vem som helst. Vid
            tillämpningen av systemet skall man enligt propositionen med alla
            till buds stående medel hindra att priset på någon produkt överstiger
            resp. understiger någon av prisgränserna. Det skall sålunda ankomma
            på jordbruksnämnden att vidtaga höjningar av importavgifterna,
            om den nedre prisgränsen för en vara under- skrides. Man bör dock,
            framhålles det i propositionen, i regel icke höja avgif- ten utöver
            25 procent av importpriset. Sjunker importprisnivån för någon
            produkt så mycket, att det inhemska priset även vid en importavgift
            av nämnda storlek underskrider den nedre prisgränsen, skall kvantitativ
            im- portreglering kunna tillgripas för att skydda denna prisgräns.
            Förutsättningen för att ifrågavarande system skall fungera tillfredsstäl-
            lande är, såsom jordbruksprisutredningen även medgav, att den
            internatio- nella marknaden har uppnått en viss grad av stabilitet.
            Sverige kan inte en- samt genomföra en sådan liberalisering. Det
            skulle i så fall finnas risk för att vissa överskottspartier på
            grund av kvantitativa regleringar i andra länder skulle söka sig
            till den svenska marknaden såsom en av de få, där kvanti- tativa
            regleringar ej omedelbart träder i funktion, för att här säljas
            till vä- sentligt lägre priser än som eljest skulle gälla vid
            import. Om detta bleve vanligt, riskerade man, att priset i Sverige
            ständigt komme att tendera mot nedre prisgränsen. Jordbruksprisutredningen
            diskuterade dessa risker men ansåg dock, att sådan stabilitet
            förelåg på den internationella marknaden, att systemet kunde genomföras.
            Det är anledning att understryka, att stora prisrubbningar på
            den inter- nationella marknaden medför betydligt större risker
            för jordbrukarna än för konsumenterna. En genomsnittlig ändring
            av de inhemska producentpriser- na med 10 procent medför nämligen
            endast 1,5 procents ändring av levnads- kostnaderna. De under
            våren 1955 slutförda förhandlingarna om en översyn av GATT-avtalet
            har visat, att jordbruksprisutredningens bedömning av möjligheterna
            för ett inom nära framtid förestående mera allmänt frigöran- de
            av den internationella handeln icke varit realistisk. Risken för
            prisrubb- ningar på den internationella marknaden av ovan nämnt
            slag måste därför bedömas som allvarlig. I propositionen understrykes,
            att utöver vad i utred- ningsbetänkandet föreslagits en särskild
            spärregel måste införas mot möj- ligheterna att inlandspriserna
            vid förskjutning av priserna på den interna- tionella marknaden
            mera långvarigt tenderar att genomsnittligt ligga vid en nivå,
            som skiljer sig väsentligt från den genomsnittliga mittprisnivån,
            utan att därför priserna på de enskilda varorna ligger utanför
            prisgränserna. I den överenskommelse, som träffats mellan representanter
            för jordbruksnämn-
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-005.pdf"/>
          <fw xml:id="i-UYaNGdYP3We3ZV44rpFieo">
            12 Motioner i Andra kammaren, nr 688 år 1955
          </fw>
          <p xml:id="i-TNWSKh596bm38ENiqBL3ax">
            den, jordbruks- och konsumentorganisationerna, ingick en sådan
            spärregel, den s. k. 6-procentregeln, vilken godtagits i propositionen.
            Vi vill understry- ka, att härigenom betydligt bättre garantier
            erhålles. Vi vill emellertid ifrågasätta, om härmed ett helt tillfredsställande
            skydd kan nås mot att prisförskjutningar på den internationella
            marknaden kan rubba den i utgångsläget avvägda inkomstlikställigheten.
            Såsom framgått av Jordbruksprisutredningen, måste vi för den överskåd-
            liga framtiden räkna med viss överskottsproduktion i vårt land.
            Det kan framhållas, att stora produktionsreserver föreligger i
            flertalet västeuropeiska länder, där jordbrukets rationalisering
            inte kommit så långt som i vårt land. En ökad jordbruksproduktion
            kan alltså väntas i sådana länder, vilken kan komma att trycka
            ner priserna på den internationella marknaden. Tenden- ser i den
            riktningen synes redan ha framträtt. Det stora riskmomentet i
            detta avseende synes oss emellertid de amerikanska överskottslagren
            vara, Fören- ta staterna har hittills iakttagit försiktighet,
            när det gällt att avsätta upplag- rade överskott på den internationella
            marknaden. Denna återhållsamhet har emellertid inte varit allmänt
            accepterad inom landet. Man måste därför räk- na med att den återhållsamma
            politiken i Förenta staterna kan genombrytas med en press nedåt
            av den internationella prisnivån som följd. Den ovannämnda översynen
            av GATT-avtalet har icke lett till ökade för- bud mot kvantitativa
            importregleringar, utan avtalet kommer i sin nya ut- formning
            i stället att giva ökade möjligheter icke enbart till importregleran-
            de åtgärder utan även till subventionering av exporten inom jordbruksom-
            rådet. Förenta staterna begärde och erhöll vid konferensen om
            GATT-avtalet genom en undantagsbestämmelse rättighet att fortsätta
            med en starkt Ppro- tektionistisk jordbrukspolitik, och det förutsattes,
            att även andra länder, som så önskade, skulle beviljas liknande
            undantag. Strävandena till liberali- sering av handeln med jordbruksprodukter
            synes alltså icke inom närmare framtid kunna krönas med framgång.
            Det har påvisats, att jordbruksproduktionen i världen av olika
            orsaker tenderar att utvecklas snabbare än den köpkraftiga konsumtionsefterfrågan
            och att priserna på den internationella marknaden, där överskotten
            skall avsättas, därvid tenderar att falla i förhållande till priserna
            på industrivaror. Om de inhemska priserna på de svenska Jordbruksprodukterna
            genom allt- för fasta importavgifter bindes till de internationella,
            föreligger stor risk för att de kommer att falla och genomsnittligt
            för regleringsperioden hålla sig under mittprisnivån. Det är vid
            den nu pågående utvecklingen i världen större risk härför än för
            att priserna skall hålla sig över mittprisnivån. Det är anledning
            att särskilt fästa uppmärksamheten på de risker, som den in- hemska
            prisbildningen i sådant läge kan utsättas för genom import av
            dum- pingkaraktär. Ett överskottsland kan av olika skäl vara angeläget
            att av- yttra vissa kvantiteter och försälja dem till lägre pris
            än som annars gäller
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-006.pdf"/>
          <fw xml:id="i-SPqX9wmwcqHJns6GpWJRtq">
            Motioner i Andra kammaren, nr 688 år 1955 13
          </fw>
          <p xml:id="i-29Def79oFhQSNEKzP9EK6e">
            vid internationella affärer. Det kan härvid tänkas, att importörer
            utnyttjar ett sådant tillfälle till omfattande import och sedan
            genom de importerade kvantiteterna söker hålla den inhemska prisnivån
            så långt nere mot den nedre prisgränsen som möjligt, dock så högt
            att 6-procentregeln inte träder i funktion. En sådan spekulationsimport
            synes oss utgöra ett stort riskmo- ment för jordbruket. Det är
            därför enligt vår uppfattning nödvändigt, att skyddet mot rubbnin-
            gar från den internationella marknaden i den avsedda inkomstlikställighe-
            ten ytterligare stärkes. Enligt den föreslagna 6-procentregeln
            skall en översyn av prissättnings- systemet icke ske, om producentprisindex
            tillfälligt, t. ex. en enstaka må- nad, går ned mer än 6 enheter
            under utgångsnivån, utan först då en sådan nedgång kunnat registreras
            för en något längre period. Regeln bör enligt propositionen vara,
            att nedgången i antalet indexenheter, minst 6 enheter per månad
            i följd, kumulerad under de månader, för vilka en dylik ned- gång
            registrerats, skall ha uppnått summan 30. Vid en sådan spekulations-
            import som ovan nämnts kan det befaras, att producentprisindex
            under kanske en eller två månader går ned med mer än 6 enheter
            för att sedan genom importörernas kontroll över utbudet få stiga
            över 6-procentgränsen, varefter under en följande månad producentprisindex
            åter får gå ned under denna gräns. Genom sådana åtgärder brytes
            den stipulerade månadsföljden, och 6-procentregeln skulle inte
            träda i kraft. Jordbruket skulle härigenom kunna åsamkas betydande
            inkomstminskning. Vi vill därför föreslå, att kravet på månadsföljd
            skall utgå ur bestämmelserna. 6-procentregeln bör i stället träda
            i kraft, när producentprisindex gått ned med minst 6 enheter i
            så många månader under en tid av ett år, oberoende av månadsföljden,
            att summan 30 uppnåtts. I propositionen framhålles, att man vid
            justering av importavgifterna en- dast undantagsvis bör höja dessa
            över 25 proc. av det enligt jordbrukspris- utredningens metod
            beräknade importvärdet. Vi delar uppfattningen, att det är önskvärt
            att importavgiften inte blir alltför stor i förhållande till import-
            värdet. Men vi anser det dock vara anledning att understryka,
            att detta inte får förhindra, att det skydd kommer till stånd,
            som erfordras för upprätt- hållandet av inkomstlikställigheten.
            Det smidigaste sättet härför är kanske oftast att importavgiften
            får den härför erforderliga storleken. En sådan avvägning av importavgifterna
            synes väl kunna förenas med förhållandena i andra länder. Det
            kan framhållas, att jordbruksprisutredningen vid en undersökning
            beträffande vissa viktigare jordbruksprodukter funnit, att de
            inhemska priserna i Storbritannien i genomsnitt legat 25 proc.
            över de inter- nationella priserna, i Frankrike och Belgien 30
            proc. och i Schweiz närmare 50 proc. över de internationella priserna.
            Enligt propositionen skall kvantitativ importreglering kunna tillgripas,
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-007.pdf"/>
          <fw xml:id="i-KMPaiTnfYfjVESigcjAYNw">
            14 Motioner i Andra kammaren, nr 688 år 1955
          </fw>
          <p xml:id="i-LwcACWnnjSG8dK1nzTptR7">
            om importpriset sjunker så mycket, att det inhemska priset kommer
            under den nedre prisgränsen. Med de risker för spekulationsimport,
            som Synes OSS förefinnas vid det föreslagna prissättningssystemet,
            kan dessa möjligheter till kvantitativ importbegränsning inte
            anses tillfredsställande. Importörer kan, särskilt vid dumpingtillfällen,
            införa så stora kvantiteter jordbruks- produkter, att inom landet
            uppstår överskott, som måste exporteras med förlust för det svenska
            jordbruket. Det kan också befaras, att importörer inför betydande
            mängder jordbruksprodukter till landet i sådana lägen, då producentprisindex
            legat under den stipulerade gränsen i så många må- nader, att
            6-procentregeln kan väntas träda i kraft under den kommande månaden
            med höjning av importavgifterna som följd. Genom en sådan spe-
            kulationsimport kan det inhemska priset hållas nere på icke avsett
            sätt, varigenom uppnående av inkomstlikställigheten enligt 6-procentregeln
            för- svåras. Vi vill därför föreslå, att kvantitativ begränsning
            av importen skall kunna företagas redan då risker kan bedömas
            föreligga för att genom en alltför omfattande import den nedre
            prisgränsen skall komma att under- skridas. Vi förutsätter, att
            jordbruksnämnden, såsom understrukits i över- enskommelsen mellan
            jordbruksnämnden, jordbruks- och konsumentorga- nisationerna,
            i görligaste mån söker vidtaga sådana åtgärder, att importen av
            jordbruksprodukter omedelbart och fortlöpande kan registreras.
            Sådan kvantitativ importbegränsning, som vi här förordat, bör
            på jordbruksnämn- dens förslag i varje särskilt fall beslutas
            av Kungl. Maj:t, och regleringen bör enligt direktiv av Kungl.
            Maj:t handhavas av de särskilda utrikeshan- delsorganen.
          </p>
          <p xml:id="i-9DfYCRvnH6rXNzpsJTYv4t">
            Skyddet mot penningvärdeförändringar
          </p>
          <p xml:id="i-598rCkxTZeidCHyhT2paU8">
            Inkomstlikställigheten kan också rubbas genom en allmän förskjutning
            av prisnivån inom landet. I enlighet med jordbruksprisutredningens
            för- slag har i propositionen förordats, att statens jordbruksnämnd
            skall ha skyldighet att, så snart socialstyrelsens konsumentprisindex
            har ändrats med minst 5 proc. (räknat från viss basperiod), genomföra
            motsvarande ändring av samtliga prisgränser och importavgifter.
            Detta betyder, att av- gifterna och prisgränserna avses skola
            hållas oförändrade, räknat i kon- stant penningvärde. Erfarenheterna
            under senare år synes ge vid handen, att risken för fort- satt
            försämring av penningvärdet i ett samhälle som vårt, som eftersträvar
            att bevara full sysselsättning, måste bedömas som större än risken
            för en deflationistisk utveckling. Det skydd, som den föreslagna
            5-procentregeln ger mot rubbningar av inkomstlikställigheten till
            följd av penningvärdeför- ändring, bör i princip kunna godtagas.
            Inkomstlikställigheten kan emeller- tid inte upprätthållas genom
            den i propositionen föreslagna justeringen. Om importpriset på
            en vara är 4 kronor, den pålagda importavgiften 1
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-008.pdf"/>
          <fw xml:id="i-NFtn4h29oHF6ELCyCUz2Xu">
            Motioner i Andra kammaren, nr 688 år 1955 15
          </fw>
          <p xml:id="i-9JwcWzJkzJQKxf8aKmw1Y8">
            krona och inlandspriset, som ligger mellan prisgränserna, kan
            beräknas till 5 kronor, skulle vid penningvärdeförsämring på 5
            proc. enligt proposi- tionen importavgiften uppjusteras med 5
            procent till 1 krona 5 öre. Inlands- priset skulle härigenom höjas
            från 5 kronor till 5 kronor 5 öre, d. v. s. med 1 proc. Enligt
            vår uppfattning måste importavgiften i detta fall justeras med
            5 proc. av det mittpris, som gällde vid bestämningen av prisgränserna.
            Var detta mittpris exempelvis 5:20 kronor, höjes importavgiften
            med 26 öre. Inlandspriset stiger då med 26 öre till 5 kronor 26
            öre, ungefär mot- svarande penningvärdeförändringen. Vi föreslår
            därför, att bestämmelserna rörande 5-procentregeln skall utformas
            på så sätt, att importavgifterna vid justering ändras med 5 proc.
            av mittpriset.
          </p>
          <p xml:id="i-4fJb314wSa17oZ36t46B6A">
            Problem rörande regleringsperiodens längd
          </p>
          <p xml:id="i-KMxFUosqF2tocxJCbCknAc">
            Enligt jordbruksprisutredningens förslag skulle det föreslagna
            prissätt- ningssystemet gälla under en period av fem år, innan
            översyn av systemet skulle företagas. Departementschefen har emellertid
            inte kunnat godtaga ut- redningens förslag i detta avseende. I
            propositionen förordas, att en allmän översyn av systemet skall
            äga rum tre år från ikraftträdandet. Vi delar helt de synpunkter,
            som departementschefen i detta avseende anfört. Det synes oss
            emellertid böra uppmärksammas, att inkomstlikställighe- ten kan
            befaras bli rubbad under regleringsperioden genom de inkomstför-
            bättringar, som andra grupper kan vinna genom löneavtal eller
            löneglid- ning. Den rationaliseringsvinst, som enligt det föreslagna
            prissättnings- systemet skall tillfalla jordbruket, kan i detta
            avseende inte vara tillfyllest- görande kompensation, då jordbruket
            inte kan beräknas kunna genomgå en så snabb fortsatt rationalisering
            som under det senaste årtiondet. Önskvärt synes oss därför vara,
            att även för löntagargrupperna finge gälla lika långa löneavtal
            som för jordbrukarna. En sådan kongruens mellan löneavtalen på
            arbetsmarknaden och jordbrukets prisreglering skulle enligt vår
            mening främja en lugn samhällsekonomisk utveckling. Därest så
            icke sker och under avtalsperioden en mera betydande för- skjutning
            i relationen mellan jordbrukarnas och industriarbetarnas in- komster
            skulle inträffa i följd av förändringar i det allmänna löneläget
            bör förhandlingar i syfte att återställa relationen från utgångsläget
            kunna på- fordras. Frågan härom är emellertid av den beskaffenheten,
            att den bör närmare övervägas. Vi hemställer därför, att riksdagen
            hos Kungl. Maj:t begär skyndsam utredning och förslag rörande
            komplettering av systemet i detta hänseende.
          </p>
          <p xml:id="i-Qx4XgcSBSQpud8gHYhzb6c">
            Priset på smör och margarin m.m.
          </p>
          <p xml:id="i-935UTEAGX1vizS9TEVQKTE">
            Jordbruksprisutredningen föreslog, att priset på smör och margarin
            skulle sänkas. Samtidigt borde priset på konsumtionsmjölk höjas.
            En höj-
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-009.pdf"/>
          <fw xml:id="i-6GcnEyEgY3VMvjAHuYEZPd">
            16 Motioner i Andra kammaren, nr 688 år 1955
          </fw>
          <p xml:id="i-61VovJwk1nUp8wUQvWhh9p">
            ning med t. ex. 5 öre per kg k-mjölk och viss höjning av gräddpriset
            skulle möjliggöra en sänkning av både smör- och margarinpris med
            45 öre per kg. Utredningen förordade dessutom, att statens inkomstminskning
            på grund av lägre regleringsavgift på margarinråvaror skulle kompenseras
            genom en sänkning av det allmänna mjölkpristillägget. I den tidigare
            om- nämnda överenskommelsen uttalades emellertid, att någon sänkning
            av det allmänna mjölkpristillägget icke bör ske. I propositionen
            framhålles, att en sänkning av smörpriset vore acceptabel under
            förutsättning att därige- nom minskade inkomster för jordbruket
            kunde kompenseras genom höj- ning av priserna på konsumtionsmjölk
            och grädde. Vi delar givetvis synpunkten, att sådan prispolitik
            måste undvikas, som kan leda till minskad smörförbrukning inom
            landet. Förhållandena synes oss emellertid ha ändrats väsentligt,
            sedan propositionen framlades. Till följd av de skördeskador,
            som inträffat under sommaren, har i stora delar av landet nötkreatur
            måst nedslaktas i stor utsträckning. Följderna härav synes bli
            en minskad mjölk- och smörproduktion under flera år. I samma riktning
            verkar fördyringen av och bristen på arbetskraft, som i avsevärd
            utsträckning medför minskning av kreatursbesättningarna och ofta
            över- gång till kreaturslös jordbruksdrift. En höjning av mjölkpriset
            till produ- centerna synes i detta läge vara nödvändig, om den
            erforderliga lönsamhe- ten inom mjölkproduktionen skall kunna
            vinnas. Det bör även framhållas, att det ur förbrukningssynpunkt
            inte kan anses nödvändigt att företaga nå- gon sänkning av smör-
            och margarinpriserna. Genom årets avtalsrörelse höjdes lönerna
            med i genomsnitt 8—10 proc. Det synes därför vara möjligt att
            upprätthålla förbrukningen även vid ett något högre smörpris än
            det nuvarande. Vi förutsätter, att avvägningen av ifrågavarande
            priser upptages till be- handling vid de förhandlingar, som skall
            äga rum mellan jordbruksnämn- den och jordbrukets representanter,
            samt att i anslutning härtill vid den närmare utformningen av
            prissättningssystemet beaktas, att mjölkproduk- tionen måste tillförsäkras
            en tillfredsställande lönsamhet.
          </p>
          <p xml:id="i-49NKuYPnj6kwnX4Bn3BPLt">
            Importavgifternas fondering
          </p>
          <p xml:id="i-BugSiWdr37yLGUzQUVQHW2">
            Importavgifterna skall enligt propositionen användas till regleringsända-
            mål på jordbruksområdet. Enligt gällande bestämmelser insättes
            import- avgiftsmedlen på för jordbruksnämndens räkning upprättat
            konto i Sveriges Kreditbank. Under sistförflutna budgetår har
            de inlevererade medlen upp- gått till cirka 35 miljoner kronor.
            Efter ikraftträdandet av det nya pris- sättningssystemet kan beloppet
            antagas stiga avsevärt. Enligt vår uppfatt- ning är dessa medel
            av stor betydelse för jordbrukets kreditförsörjning. Det synes
            oss därför önskvärt, att medlen inlevereras även på konto för
            jord-
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-010.pdf"/>
          <fw xml:id="i-4MRqTeicNMPd8YUGXYFJVT">
            Motioner i Andra kammaren, nr 688 år 1955 17
          </fw>
          <p xml:id="i-WuJnYXuiisyTbfQGdPaDm">
            bruksnämnden hos jordbrukskasserörelsen, som är jordbrukets eget
            organ för kreditförsörjningen. Vi föreslår därför, att riksdagen
            hos Kungl. Maj:t hemställer om att be- stämmelser i detta syfte
            må utfärdas.
          </p>
          <p xml:id="i-3VqsMcQZ8KcMBsM5E2hbGC">
            Med anledning av vad som ovan anförts får vi hemställa,
          </p>
          <p xml:id="i-8EXxsXXp7vp4qwGeFs5ZQn">
            att riksdagen vid behandling av propositionen nr 198 måtte a)
            uttala, att de i motionen anförda synpunkterna rörande jordbruksbefolkningens
            inkomstlikställighet må be- aktas vid den närmare utformningen
            av prissättnings- systemet, b) i enlighet med vad som anförts
            i motionen besluta 1) att 6-procentregeln må tillämpas, när producentpris-
            index under senast förflutna 12 månader sjunkit med minst 6 enheter
            i så många månader, att summan 30 uppnåtts, oberoende av månadsföljden,
            2) att kvantitativ importreglering utöver vad som före- slagits
            i propositionen må kunna tillgripas under i mo- tionen närmare
            angivna förutsättningar, 3) att 5-procentregeln må tillämpas på
            så sätt, att im- portavgifterna justeras med 5 procent av mittpriset,
            c) hemställa hos Kungl. Maj:t 1) om skyndsam utredning och förslag
            rörande sådan komplettering av prissättningssystemet, att vid
            föränd- ringar i det allmänna löneläget under i motionen an- givna
            förutsättningar den avsedda inkomstrelationen må kunna återställas,
            2) att Kungl. Maj:t må utfärda sådana bestämmelser rörande importavgiftsmedlen,
            att desamma må fonderas även hos jordbrukskasserörelsen.
          </p>
          <p xml:id="i-HZjFBwnYkFQM8mxrbBaYSY" type="date">
            Stockholm den 19 oktober 1955
          </p>
          <div xml:id="i-D8AbHFh6MayggkadAdBwY7" type="signatureBlock">
            <list xml:id="i-BpftdnGWTZatjQMKt64UWN">
              <item xml:id="i-34Stv176gGYGgJNxbBb7MV" who="unknown" type="signature">
                Anders Pettersson Nils Jönsson Harald Andersson i Dahl i Rossbol
                i Dunker Harald Larsson Per Svensson Sven Vigelsbo i Hedenäset
                i Stenkyrka Axel Rubbestad F Norén Per Persson
              </item>
            </list>
          </div>
          <p xml:id="i-FCLMdicFX1YSn1kooZXPN2">
            Mullsjö Norrby
          </p>
          <pb facs="riksdagen-motions-pdf/data/1955/mot_1955_höst_ak__688/mot_1955_höst_ak__688-011.pdf"/>
          <fw xml:id="i-LHgcYgd5eXLqBzVYbc8Yvx">
            18 Motioner i Andra kammaren, nr 688 år 1955
          </fw>
          <p xml:id="i-68b5gF8Cge7udgGGk1XB95">
            Ivar Johansson J. W. Pettersson Gunnar Ericsson i Mysinge i Norregård
            i Näs C. O. Carlsson Karl Andersson Rob. L. Jansson i Bakeröd
            i Björkäng i Aspeboda J. Onsjö Gustaf Svensson Nils G. Hansson
            i Vä i Skegrie Fridolf Jansson Gunnar Larsson i Benestad i Luttra
          </p>
          <p xml:id="i-Ja2THigcf1NEXo9CQ1sNqo">
            Svenska Tryckeriaktiebolaget, Stockholm 1935
          </p>
        </div>
      </div>
    </body>
  </text>
</TEI>
