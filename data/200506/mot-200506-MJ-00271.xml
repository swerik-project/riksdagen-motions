<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_271/mot_200506_MJ_271-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ271 pnr: kd661
          </p>
          <p>
            Motion till riksdagen 2005/06:MJ271
          </p>
          <p>
            av Gunilla Tjernberg och Erling Wälivaara (kd)
          </p>
          <p>
            Fjällnära jordbruk
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om de särskilda villkoren för jordbruket i norra
            Sverige. 2. Riksdagen tillkännager för regeringen som sin mening
            vad i motionen anförs om att utöka stödet för fjällnära jordbruk
            till att även omfatta de kommuner som nämns i motionen.
          </p>
          <p>
            Motivering
          </p>
          <p>
            Jordbruket i norra Sverige bedrivs under specifika produktionsförhållanden
            och måste mot den bakgrunden ha särskilda regler. Samtidigt går
            det inte att ha samma målsättningar för jordbruket och jordbrukspolitiken
            i detta område som i övriga Europa. I norra Sverige så dominerar
            kött- och mjölkproduktionen medan den spannmålsodling som finns
            sker i form av foderproduktion för kött, mjölk och läskproducenter.
            Jord och skogsbruket står för ca 10 9246 av den svenska bruttonationalprodukten
            och 996 av den samlade sysselsättningen. I Västerbottens län står
            jord- och skogsbruket för ca 16,4 96 av den samlade sysselsättningen.
            Jordbrukets utveckling i norra Sverige kännetecknas av att produktionen
            har minskat mer än på andra håll i landet. Även ekonomiskt så
            har norra Sverige haft en mer ogynnsam utveckling än övriga delar
            av vårt and. Jordbruksverket har gjort en analys av utvecklingen
            av jordbruket i det fjällnära området och i det sammanhanget tittat
            på den ekonomiska
          </p>
          <p>
            utvecklingen sedan EU-inträdet och gjort en jämförelse mellan
            stödområdena. Särskilt påtaglig är minskningen i de mest glesa
            delarna av vårt land. Aktuell statistik visar på att särskilt
            stödområdena 1—3 haft en mer negativ utveckling än Övriga Sverige.
            Halvtidsöversynen av LBU-programmet bekräftar också att de nordliga
            stödområdena inte heller kompenseras för sina merkostnader.
          </p>
          <pb facs="riksdagen-motions-pdf/data/200506/mot_200506_MJ_271/mot_200506_MJ_271-0002.pdf"/>
          <p>
            2005/06:MJ271
          </p>
          <p>
            Jordbruksproduktionen börjar nå en så låg nivå inom många områden
            att den är svår att över huvud taget upprätthålla. Landsbygdens
            negativa utveckling kan i hög grad också kopplas ihop med att
            antalet arbetstillfällen inom jord- och skogsbruk har minskat.
            Så länge som det finns människor i vårt avlånga land så kommer
            vi att behöva mat som produceras i deras närhet. Det handlar också
            om att ta vara på de affärsmöjligheter som har sitt ursprung i
            jord, skog och landsbygdens miljö. Med andra ord så krävs det
            att det finns ett levande lantbruk som producerar något. Samtidigt
            står jordbruket för många positiva värderingar och det finns en
            betydande utvecklingspotential, men den negativa trenden måste
            brytas omedelbart annars kommer det inte att gå att ta tillvara
            den utvecklingspotential som finns. En särskild hänsyn måste tas
            till norra Sverige. Situationen i norra Sverige börjar nu bli
            så allvarlig att en sådan kan behövas. Jordbrukets skatter missgynnar
            också norra Sverige på ett särskilt sätt. Jordbruket i norra Sverige
            kännetecknas av små och många fält utspridda över en stor areal,
            vilket leder till att lantbrukaren tvingas köra långa sträckor.
          </p>
          <p>
            Fjällnära jordbruk
          </p>
          <p>
            Jordbruket inom de fjällnära områdena kännetecknas (som ovan
            berörts) av en särskilt negativ utveckling. Riksdagen gav i december
            1998 regeringen i uppdrag att utforma ett särskilt stöd till jordbruket
            i fjällnära områden för att kompensera det sämre utfallet efter
            EU-inträdet i stödområde 1. Vi har i tidigare motioner framfört
            krav på regeringen att utforma ett särskilt stöd för fjällnära
            områden. Kompensationsstödet har nu utgivits till fjällnära jordbruk.
            Det finns dock kommuner i Väst- och Norrbotten som inte har fått
            tillgång till kompensationsstödet då fjällnära i detta sammanhang
            har definierats som kommuner med gräns mot Norge. Dorotea, som
            är en av de kommuner som inte fått det extra stödet, har en kommungräns
            som slutar någon mil från norska gränsen. I en interpellationsdebatt
            med jordbruksminister Ann-Christin Nykvist (s) lovade ministern
            att överväga om den i samband med reformen valda avgränsningen
            bör justeras. Ministern menade att rent tekniskt var det inga
            svårigheter att göra en sådan förändring. Trots detta har inget
            hänt gällande gränsdragningen. Den definition som regeringen i
            just detta sammanhang valt för fjällnära jordbruk slår hårt mot
            bönder i de fjällnära kommuner som regeringen valt att inte ta
            med i reformen. Det fyrkantiga system som idag byggts upp gällande
            det fjällnära jordbruket slår hårt mot de drabbade jordbrukarna
            i de kommuner som lämnats utanför. Vi menar därför att regeringen
            måste utöka det fjällnära stödet till att även innefatta Dorotea
            kommun som idag bedriver fjällnära jordbruk men som inte gränsar
            till Norge.
          </p>
          <pb facs="riksdagen-motions-pdf/data/200506/mot_200506_MJ_271/mot_200506_MJ_271-0003.pdf"/>
          <p>
            2005/06:MJ271
          </p>
          <p>
            Stockholm den 29 september 2005 Gunilla Tjernberg (kd) Erling
            Wälivaara (kd)
          </p>
        </div>
      </div>
    </body>
  </text>
</TEI>
