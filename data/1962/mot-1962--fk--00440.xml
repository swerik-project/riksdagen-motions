<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__440/mot_1962__fk__440-001.pdf"/>
      <div type="motHeader" xml:id="i-5tZjgHHy2Dw7wx1vnLb7sg">
        <div type="motTitle" xml:id="i-2Ktp8VuQMSeVJVHm9TCXCd"/>
        <div type="motSubmissionInfo" xml:id="i-Ln4MVe3AEG5ye7SaKZT8QE"/>
      </div>
      <div type="motBody" xml:id="i-4YbGbxXUtUVxdkXTnaerMR">
        <div xml:id="i-VtwTdNYqrp7nYSzjfKEynU">
          <p xml:id="i-Y1JwVoDMQE4KtRtF8K1hHQ">
            8 Motioner i Första kammaren, nr 440 år 1962
          </p>
          <p xml:id="i-J57oNjaqzn3TjZ7aahQc2T">
            Nr 440
          </p>
          <p xml:id="i-NCJBBVroytV9izvNQFLfUp">
            Av herr Carlsson, Georg, m. fl., i anledning av vissa Kungl.
            Maj:ts framställningar angående anslag till enskilda vägar.
          </p>
          <p xml:id="i-FMiXn93h2UTYCV5b3x5kbx">
            (Lika lydande med motion nr 517 i Andra kammaren)
          </p>
          <p xml:id="i-PuYhajaXBFVn4yr1xb7vKP">
            En betydande del av den årliga transportvolymen sker på enskilda
            vägar. Deras sammanlagda längd uppskattas för närvarande till
            cirka 54 000 km. Som jämförelse kan nämnas, att det allmänna vägnätet
            har en längd av cirka 94 000 km. Det enskilda vägnätet, som för
            närvarande ökar med cirka 2 000 km per år, har också en betydligt
            snabbare tillväxttakt än det allmänna. Även om de enskilda vägarna
            genomsnittligt sett inte har samma trafik- volym som de allmänna,
            måste sägas att de spelar en utomordentligt betydelse- full roll
            för hela vårt näringsliv och inte minst för de enskildas kommunika-
            tioner i bygder vid sidan av de stora huvudvägarna. I ökad utsträckning
            tas de enskilda vägarna också i anspråk för mera allmänna transporter
            än den rent lokala trafiken. Därtill bidrar inte minst den privata
            rekreationstrafiken. Sålunda kan med fog sägas, att de enskilda
            nu i betydligt högre grad än tidigare upprätthåller vägar för
            allmänna transportändamål. Detta har också tagit sig uttryck i
            skärpta bestämmelser beträffande trafiksäkerhetsåtgärder av olika
            slag för att statsbidrag skall utgå, vilket givetvis ökat kostnaderna
            för denna väghållning. Sett mot den omfattning och utomordentliga
            betydelse den enskilda väg- hållningen har för den sammanlagda
            trafikapparaten kan det allmännas stöd till densamma inte sägas
            stå i en rimlig proportion till vad samhället i övrigt årligen
            anslår till väghållningen. På underhållssidan kan t. ex. de 25,5
            miljoner kronor staten anslår till underhållet av 54000 km enskilda
            vägar jämföras med de 415 miljoner kronor som föreslås bli anslagna
            till underhåll av det allmänna vägnätet, vars längd uppgår till
            cirka 95 000 km. Ett ökat statligt stöd till det enskilda vägväsendet
            bör därför kunna anses väl motiverat. 1960 års vägsakkunniga har
            i ett betänkande föreslagit vissa ändringar beträffande statsbidragsgrunderna
            för det enskilda vägväsendet. Förutom vissa justeringar av bidragsunderlagets
            bestämning föreslår de att statsbidragsprocenten generellt höjes
            till 70 samt till 85, då synnerliga skäl därtill föreligger. Den
            har tidigare för underhållsbidraget utgjort 65 respektive 80 samt
            för byggnadsbidraget 60 respektive 75 procent. Dessa förslag överensstämmer,
            vad det gäller bidragsprocenten, i stort sett med tidigare utredningsförslag.
            Trots att departementsbehandlingen av nämnda sakkunnigutlåtande
            ännu inte är avslutad, anser vi med hänsyn till betydelsen av
            en förbättrad enskild väghållning, att utredningens förslag om
            en höjning
          </p>
          <pb facs="riksdagen-motions-pdf/data/1962/mot_1962__fk__440/mot_1962__fk__440-002.pdf"/>
          <p xml:id="i-MQyW4aGqeXx8hkDVKykx4D">
            Motioner i Första kammaren, nr 440 år 1962 9
          </p>
          <p xml:id="i-MNbFD78QQMNoExawf9tFy1">
            av bidragsprocenten bör kunna genomföras redan från och med nästa
            budgetår. Enligt de sakkunnigas uttalande skulle medelsbehovet
            för dessa ändringar under det första året kunna beräknas öka med
            cirka 4 miljoner kronor, varför man enligt vår mening bör höja
            vartdera bidragsbeloppet med 2 miljoner kronor i förhållande till
            Kungl. Maj:ts förslag. De av oss föreslagna åtgärderna skulle
            alltså för bidrag till underhåll av enskilda vägar innebära ett
            anslag för budgetåret 1962/63 av 27,5 miljoner kronor i förhållande
            till väg- och vatten- byggnadsstyrelsens av Kungl. Maj:t tillstyrkta
            förslag samt för bidrag till byggande av enskilda vägar ett anslag
            av 16 miljoner kronor, vilket i förhål- lande till väg- och vattenbyggnadsstyrelsens
            förslag innebär en ökning med 1 miljon kronor och i förhållande
            till Kungl. Maj:ts förslag en ökning med 2 miljoner kronor. I
            övrigt anser vi oss böra godta de av Kungl. Maj:t för- ordade
            dispositionerna av ifrågavarande anslag. Med hänvisning till vad
            ovan anförts föreslås, att riksdagen vid behandling av sjätte
            huvudtiteln måtte 1) besluta att bidragen till underhåll respektive
            byggande av enskilda vägar måtte utgå med 70 procent och vid synner-
            liga skäl 85 procent, 2) till Bidrag till underhåll av enskilda
            vägar (p. 17) för budgetåret 1962/63 anvisa ett reservationsanslag
            av 27 500 000 kronor, att avräknas mot automobilskattemedlen,
            3) till Bidrag till byggande av enskilda vägar (p. 18) för budgetåret
            1962/63 anvisa ett reservationsanslag av 16 000 000 kronor, att
            avräknas mot automobilskattemedlen.
          </p>
          <p xml:id="i-CQYipJqFNvXd9uuLgaGzWF">
            Stockholm den 26 januari 1962
          </p>
          <p xml:id="i-YHpTbVc4wMChtUdXxjWB3H">
            Georg Carlsson Ferdinand Nilsson Nils-Eric Gustafsson i Arla
            i Kungsängen
          </p>
          <p xml:id="i-Mtccmt1dFbgYyxFc8nQwgq">
            Ernst W. Olsson Bertil Jonasson Herbert Hermansson
          </p>
        </div>
      </div>
    </body>
  </text>
</TEI>
