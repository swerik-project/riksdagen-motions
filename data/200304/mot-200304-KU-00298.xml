<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00298">
  <teiHeader>
    <fileDesc>
      <titleStmt>
        <title>Förbud mot rasistiska organisationer</title>
        <author corresp="i-9CH1KbWwyrj8DRqAQB3Fza">av Gustav Fridolin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot rasistiska organisationer</title>
          <idno type="rdwebb">GR02K298</idno>
          <rs type="number">K298</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K298/text</ref>
          <ref type="dokument_url_html">http://data.riksdagen.se/dokument/GR02K298</ref>
          <ref type="dokumentstatus_url_xml">http://data.riksdagen.se/dokumentstatus/GR02K298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BNL6KFutF5wUqDGEVFNELi" type="signed"/>
        <correspContext corresp="i-BNL6KFutF5wUqDGEVFNELi">
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-4mWGS31ohTFr3G88hzEmiN" type="referral">
          <date when="2003-10-15"/>
        </correspAction>
        <correspAction xml:id="i-7FaCPsHsgzUQzBqLSqWf7B" type="dismissal">
          <date when="2003-10-15"/>
        </correspAction>
        <correspAction xml:id="i-8FmvLPakE1gLgV2YKHCRgS" type="submission">
          <date when="2003-10-07"/>
        </correspAction>
        <correspAction xml:id="i-vjRwivvbWuFm6eDSM6NLJ" type="assigned"/>
        <correspContext corresp="i-vjRwivvbWuFm6eDSM6NLJ">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0298/mot_200304_K_0298-0001.pdf"/>
      <div xml:id="i-K8Y9nmLcju4zReeUY74MxP" type="motHeader">
        <div xml:id="i-MUi6BW7B5SR75xZxJdpXf9" type="motTitle"/>
        <div xml:id="i-V16DeHgxPeyrzAmNcujKJ8" type="motSubmissionInfo"/>
      </div>
      <div xml:id="i-89LuWBbrLqAYVYfS6YpzX3" type="motBody">
        <div xml:id="i-Ck1X6eZVD7hNsTANkTHakd">
          <p xml:id="i-7ymJe4zFw7TCjHZ8K8kGTX">
            2003/04 mnr: K298 pnr: mp709
          </p>
          <p xml:id="i-Gz4duJyYCtSeagbkL54tRK">
            Motion till riksdagen 2003/04:K298
          </p>
          <p xml:id="i-XDC1JXmJCJrfweRXaUtNGd">
            av Gustav Fridolin (mp)
          </p>
          <p xml:id="i-CSFkJKpdd23RdLbfM2awge">
            Förbud mot rasistiska organisationer
          </p>
          <p xml:id="i-TkrRZNujmrTcVSzu44iNPH">
            Förslag till riksdagsbeslut
          </p>
          <p xml:id="i-X7hwSTWniLrQXMh9oRGsqM">
            Riksdagen tillkännager för regeringen som sin mening vad som
            i motionen anförs om ett förbud mot rasistiska organisationer.
          </p>
          <p xml:id="i-TLj7YrpRHBN2CNsH79cWFd">
            Bakgrund
          </p>
          <p xml:id="i-FQFszthPxxmFXY35pKmU7V">
            Debatten kring behovet av ett förbud mot rasistiska organisationer,
            grupper och föreningar är märkligt annorlunda i de europeiska
            länderna. I vårt västra grannland blev debatten särskilt het efter
            nazistmordet på Benjamin Hermansen i centrala Oslo. Mordet fick
            tiotusentals människor att samlas bakom krav på kraftåtgärder
            mot högerextremismen och mordet blev startskottet på den debatt
            om förbud som fördes. I Tyskland, där klart uttalade nynazistiska
            organisationer, symboler och hälsningar redan är förbjudna, förbjöds
            nyligen det nödtorftigt kamouflerade nynazistiska partiet NPD.
            Runt om i Europa diskuteras förbud och andra åtgärder av organisationer
            som fyller sina program med mord, hot, våld och hat. Några sneglar
            mot Sverige som har mer erfarenhet av problem med högerextremism
            för att få något slags vägledning, men de sneglar troligtvis förgäves.
            Här hemma lallar vi på som om ingenting allvarligt har hänt, trots
            att vi har haft några av de värsta nazistmorden.
          </p>
          <p xml:id="i-LzsotQ5ntGydYfc3NQcNdu">
            Sveriges mörka historia
          </p>
          <p xml:id="i-SYooHA56HF7od7bKfnDss">
            Sverige har inte varit förskonat från dåd som det i Oslo. Benjamin
            mördades för att hans hudfärg inte föll hans bödlar i smaken.
            Samma öde gick Gerard Gbeyo i Klippan till mötes 1995. John Hron
            misshandlades samma år till döds i Kode av nazister efter att
            ha försökt hjälpa en vän undan våldet. 1999
          </p>
          <pb facs="riksdagen-motions-pdf/data/200304/mot_200304_K_0298/mot_200304_K_0298-0002.pdf"/>
          <p xml:id="i-HQeJoSoe7CDxfaobkUkE9t">
            2003/04:K298
          </p>
          <p xml:id="i-MyGHLUxgEe6unxjTtVvzk9">
            misshandlades juden och dirigenten Ilma Strupel i Vellinge och
            elvavårige Nader i Linköping av samma mörka anledning. Nyårsnatten
            2000 mördades Saleh Ushel i ett knivbråk i Skogås. Senare under
            året mördades en frisör i Stockholm och misstankar pekade mot
            att mordet begicks för att han var homosexuell. Det senaste året
            har de högerextrema organisationerna återigen vaknat till liv,
            med olika dåd som följd. Det färgsprakande Pridetåget attackerades
            och en homosexuell man fick föras till sjukhus med svåra skador.
            Nej, situationen är inte bättre i Sverige än i något av de ovan
            nämnda europeiska länderna. Tvärtom. Utredning efter utredning
            visar att vi är ett av
          </p>
          <p xml:id="i-5N64EXCbep1ruSEeZmMY5A">
            de länder i Europa som har mest problem med högerextremism och
            vardagsrasism. Europarådets kommission mot etnisk diskriminering,
            rasism och annan intolerans, Ecri, lämnade i en granskning av
            Sverige 2003 starka skäl till oro. Ecri pekar tydligt ut extremhögerns
            aktiviteter i Sverige, bland dem våldshandlingar och produktionen
            av så kallad vit makt-musik, som särskilt problematisk. Sverige
            är fortfarande försörjningskälla av vit makt- musik för många
            länders högerextremister, vilket underminerar inte bara vårt utan
            också deras arbete mot rasismen. Hade Benjamin bott i Stockholm
            hade det varit om inte vardagsmat så åtminstone långt ifrån samma
            uppståndelse. Enda gången en diskussion likt den som fördes i
            Norge förekommit i svenska medier var när en vit, fackföreningsaktiv,
            medelålders man blev skjuten i sitt hem. Men debatten efter syndikalisten
            Björn Söderbergs död resulterade i praktiskt taget ingenting.
            Trots att partiledarna trängdes under svartröda fanor för att
            hedra Söderberg och lovade krafttag mot rasismen så lyser de verkliga
            åtgärderna med sin frånvaro.
          </p>
          <p xml:id="i-P9RBCLVykRSSWpNZWM3rny">
            Högerextremismen minskar inte
          </p>
          <p xml:id="i-XKTT6Mu1Ccujga9z91E2T1">
            nte heller har högerextremismen i Sverige minskat i omfattning.
            Under valrörelsen, som blev särskilt uppdelad i ”vi” och ”dom”,
            ”svenskar” mot ”in- vandrare”, ökade de högerextrema hoten mot
            politiskt aktiva lavinartat. EMU-valrörelsen ledde som bekant
            till samma sak. Det är en bild av Sverige idag. En liknande bild
            möter en när man åker utomlands. Politiskt aktiva runt om på kontinenten
            känner Sverige för dess IT-under, musikindustri, IKEA och högerextremism.
            Sverige har blivit ett centrum för europeisk högerextremism. De
            högerextremas viktigaste inkomstkälla är, som Ecri onstaterade,
            vit makt-musik. Distributionen av den sköts nästan uteslutande
          </p>
          <p xml:id="i-GyzY3yFjBzJVBS4LVUJKMF">
            rån Sverige. Det har pågått i många år därför att de svenska
            lagarna ger utrymme för den här verksamheten. Utbildning av högerextremister
            har bedrivits på svensk mark. Det är hög tid för ett förbud av
            nazistiska och rasistiska organisationer.
          </p>
          <pb facs="riksdagen-motions-pdf/data/200304/mot_200304_K_0298/mot_200304_K_0298-0003.pdf"/>
          <p xml:id="i-F1WnGeUQdNJkYULAtsEpkH">
            Laglig högerextremism
          </p>
          <p xml:id="i-NwXR9ibadiuLXKAtfV8sHr">
            Den svenska högerextremismen är i hög grad uppbyggd kring det
            faktum att den är laglig. Det man inte får göra på kontinenten
            kan man göra här. Svensk högerextremism har ägnat årtionden åt
            att bygga upp någorlunda starka organisationer med goda kommunikationsgrenar
            mellan aktivister och ledargestalter. Man har till synes ostört
            kunnat organisera sig för att genomföra det man länge hotat om.
            Det är ingen slump att det är just de senaste åren som de högerextrema
            brotten ökat i omfattning. Den mörka rörelsen står nu farligt
            rustad. Nazismen har skaffat sig ett stort försprång i förhållande
            till samhällets urvattnade åtgärder. Ett förbud mot högerextrema
            organisationer skulle i ett första skede dra undan mattan för
            rasisterna och ge samhället en chans att komma ifatt med sina
            starkt efterlängtade åtgärder. Ökad information, förintelsekonferenser
            och nya skolämnen är viktiga och behjärtansvärda projekt, men
            de hejdar inte den nazism och rasism som idag tar livet av människor
            och tvingar över en miljon svenskar att leva i ovisshet och skräck.
          </p>
          <p xml:id="i-GQHrv1CyZ9x9YqotJUNQYn">
            Ratificera FN-konventionen
          </p>
          <p xml:id="i-MTdywKtioPz1xE33PK3QVS">
            Sverige ratificerade 1971 FN-konventionen om avskaffandet av
            alla former av rasdiskriminering. Genom det har vi åtagit oss
            att förbjuda och med alla lämpliga medel, däribland den lagstiftning
            som omständigheterna påkallar, göra slut på rasdiskriminering
            från personers, gruppers eller organisationers sida (artikel 21
            d). Vi skall vidare, i syfte att avskaffa rasdiskrimineringen
            och med vederbörligt beaktande av de principer som omfattas av
            den allmänna förklaringen om de mänskliga rättigheterna och av
            de rättigheter som uttryckligen anges i artikel 5, bl.a. olagligförklara
            och förbjuda organisationer och organiserad och annan propaganda
            som främjar och uppmanar till rasdiskriminering samt förklara
            deltagande i dylika organisationer eller dylik verksamhet som
            en brottslig handling, straffbar enligt lag (artikel 4 b). Vår
            ovilja att efterfölja konventionen skämmer inte bara ut oss internationellt,
            den gör vår handling direkt farlig för övriga Europa. Vi blir
            den fristad för rasisterna som underminerar många andra länders
            kamp mot högerextremismen. Bakom FN-konventionens krav ligger
            en insikt om att varje samhälle kräver ett signalsystem som signalerar
            vad som är rätt och vad som är fel. Det är en bristande logik
            som presenteras landets medborgare att det är fel med våld och
            mord men helt okej att starta en organisation med det syftet.
            I ett annars socialt krackelerat samhälle ger givetvis lagens
            tvetydighet bara extra draghjälp till högerextremisternas värvningskampanjer.
            Mot bakgrund av det blir man inte lika förvånad över att det idag
            finns kommuner i Sverige som saknar alla ungdomsförbund utom Nationell
            ungdom, en högerextrem organisation som inte alltför sällan hörs
            tala i termer som rasåtskillnad och etnisk renhet. Kanske är det
            detta som gör att det finns en
          </p>
          <p xml:id="i-61m9evZj1gdmR4ZEK3u9KA">
            2003/04:K298
          </p>
          <pb facs="riksdagen-motions-pdf/data/200304/mot_200304_K_0298/mot_200304_K_0298-0004.pdf"/>
          <p xml:id="i-Pe8eodpq7UMsLZ43cVSr5N">
            2003/04:K298
          </p>
          <p xml:id="i-7h6KWdaQq4sE9aRpAj64Xk">
            stark opinion bland befolkningen för ett förbud av rasistiska
            organisationer. En opinionsundersökning publicerad på DN Debatt
            1999 av José Alberto Diaz visade att 70 procent av svenskarna
            stöder kravet på ett förbud. Ändå kräver inget parti idag detta.
          </p>
          <p xml:id="i-M6KxCntKn6gV6uHpK51az4">
            Vems organisationsfrihet?
          </p>
          <p xml:id="i-4uRin1PyhgEa4FbMLfCwwT">
            Invändningarna mot ett förbud är många. Många motståndare pekar
            på att det skulle innebära inskränkningar i åsikts- och organisationsfriheten.
            Må så vara, men vems organisationsfrihet? Är det verkligen samhällets
            sak att garantera människor rätten att organisera sig för att
            samlas bakom kravet att utrota andra människor. Varje samhälle
            har en naturlig gräns för sin organisations- och yttrandefrihet.
            I totalitära stater är den gränsen väldigt smalt satt. I demokratiska
            stater finns det och skall finnas betydligt vidare gränser för
            vad som får sägas och göras. Men det finns alltid en gräns. Den
            som hävdar motsatsen talar antingen mot bättre vetande eller ljuger
            för sig själv. Vanligtvis sätter man i retoriken gränsen vid att
            en människas friheter inte får inkräkta på någon annans. Organisationsfrihet
            för rasisterna kränker idag svenskars med utländsk bakgrund frihet
            att fritt röra sig, att slippa vara rädda och ibland också den
            primära rätten till liv.
          </p>
          <p xml:id="i-2towNpLD363RbaYFB5mqG8">
            Ingen heltäckande lösning
          </p>
          <p xml:id="i-R3DcJ9grcWSHELuVuAV8va">
            Ett annat motargument handlar om att ett förbud mot rasistiska
            organisationer inte alls skulle stoppa rasismen. Det är sant.
            Det tror inte jag heller. Precis som lagen mot skattefusk inte
            stoppar skattefuskandet. Varför ska just kravet att vara en heltäckande
            lösning ställas på en lag mot rasistiska organisationer? Mycket
            mer måste göras mot rasismen, det är jag fullt medveten om. Men
            jag är övertygad om att ett förbud och ökad upplysning och information
            måste gå hand i hand, det ena utesluter inte det andra.
          </p>
          <p xml:id="i-JHxNxDaMCxuDAT9BUUhNvF">
            Kontroll
          </p>
          <p xml:id="i-QUzUQWxKNGvGyJ6TPe8gop">
            Det finns de som hävdar att det är bättre att bevara rasismen
            laglig så att vi kan kontrollera den istället för att låta den
            frodas illegalt. Men har vi verkligen idag bättre kontroll än
            vad vi skulle ha om rasismen var direkt olaglig. En lag skulle
            förstöra de rasistiska organisationernas uppbyggnad, och det gör
            möjligen kontrollarbetet något svårare, men det är just den åtgärd
            som behövs idag om vi vill skapa förutsättningar för ett framtida
            lyckosamt opinionsarbete mot rasismen.
          </p>
          <pb facs="riksdagen-motions-pdf/data/200304/mot_200304_K_0298/mot_200304_K_0298-0005.pdf"/>
          <p xml:id="i-C8SuS3VEww2qUCMZws4p1A">
            Svåra gränsdragningar
          </p>
          <p xml:id="i-RDL2qt7ZNs7jJpsEz1r3v7">
            Givetvis kommer det att bli svårt att dra gränsen mellan vilka
            organisationer som blir olagliga och vilka som måste betraktas
            som legala. En juridisk gråzon kommer att uppstå. Som alltid när
            det gäller lagstiftning, frestas man att säga. Det är bland annat
            därför vi har jurister. Varje ny lag innebär gränsdragningsproblem,
            en lag mot rasistiska organisationer är inget undantag, men det
            är ett praktiskt problem som går att lösa om viljan finns. Att
            hävda att ett förbud mot rasistiska organisationer skulle innebära
            att vi öppnar för senare förbud mot helt andra organisationer
            och grupper är ett tunt argument. De som på allvar tror på detta
            argument bör ställa sig frågan om vilka andra grupper i dagens
            Sverige som hotar människor på det sätt som rasisterna gör. Möjligheten
            att i andra lägen försvara yttrande- och demonstrationsfriheten
            ligger på det folkliga politiska planet. Det är till syvende och
            sist endast genom aktiv politisk mobilisering som man kan försvara
            dessa friheter. Nog så viktiga lagparagrafer kan vara ett stöd
            åt och en bekräftelse på den demokratiska viljan. De kan inte
            ensamma vara förutsättningen för upprätthållandet av friheterna.
            Likväl som en lag mot rasismen inte ensam kan vara den motåtgärd
            mot nynazism och rasism som vi så innerligt behöver.
          </p>
          <p xml:id="i-URu5Tz7cMo5V7c9fJ65voc">
            En solidarisk lag
          </p>
          <p xml:id="i-4e4YhG4grxMq873rB1L31f">
            En lag mot rasistiska organisationer handlar väldigt mycket om
            solidaritet. Mer än en miljon människor i landet är hotade av
            de rasistiska organisationerna, vi kan inte fortsätta stå vid
            sidan av och se på. Sverige har blivit ett centrum för europeisk
            högerextremism, enbart med en lag kan vi förstöra högerextremisternas
            organisationer. En lag skulle ge oss den tid vi behöver för att
            med information, kartläggning och opinionsbildning bekämpa rasismen.
            Idag är försprånget alltför stort.
          </p>
          <p xml:id="i-NVfeZNsrGgTBhB4cYdaKDN" type="date">
            Stockholm den 3 oktober 2003
          </p>
          <div xml:id="i-uZa5fuAciZ7AwdPdZwmja" type="signatureBlock">
            <list xml:id="i-Lsh58TXeF3MeYNUmavbFvF">
              <item xml:id="i-9aPVDLBLXMKAvpzfVZLPTN" who="i-9CH1KbWwyrj8DRqAQB3Fza" type="signature">
                Gustav Fridolin (mp)
              </item>
            </list>
          </div>
          <p xml:id="i-SibTbtjT7mm1qZ7WrRjVUC">
            2003/04:K298
          </p>
        </div>
      </div>
    </body>
  </text>
</TEI>
