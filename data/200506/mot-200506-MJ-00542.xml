<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_542/mot_200506_MJ_542-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ542 pnr: kd1043
          </p>
          <p>
            Motion till riksdagen 2005/06:MJ542
          </p>
          <p>
            av Dan Kihlström och Mikael Oscarsson (kd)
          </p>
          <p>
            Ändrad rovdjurspolitik
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om en omedelbar översyn och ändring av den av
            riksdagen beslutade rovdjurspolitiken. 2. Riksdagen tillkännager
            för regeringen som sin mening vad som i motionen anförs om ändring
            i 28 8 jaktförordningen. 3. Riksdagen tillkännager för regeringen
            som sin mening vad som i motionen anförs om full ekonomisk ersättning
            för rovdjursangrepp. 4. Riksdagen tillkännager för regeringen
            som sin mening vad som i motionen anförs om att begränsad licensjakt
            tillåts i områden med stark koncentration av varg.
          </p>
          <p>
            Motivering
          </p>
          <p>
            För drygt fyra år sedan beslutade riksdagen om en sammanhållen
            rovdjurspolitik. Detta för att säkerställa att de fem stora rovdjursarterna
            björn, järv, lo, varg och kungsörn långsiktigt ska finnas kvar
            i den svenska faunan. För arter som ännu inte anses ha nått sådana
            antal att deras överlevnad kan anses säkrad i ett längre perspektiv,
            bl.a. vargen, fastställdes ett etappmål på 200 vargar eller 20
            föryngringar per år. Enligt beslutet i riksdagen ska, när etappmålet
            nås, en förnyad bedömning av stammens utveckling och den framtida
            förvaltningen av stammen göras. Innan etappmålet är uppnått ska
            skyddsjakt tillåtas i mycket begränsad omfattning. Vi anser att
            det nu är dags för en översyn av denna politik. Få jaktfrågor
            engagerar så många medborgare — jägare och icke-jägare — som rovdjursfrågan.
            De som bor i områden med stort bestånd av de större rovdjuren,
            och de områdena blir allt större i landet, är oftast mycket kritiska
            mot den av riksdagen antagna rovdjurspolitiken. Sannolikheten
            att befolkningen i rovdjurstäta områden ska kunna acceptera närvaron
            av
          </p>
          <pb facs="riksdagen-motions-pdf/data/200506/mot_200506_MJ_542/mot_200506_MJ_542-0002.pdf"/>
          <p>
            2005/06:MJ542
          </p>
          <p>
            rovdjuren ökar om myndigheter och politiker lyssnar och tillgodoser
            de krav på förändringar som finns. Sedan beslutet fattades i riksdagen
            har alltfler tamdjur skadats eller dödats av varg. Väl känt är
            alla angrepp särskilt i Värmland och Uppland men också i andra
            regioner i landet. Rättsfall i Uppland och Dalsland har gett nytt
            bränsle i debatten. Jaktförordningen är svårtolkad även i en rättssal.
            Rovdjursforskare menar att dessa problem kommer att öka i områden
            med en tät vargstam. Detta gäller i synnerhet Värmland vars vildmark
            idag troligtvis hyser de flesta vargarna i landet. Med den utveckling
            vi har idag av vargens förökning, enligt vissa forskare 20-30
            26, kommer vi att få en ohållbar situation i vissa delar av landet.
            Av den anledningen är det rimligt att ett visst antal djur tillåts
            skjutas i vargtäta områden. Detta dels för att de på nytt ska
            få respekt för människan, dels för att få en kontrollerad vargstam.
            En rimlig rovdjurspolitik bör innehålla åtgärder för att lösa
            de konflikter som förekomsten av stora rovdjur skapar. Det handlar
            både om möjligheten att skydda egendom och om att ändra reglerna
            när detta faktiskt behövs. Idag finns en stor förtroendeklyfta
            mellan å ena sidan människor som bor i områden där rovdjur förekommer
            och å andra sidan myndigheter. Det finns alla skäl att lyssna
            på människor som lever i verkligheten med rovdjuren alldeles inpå
            knutarna. Det måste finnas acceptans för rovdjursförekomst ute
            i bygderna om lagstiftningsåtgärderna ska vara meningsfulla. Kristdemokraterna
            har full förståelse för den oro lokalbefolkningen känner. Man
            har stor erfarenhet och kunskap om livsbetingelserna och är ofta
            starkt motiverad att bo, leva och verka i en självvald miljö med
            de förutsättningar som finns lokalt i bygden. I vissa områden
            har vargstammen vuxit sig så stark att den ger upphov till stora
            bekymmer för lokalbefolkningen. Av den anledningen är det naturligt
            att bedriva planerad skyddsjakt eller t.o.m. licensjakt på varg.
            Lokala och regionala myndigheter bör få fatta beslut om sådana
            åtgärder när lokala problem uppstår. Det är viktigt att undvika
            onödig byråkrati. Tamdjursägare måste ha möjlighet att lagligt
            kunna skydda sin egendom vid rovdjursangrepp. Det är viktigt att
            det gäller både för djur som ingår i näringsverksamhet och för
            djur som hålls som husdjur. De regler som tidigare gällde för
            skyddsjakt på stora rovdjur bör därför införas omgående. En tamdjursägare
            är alltid skyldig att vårda och skydda sina djur mot skador och
            lidande. Brister ägaren i dessa avseenden kan hon/han dömas till
            flera års fängelse. När så landets djurägare uppfyller både de
            juridiska och moraliska kraven för att skydda sina husdjur mot
            angripande rovdjur, blir de omedelbart anklagade för grovt jaktbrott
            och hotas av fängelsestraff. Regeringen aviserade nyligen att
            Jordbruksdepartementet inom kort kommer att remittera ett förslag
            till ny lydelse på 28 $ jaktförordningen som innebär att det blir
            tillåtet att döda ett rovdjur som tagit sig in på inhägnat område
            om det kan anses som sannolikt att rovdjuret befinner sig där
            för att angripa tamdjuret och det inte går att avvärja angreppet
            genom att skrämma rovdjuret. Rätten att döda rovdjuret kommer
            att gälla var och en, inte bara djurägaren. Vi välkomnar detta
            steg i rätt riktning. 28 8 jaktförordningen har länge kritiserats
            för att vara både otillräcklig och svårtolkad. Förslaget som
          </p>
          <pb facs="riksdagen-motions-pdf/data/200506/mot_200506_MJ_542/mot_200506_MJ_542-0003.pdf"/>
          <p>
            det hittills presenterats är dock inte heltäckande. Det är positivt
            att regeringen nu äntligen vill ändra lagtexten så att tamdjur
            får försvaras i hägn. Det löser dock inte jägarnas problem när
            rovdjuren angriper hundarna i skogen. Förra året blev minst 30
            hundar angripna av rovdjur. Trots den aviserade ändringen av 28
            8 kommer hundägare även i fortsättningen riskera fängelse om de
            försvarar sina hundar mot rovdjursangrepp. Det bör därför ingå
            i samma paragraf att hundägaren också har rätt att försvara sin
            hund vid ett angrepp. Detta bör ges regeringen till känna. Utformningen
            av den 28:e paragrafen i jaktförordningen bör därför ändras, förbättras
            och förtydligas på denna punkt. Nu återstår också att regeringen
            så snart som möjligt kommer till riksdagen med en förändring av
            28 8 jaktförordningen. Mot bakgrund av att staten har som mål
            att upprätthålla livskraftiga rovdjursstammar är det av stor vikt
            att djurägare kompenseras fullt ut för de rovdjursskador som inträffar.
            Detta måste även gälla djur som inte är kopplade till näringsverksamhet.
            Ökade resurser behövs också för uppsättning av elstängsel och
            för andra åtgärder som krävs för att möjligheterna till djurhållning
            i områden med stora rovdjur ska kunna garanteras.
          </p>
          <p>
            Stockholm den 26 september 2005 Dan Kihlström (kd) Mikael Oscarsson
            (kd)
          </p>
          <p>
            2005/06:MJ542
          </p>
        </div>
      </div>
    </body>
  </text>
</TEI>
