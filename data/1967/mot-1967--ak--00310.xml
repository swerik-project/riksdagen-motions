<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00310">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__310/mot_1967__ak__310-001.pdf"/>
      <fw xml:id="i-2ANk4PUDQxv3UQrDNrKHQa">
        Motioner i Andra kammaren, nr 310 år 1967 9
      </fw>
      <div xml:id="i-PNYtWiAa3Hh718DAE1iM4o" type="motHeader">
        <div xml:id="i-XwbyUJijUrYEtajjLXorVs" type="motTitle"/>
        <div xml:id="i-Gvj5WWKs9mdAkAp2uTNWMj" type="motSubmissionInfo"/>
      </div>
      <div xml:id="i-4ECKRr8KaxWsyhEWWHxJbv" type="motBody">
        <div xml:id="i-UYhj1vZ4X4fhTvrLTTKsqZ">
          <p xml:id="i-LuCRvWDRSajWRaGAKpR8ZY">
            Nr 310 Av herr Enskog, om kartläggning av kostvanorna, m.m. (Lika
            lydande med motion nr 242 i Första kammaren)
          </p>
          <p xml:id="i-SZdcHhzD2QMQGS4q7gfqhG">
            Flera av våra folksjukdomar beror enligt senaste rön till stor
            del på våra kostvanor. Vi har exempelvis för stor fettkonsumtion,
            vilket ogynnsamt påverkar vår kropps motståndskraft mot vissa
            sjukdomar och förhindrar läkningen av andra. Vi har för liten
            äggvitekonsumtion och vi tuggar på för mycket kolhydrater, vilket
            medför benägenhet för kariesskador på våra tänder. Vi får också
            för litet naturliga vitaminer, bl.a. beroende på att vi lever
            i ett alltför solfattigt land. Vissa av de negativa verkningarna
            av sammansättningen av vår kost skulle motverkas t.ex. om man
            kunde få fram mjölk som vore rikare på äggviteämnen och som hade
            en lägre fetthalt. Detta torde vara omöjligt att genomföra så
            länge producentens pris är beroende av fetthalten. Skulle man
            i stället betala efter äggvitehalt, skulle man med säkerhet övergå
            till andra raser på kor än de som nu är vanligast och därigenom
            få en lämp- ligare produkt för vår konsumtion. De rekommendationer
            för vårt vitaminbehov, t.ex. av D-vitaminer, som för närvarande
            ges i Sverige, synes vara uppgjorda efter värden som till- lämpas
            i USA. Det är inte säkert att de värdena är de lämpligaste här
            efter- som norra delen av USA ligger på samma breddgrad som Italien.
            Detta medför att man där normalt behöver betydligt mindre tillskott
            av D-vita- miner eftersom man under vinterhalvåret på grund av
            betydligt större an- tal soltimmar får mera naturliga D-vitaminer
            än vad vi får här. Ovannämnda exempel visar att en kartläggning
            av våra kostvanors nega- tiva inverkan på vår hälsa och en utredning
            syftande till en ändring av vissa av våra livsmedelsprodukter
            m.m. skulle kunna, då de genomförts, medföra en förbättring av
            vårt folks hälsotillstånd, vilket bl.a. skulle minska behovet
            av sjukvård och tandvård. Med hänvisning till vad ovan anförts
            får jag hemställa, att riksdagen måtte i skrivelse till Kungl.
            Maj:t hemställa om utredning i syfte att dels kartlägga våra kostvanor
            och deras inverkan på vår hälsa, dels lämna förslag till åtgärder
            — t.ex. ändrad sammansättning på vissa livsmedel — som bör vidtagas
            i anledning av kartläggningen.
          </p>
          <p xml:id="i-BhxitTvEkSwRL4EfSCH7fr" type="date">
            Stockholm den 24 januari 1967
          </p>
          <p type="signatureBlock" id="i-2ukd9TDeXxkerULdsiF12U">
            C.-G. Enskog (fp)
          </p>
        </div>
      </div>
    </body>
  </text>
</TEI>
