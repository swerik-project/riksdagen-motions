<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00297">
  <teiHeader>
    <fileDesc>
      <titleStmt>
        <title>Piratverksamhet i världens farvatten</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Piratverksamhet i världens farvatten</title>
          <idno type="rdwebb">GZ02U297</idno>
          <rs type="number">U297</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U297/text</ref>
          <ref type="dokument_url_html">http://data.riksdagen.se/dokument/GZ02U297</ref>
          <ref type="dokumentstatus_url_xml">http://data.riksdagen.se/dokumentstatus/GZ02U297</ref>
          <ref type="doc">http://data.riksdagen.se/fil/8DAF864E-E171-4B95-8E0E-938D8A762F08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PzfKmcYnu1FJCr4XDZaM6x" type="signed"/>
        <correspContext corresp="i-PzfKmcYnu1FJCr4XDZaM6x">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-RbQArtVUUHd1UgABwL7LoT" type="numbering">
          <date when="2011-10-10"/>
        </correspAction>
        <correspAction xml:id="i-7XVn93AZt33MQScwu3N4rU" type="submission">
          <date when="2011-10-04"/>
        </correspAction>
        <correspAction xml:id="i-GcYqV7BpBUbDrBHYR3rcf8" type="transfer">
          <date when="2011-10-04"/>
        </correspAction>
        <correspAction xml:id="i-FwuPPF9Mi3bnz4aSr4Gn6G" type="assigned"/>
        <correspContext corresp="i-FwuPPF9Mi3bnz4aSr4Gn6G">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9mnqC9d3Y8Ar6Wz2MNEqu4" type="motBody">
        <div xml:id="i-U4b3kUrd4uuXXqDAK8Msom" type="motProposal" subtype="förslag">
          <head xml:id="i-LNMMchKq3zX4AvVxLyYHpG">
            Förslag till riksdagsbeslut
          </head>
          <list xml:id="i-Ah3k3U9vzvMTTE2LT54HRF" style="ol">
            <item xml:id="i-9brsG4AEin9pWPXbprQ6n2">
              Riksdagen tillkännager för regeringen som sin mening vad som
              anförs i motionen om återupptagna militära insatser i Indiska
              oceanen.
            </item>
            <item xml:id="i-YJJmzjhwPCWDjJKBERdF8Q">
              Riksdagen tillkännager för regeringen som sin mening vad som
              anförs i motionen om möjligheten att beväpna handelsfartyg som
              går i farvatten med piratverksamhet.
            </item>
          </list>
        </div>
        <div xml:id="i-SRsADw1aMugvKzbwqEWvGR" type="motContent">
          <head xml:id="i-8PQzBixZq8Kkv9EH4EPU19" type="h1">
            Motivering
          </head>
          <p xml:id="i-AikTXtQrm9dktoBfmit5GD">
            I takt med den ökade globaliseringen i världen och Sveriges roll
            som exportnation får vår sjöfart en allt mer central roll i upprätthållandet
            av vårt välfärdssamhälle. Handeln mellan länder integrerar och
            förenar. Under de senaste 20 åren har världens handel ökat tre
            gånger snabbare än den globala tillväxten. Det välstånd vi har
            idag är helt beroende av en globalt fungerande handel, och mer
            än 90 procent av den handeln är sjögående.
          </p>
          <p xml:id="i-E1oHcUFe6q4B3SQbpkZfq">
            Utanför Afrikas horn har piratverksamhet plågat sjöfarten under
            många år och denna verksamhet eskalerar i omfattning. På ett område
            lika stort som hela EU rör sig snabba skiffbåtar, ofta förklädda
            till fiskebåtar och i allt högre grad opererande från moderskepp.
            Piratverksamheten är lukrativ och möjliggör ett lyxliv som annars
            är svåruppnåeligt i främst det dysfunktionella Somalia. Kapningen
            av fartyg syftar till att begära lösensummor för människor och
            materiel om inte materielen kan avyttras direkt.
          </p>
          <p xml:id="i-Fmrdrpq3zaEQ9hhGUMwPMm">
            Området runt Afrikas horn är ett av världens mest trafikerade
            farvatten. Cirka 25 000 passager görs av handelsfartyg i detta
            område.
          </p>
          <p xml:id="i-NZJejUptmBDtVzMDvRre4g">
            I maj 2011 fanns det 529 civila sjömän och 24 handelsfartyg i
            piraternas våld. Förra året kapades 61 fartyg med 1180 sjömän
            ombord. Antalet anfall och kapningar har ökat varje år under de
            senaste åren och ser inte ut att minska. Inte bara stora oceangående
            handelsfartyg drabbas, svårt ansatta är också regionala fiskare.
          </p>
          <p xml:id="i-4KYN7MeYQL7skaukCjivUJ">
            För de internationellt opererande rederierna måste den ökade
            risken innebära ett kostnadstillägg uppgående till mellan 10 och
            20 procent. Kostnadstillägget hamnar i slutändan hos konsumenterna.
            Den norska rederiföreningen beräknar att piratverksamheten utanför
            Somalia har kostat 12 miljarder USD, varav huvuddelen är för de
            internationella bevakningsoperationerna.
          </p>
          <p xml:id="i-JmyXUREKpuMHHf7pTnT6Xr">
            Betydligt värre är dock säkerhets- och arbetsmiljörisken som
            pirathotet utgör för de sjömän som under dagar och veckor färdas
            genom osäkra vatten. Ingen bransch skulle acceptera att arbeta
            under förhållanden av det här slaget under förlängd tid.
          </p>
          <p xml:id="i-9qP6J28nBnVjYqRsvzZuYd">
            Sveriges välstånd beror mycket på det faktum att vi är en framgångsrik
            exportnation med stark frihandelstradition, å andra sidan utsätts
            många sjömän för ett lidande och en oacceptabel brist på säkerhet
            på sina arbetsplatser för att Sverige skall njuta frukterna av
            frihandel. Därför har Sverige en moralisk skyldighet att agera
            mot denna piratverksamhet.
          </p>
          <p xml:id="i-AwxmLAEMUN36ApaKJ86ym9">
            Fartygen bordas och beskjuts av förbrytare helt utan förpliktelser
            till krigskonventioner. Beskjutningen är emellanåt tung. När BW
            Austria besköts med pansarskott under våren 2011, var hon lastad
            med 46 000 ton gas. Förutom de fatala konsekvenserna en antändning
            skulle innebära, är miljökonsekvenserna svåra att överblicka.
            Att behöva anlita privata säkerhetsstyrkor för att skydda sin
            personal och sina varor saknar motstycke för vanliga handelsmän.
            Flera rederier tvingas dock nu beväpna sina handelsfartyg med
            inhyrd säkerhetspersonal. Länder som Norge och Singapore accepterar
            att handelsfartygen kan få beväpnas.
          </p>
          <p xml:id="i-S5MyQMfEgwQsaTnuDNXpFF">
            Nato stödjer de internationella insatserna utanför Afrikas horn
            genom Operation Ocean Shield. Danmark bidrar där bland annat med
            skeppet Esbern Snare och med helikoptrar samt med upp till 10
            stabschefer. Danmarks olika ministerier, bland annat justie- och
            utrikesministeriet, har tagit fram en strategi för dansk insats
            mot pirater 20112014, där man bland annat vill främja en internationell
            koordinering på piratbekämpning, uppbyggnad av kustbevakningsfunktioner
            i regioner samt fängelsekapacitet i Somaliland och Puntland.
          </p>
          <p xml:id="i-UAxeue43cFcCZbLajPFHSw">
            Sedan EU under 2008 inledde Operation Atalanta i Adenviken har
            Sverige vid två tillfällen deltagit i insatser. I den senaste
            insatsen hade Sverige en ledande roll från stabsfartyget MHS Carlscrona,
            varifrån helikopter också kunde sättas in för spaningsinsatser.
            Insatserna från olika länder till skydd för sjöfarten är trots
            sin omfattning otillräckliga för att stävja piratverksamheten.
            I syfte att garantera säkerheten till havs, bör Sverige snarast
            återuppta aktiva insatser i regionen till skydd för sjöfarten.
          </p>
          <p xml:id="i-RpB2K2bNXQJLjJiVk7EiZP">
            Detta kan ske genom att man sänder en del av de korvetter som
            finns inom marinen och ger dem uppdraget att operera i farvattnet
            tills piratverksamheten upphört. Sverige har idag 11 korvetter
            och ett stabsfartyg. Alla ligger fast förtöjda i hemmavatten.
            Att några av dem sänds till pirataktiva farvatten för att bistå
            våra handelsfartyg är ingen främmande tanke. När försvaret genomförde
            sin ominriktning, som har fortgått sedan mitten av 1990-talet,
            innebär detta att vi skall ha ett försvar som är internationellt
            användbart här och nu. Att skydda handelssjöfart från pirater
            är en uppgift som ligger exakt i den beskrivning av vad Försvarsberedningen
            har föresatt sig att försvaret skall kunna göra. Försvarsbudgeten
            är på 45 miljarder SEK och möjligheterna att använda de fartyg
            som finns redan idag till att försvarara handelsfartyg bör undersökas.
          </p>
          <p xml:id="i-EmDNdYBBk2U9EcB9jUVZGs">
            En annan åtgärd som bör övervägas är att beväpna en del handelsfartyg
            i avskräckande syfte. Piraterna har bra koll på vilka båtar som
            är beväpnande.
          </p>
          <p xml:id="i-TYgGqAAMVGie7BM2STSQDp">
            Den 30 juni i år lämnades en utredning till regeringen av utredaren
            Johan Fransson, sjösäkerhetsdirektör på Sjöfartsverket, om piratverksamheten.
            Utredaren pekar mycket klart på allvaret i frågan och föreslår
            att Sverige följer efter Danmark och Norge som idag tillåter civilt
            beväpnade vakter. Detta skulle kunna ske efter ett myndighetsbeslut.
            Den ansvariga myndigheten kräver ett beslutsunderlag, ett s.k.
            risk-assesment från de rederier som beslutar om att sätta ombord
            vakter.
          </p>
          <p xml:id="i-R6woEuHAqJHP51RaREjg2J">
            För att Sverige snabbt skall kunna komma fram i frågan föreslår
            utredaren att svenska fartyg ges undantag från den svenska vapenlagstiftningen
            och lagen om vaktbolag. Detta bör göras för att det är oklart
            om dessa lagstiftningar kan tillämpas ombord på svenskflaggade
            fartyg som seglar på internationellt vatten.
          </p>
          <p xml:id="i-BTKYRXW8NtfnFhhEgAcUoo">
            IMO beslöt på MSC 89 i maj månad 2011 i piratfrågan om s.k. interrim
            guidance som reglerar ansvarsområden mellan flaggstat och rederi/fartyg.
            Där regleras också kriterierna som gäller för ombordtagande av
            civilt beväpnade vakter, dvs. urvalskriterier av både vaktbolagen
            och vakterna.
          </p>
          <p xml:id="i-PF8NtzGfb6tHWaZj5D1Hhv">
            Dessa regler som nu skapats av IMO är det som bör efterlevas
            av Sverige. Det gör redan Danmark och Norge.
          </p>
          <p xml:id="i-412YDv3M1XzDA5eTdmGjyj">
            Det är dags nu att politiskt visa handlingskraft och bistå vår
            handelflotta genom att kraftfullt medverka till att lösa problemet
            med piratverksamheten.
          </p>
        </div>
        <div xml:id="i-KvvZQ7e2ez1TXSqfPPZ5i7" type="motSignatures">
          <list xml:id="i-5ujCHzJbujRwysG4i7zgEB">
            <item xml:id="i-QTcnfvQE53ytMKpUE87AJC" who="i-TECanR77Prb79DHwPvLitN">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
