<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00129">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__129/mot_1961__ak__129-001.pdf"/>
      <fw xml:id="i-YE4tLLiwqGtG2DccS9ddtv">
        Nr 129—136 Motioner i Andra kammaren, nr 129 år 1961 1
      </fw>
      <div xml:id="i-W99LUd2bhJZYCV9tFxVpaj" type="motHeader">
        <div xml:id="i-WHW9udd4rDfagvUbzmssU9" type="motTitle"/>
        <div xml:id="i-TKYFCUsKCoVtLThJ3n5ZYN" type="motSubmissionInfo"/>
      </div>
      <div xml:id="i-NTLf3p1mpCtuwDBDMiQrW6" type="motBody">
        <div xml:id="i-8CZrp44Zh7Nj5ZDAqpijvH">
          <p xml:id="i-PA2CFcu1rjksdj1b563XTv">
            Nr 129
          </p>
          <p xml:id="i-SdLhJKbQaWW3iP2fRoRbtF">
            Av herr Hedlund m. fl, om föreskrift för villkorligt dömd att
            gott- göra skada.
          </p>
          <p xml:id="i-4LPQBL1pW9a6EdYykQvKaj">
            (Lika lydande med motion nr 103 i Första kammaren)
          </p>
          <p xml:id="i-AWvnQUcy7rH8Ct7U9DwQsQ">
            Den som fälles till ansvar för ett brott är också skyldig att
            utgiva er- sättning för den skada brottet förorsakat. Av olika
            skäl är det av största betydelse att den som i dom ålagts gälda
            sådant skadestånd också förmås att betala det. Detta är givetvis
            i första hand påkallat av omtanke om den person som genom brottet
            tillfogats skada, målsäganden. Skyldigheten att gälda skadestånd
            kan även, fastän skadeståndet icke i och för sig betraktas såsom
            en straffrättslig påföljd, fylla en kriminalpolitisk uppgift.
            Liksom medvetandet om att straff följer å en brottslig gärning
            kan nämligen insik- ten om skyldighet att gälda skadestånd för
            brottet verka avhållande å den som känner sig frestad att begå
            brott. I syfte att bereda målsäganden ökade möjligheter, än som
            annars stå till buds, att av den dömde erhålla det skadestånd,
            vartill han är berättigad, ha i lagstifningen givits olika bestämmelser.
            Sålunda ha genom stadgande i lagen om verkställighet av frihetsstraff
            m. m. de i fångvårdsanstalt intagna erhållit möjlighet att använda
            sina arbetsförtjänster vid anstalten till gäl- dande av skadestånd.
            Enligt lagen om villkorlig frigivning är den dömdes beredvillighet
            att ersätta genom brottet uppkommen skada en omständighet, som
            skall beaktas vid prövning av ansökan om s. k. fakultativ frigivning.
            Även i lagen om villkorlig dom ha upptagits bestämmelser med ändamål
            att få den dömde att fullgöra honom åliggande skadeståndsskyldighet.
            Över- tygas någon om brott, kan domstolen under vissa förutsättningar,
            som här icke behöva beröras, antingen i samband med ådömande av
            straff förordna att med straffets verkställande skall villkorligt
            anstå eller ock, i samband med sakerförklaring, förordna om villkorligt
            anstånd med straffets ådömande, s. k. kvalificerad villkorlig
            dom. I domen skall fastställas en prövotid, i all- mänhet av tre
            år. Under denna tid skall den dömde stå under övervakning, såvida
            ej av särskilda skäl kan antagas att han ändock skall låta sig
            rätta. I 6 8 lagen om villkorlig dom har givits en generell föreskrift
            om att den dömde skall, därest han förpliktas ersätta genom brottet
            uppkommen skada, under prövotiden göra vad i hans förmåga står
            att fullgöra sin skyldighet därutinnan. Har den dömde ställts
            under övervakning, kan domstolen enligt lagens 8 8 i första stycket
            — därest det finnes påkallat för hans tillrätta- förande förbinda
            den villkorliga domen med vissa föreskrifter rörande bl. a. utbildning,
            arbetsanställning, avhållsamhet från bruk av rusdrycker,
          </p>
          <p xml:id="i-NPFCn7ZMVT8oTAXd1NPzaC">
            1 Bihang till riksdagens protokoll 1961. 4 saml. Nr 129—136
          </p>
          <pb facs="riksdagen-motions-pdf/data/1961/mot_1961__ak__129/mot_1961__ak__129-002.pdf"/>
          <fw xml:id="i-PLiX3TMYN5wtvjf6NF8tQp">
            2 Motioner i Andra kammaren, nr 129 år 1961
          </fw>
          <p xml:id="i-ELM11NToVGyo6aPxVGqks8">
            behandling å sjukhus eller anstalt samt förfogandet över arbetsförtjänst
            eller andra tillgångar. I paragrafens sista stycke stadgas därefter:
            »Där det finnes lämpligt må ock föreskrivas, att den dömde bör
            å tid och sätt som i domen angivas söka fullgöra honom åliggande
            skyldighet att gälda er- sättning för skada som uppkommit genom
            brottet.» Kan den dömde icke förmås att på detta sätt eller eljest
            frivilligt ersätta målsäganden det skadestånd han förpliktats
            utgiva, har målsäganden ingen annan möjlighet att indriva sin
            fordran än genom utmätning. Det är dock uppenbart, att en målsägande
            endast i undantagsfall kan på denna väg utfå ersättning för sin
            skada, eftersom de dömda oftast sakna utmätningsbar egendom i
            tillräcklig omfattning. Såsom tidigare framhållits är det ur olika
            synpunkter av vikt att den dömde förmås att gälda honom ådömt
            skadestånd. De möjligheter, som för närvarande föreligga härutinnan,
            få anses otillfredsställande och ineffektiva. I den allmänna debatten
            ha också framförts olika krav på bestämmelser i syfte att effektivisera
            betalningen av utdömt skadestånd. I sitt år 1956 framlagda slutbetänkande
            »Skyddslag» har strafflagsberedningen framlagt förslag om vissa
            stadganden med sådant ändamål; bl. a. har föreslagits att föreskrifter
            i vissa fall skola kunna meddelas om tid och sätt för fullgörande
            av skadeståndsskyldigheten. I motioner vid tidigare riksdagar
            har framlagts förslag att skadestånd på grund av vissa brott måtte
            — liksom böter — kunna göras till föremål för införsel. Även andra
            utvägar ha föreslagits. De flesta av dessa förslag ha dock upptagits
            till behandling i samband med de reformarbeten på straffrättens
            och utsökningsrättens områden, som för närvarande pågå, och torde
            därför kunna föranleda lagförslag först efter lång tid. Det synes
            vara angeläget att vidtaga snara åtgärder för en effekti- visering
            av skadeståndsbetalningen. En möjlighet härtill torde ligga i
            en ökad tillämpning av den förenämnda, i 8 $ sista stycket lagen
            om villkorlig dom angivna föreskriften om fullgörandet av skyldighet
            att gälda skade- ståndsersättning. Något behov av att förbinda
            villkorlig dom med sådan föreskrift före- ligger av flera orsaker
            icke i förhållande till alla villkorligt dömda, som ställts under
            övervakning och som ålagts gälda skadestånd för brottet. Före-
            skriften erfordras uppenbarligen icke, när den dömdes ekonomiska
            förhål- landen äro sådana, att målsäganden omedelbart kan erhålla
            gottgörelse för sin skada genom exekutionsrättsliga åtgärder.
            Ej heller är sådan föreskrift påkallad, när den dömde förväntas
            efterkomma den i 6 8 lagen om vill- korlig dom angivna allmänna
            föreskriften om plikten att ersätta genom brott uppkommen skada.
            Det finnes emellertid grundad anledning antaga, att en sådan föreskrift
            vore väl motiverad i de flesta fall av villkorlig dom med övervakning
            och åläggande att gälda skadestånd. I det av professorn Ivar Strahl
            m. fl. utgivna arbetet »Om påföljder av brott» (2 uppl. s. 422)
            har anförts:
          </p>
          <pb facs="riksdagen-motions-pdf/data/1961/mot_1961__ak__129/mot_1961__ak__129-003.pdf"/>
          <fw xml:id="i-QbtvvV8XJwzzjDNjVsLh4r">
            Motioner i Andra kammaren, nr 129 år 1961 3
          </fw>
          <p xml:id="i-GmWBz3mh6ELTC4HrWnKWXr">
            Föreskrift om skadeståndsbetalning är säkerligen mången gång
            av värde. Därigenom förlänas en skärpa åt samhällsreaktionen mot
            brottet, vilken vill- korlig dom ofta saknar men som kan vara
            nyttig. Från pedagogisk synpunkt är det säkerligen mången gång
            lämpligt, att den brottslige på detta sätt får känna på vad det
            är han gjort. Om man så vill kan man säga, att han genom att förmås
            att ersätta den skada han vållat genom brottet får umgälla vad
            han brutit och att tvånget att betala skadestånd därför är en
            sorts vedergäll- ning. Men det är i så fall en vedergällning som
            icke övas i namn av en abs- trakt princip utan för att tillgodose
            ett praktiskt ändamål som den dömde själv bör kunna finna behjärtansvärt,
            nämligen att ersätta målsäganden hans skada. Vid meddelandet av
            sådan föreskrift, som gäller enbart under övervak- ningstiden,
            bestämmer domstolen i allmänhet att den dömde skall söka full-
            göra sin skadeståndsskyldighet eller del därav genom att regelbundet
            varje vecka, varje månad eller dylikt, exempelvis vid lyftandet
            av sin lön, utgiva visst bestämt belopp till målsäganden eller
            till övervakaren eller skydds- konsulenten för inbetalning till
            målsäganden. Vid bestämmandet av de belopp, som sålunda skola
            utgivas, har domstolen att mot varandra väga målsägandens intresse
            att utfå skadeståndet och den dömdes berättigade intresse att
            få behålla skälig del av sin inkomst för eget uppehälle. Äro den
            dömdes ekonomiska möjligheter att gälda skadeståndet ringa, måste
            den meddelade föreskriften inskränkas att avse endast en del av
            detta. Några exekutiva åtgärder för att direkt framtvinga efterlevnaden
            av be- rörda föreskrift finnas icke. Åsidosätter emellertid den
            dömde föreskriften, kan förordnande om prövotidens förlängning
            eller varning meddelas. Fin- nas dessa åtgärder vara otillräckliga
            för att förmå den dömde gälda skade- ståndet, kan det villkorliga
            anståndet förklaras förverkat. Möjligheterna att tillgripa hot
            om sistnämnda åtgärd torde i regel utgöra ett verksamt me- del
            att förmå den dömde erlägga skadeståndet i enlighet med föreskriften,
            även om det sällan torde förekomma att domstol förklarar det villkorligt
            medgivna anståndet förverkat endast på grund av tredska med skadestånds-
            betalningen. Den omständigheten att domstolen meddelat sådan föreskrift
            får även antagas utgöra ett psykologiskt stöd för övervakaren
            vid dennes skyldighet att tillse att den dömde fullgör vad honom
            åligger enligt lagen om villkorlig dom. Av vad som sålunda anförts
            framgår att utnyttjandet av den i 8 8 sista stycket lagen om villkorlig
            dom angivna föreskriften mången gång medför en för den dömde och
            andra brottsprevenerande verkan, samtidigt som före- skriften
            utgör en god hjälp åt målsäganden att helt eller delvis erhålla
            gott- görelse för genom brottet liden skada. Det synes dock som
            om domstolarna icke i villkorliga domar meddela denna föreskrift
            i den utsträckning som är påkallad. I vårt land erhålla årligen
            omkring 4000 personer villkorlig dom med övervakning. År 1951
            började sålunda övervakningstiden för 3 885 villkor- ligt dömda,
            år 1956 för 3 847 personer och år 1958 för 4 362 personer. Av
          </p>
          <pb facs="riksdagen-motions-pdf/data/1961/mot_1961__ak__129/mot_1961__ak__129-004.pdf"/>
          <fw xml:id="i-TPsNWaMBSbKEjDPSsGhxJ8">
            4 Motioner i Andra kammaren, nr 129 år 1961
          </fw>
          <p xml:id="i-MJaXPbKt2Pfk2HsE4vVDqY">
            dessa hade domstolarna meddelat föreskrift enligt 8 8 sista stycket,
            år 1951 i 352 fall, år 1956 i 232 fall och år 1958 i 234 fall.
            Även om det är uppenbart, att det i stor del av dessa villkorliga
            domar icke utdömts något skadestånd och det i många fall av andra
            orsaker ej förelegat anledning att förbinda domen med föreskrift
            rörande betalningsskyldighetens fullgörande måste det antagas,
            att det varit synnerligen ändamålsenligt att i betydligt fler
            fall än som skett meddela sådan föreskrift. Förhållandet har även
            uppmärksammats av riksdagens jusitieombuds- man, som i sin till
            1950 års riksdag avgivna ämbetsberättelse (s. 211 o. f.) framhöll
            i samband med redogörelse för iakttagelser rörande tillämpningen
            av s. k. kvalificerad villkorlig dom, att föreskrift enligt 8
            8 sista stycket borde kunna användas i långt större utsträckning
            än som skedde. Det av justitieombudsmannen gjorde påpekandet synes
            icke ha medfört någon ökad tillämpning av föreskriften. Ej heller
            kan sådan förväntas vid rättstillämpningen i fortsättningen. En
            ökad användning av föreskriften synes kunna förväntas endast efter
            lagändring. Med hänsyn till vad vi tidigare anfört synes det oss
            synnerligen angeläget och välbetänkt, att stadgandet i 8 $ sista
            stycket lagen om villkorlig dom ändras på sådant sätt, att villkorligt
            dömda, som ålagts gälda ersättning för skada som uppkommit genom
            brottet, i större omfattning än som nu är fallet meddelas föreskrift
            om tid och sätt för gäldande av hela skadeståndet eller del därav.
            Självfallet får villkoret om fullgörandet av viss skadestånds-
            skyldighet icke innebära att vederbörandes möjligheter att försörja
            sig bli försvårade. Det torde därför kunna bli fråga endast om
            någon mindre del av inkomsten. Lagstadgandet bör ändras på sådant
            sätt, att villkorlig dom regelmässigt förbindes med sådan föreskrift,
            såvida ej särskilda skäl däre- mot äro. Som sådana skäl kunna
            nämnas svårigheter att försörja sig själv ävensom försörjningsplikt
            mot andra. Vi föreslå därför, att riksdagen måtte hos Kungl. Maj:t
            anhålla om utred- ning och förslag i syfte att villkorlig dom
            — om inte sär- skilda skäl föranleda annat — förbindes med föreskrift
            att den dömde skall i lämplig omfattning gottgöra den skada han
            åstadkommit.
          </p>
          <p xml:id="i-D7iSu9B9JUHpYtHhA98f4U" type="date">
            Stockholm den 22 januari 1961
          </p>
          <div xml:id="i-KiMQUqYdVyubHkcK6Etk7W" type="signatureBlock">
            <list xml:id="i-M6zmGkZPeZ8SR6XpDxUXaX">
              <item xml:id="i-G7amVGZ8eXfSxBTcmP2uem" who="unknown" type="signature">
                Gunnar Hedlund Lars Eliasson Erik Grebäck i Sundborn
              </item>
            </list>
          </div>
        </div>
      </div>
    </body>
  </text>
</TEI>
