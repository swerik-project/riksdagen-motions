<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00004">
  <teiHeader>
    <fileDesc>
      <titleStmt>
        <title>med anledning av prop. 2011/12:178 Lag om uthyrning av arbetstagare</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:178 Lag om uthyrning av arbetstagare</title>
          <idno type="rdwebb">H002A4</idno>
          <rs type="number">A4</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A4/text</ref>
          <ref type="dokument_url_html">http://data.riksdagen.se/dokument/H002A4</ref>
          <ref type="dokumentstatus_url_xml">http://data.riksdagen.se/dokumentstatus/H002A4</ref>
          <ref type="doc">http://data.riksdagen.se/fil/C696B9E0-1AB6-47A7-8330-D05F5B8636E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LGdzJBNQ97Ktc96WUocEWm" type="basedOn"/>
        <correspContext corresp="i-LGdzJBNQ97Ktc96WUocEWm">
          <ref>Proposition 2011/12:178</ref>
        </correspContext>
        <correspAction xml:id="i-4i73i9KPhfooUcV5iAj2gJ" type="signed"/>
        <correspContext corresp="i-4i73i9KPhfooUcV5iAj2gJ">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-DVEaM7tFLp9qFznBkcrpq6" type="referral">
          <date when="2012-10-15"/>
        </correspAction>
        <correspAction xml:id="i-WsXvNfVcLSVovph7fsrEb9" type="dismissal">
          <date when="2012-10-04"/>
        </correspAction>
        <correspAction xml:id="i-f7hS1vSevZNEimgUUJGff" type="submission">
          <date when="2012-10-03"/>
        </correspAction>
        <correspAction xml:id="i-CzweKZggTy3yrrpcDGyzWo" type="transfer">
          <date when="2012-10-03"/>
        </correspAction>
        <correspAction xml:id="i-FQL6F6R7DRPb7oogd3UnPX" type="assigned"/>
        <correspContext corresp="i-FQL6F6R7DRPb7oogd3UnPX">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HQFRhhiHsx7Bh8qjQrZWXr" type="motHeader"/>
      <div xml:id="i-W5yjTkiRLEHx2UEoTxAsnv" type="motBody">
        <div xml:id="i-ETqRVdjY51k5ozCzq6hit6" type="TOC">
          <head xml:id="i-Dvb247SzfKNPJTdD4LuxPK">
            1 Innehållsförteckning
          </head>
          <list xml:id="i-A6KLaKSdtHYWmv31142ygX">
            <item xml:id="i-KmLBTPf2HehxZQW8itXbTz">
              1Innehållsförteckning 1
            </item>
            <item xml:id="i-QqwsNHzpUwEfzvEfjkqeYv">
              2Förslag till riksdagsbeslut 2
            </item>
            <item xml:id="i-Sf2iu1c1Dn5bkPD1EdQMdJ">
              3Propositionens huvudsakliga innehåll 2
            </item>
            <item xml:id="i-WtPVroe5WvyyeWo3WZjngq">
              4Bättre skydd vid in- och uthyrning av arbetstagare 3
            </item>
            <item xml:id="i-WEqFGWuHiyZdKCge17GbVq">
              4.1 Likabehandling 4
            </item>
            <item xml:id="i-HgZmeoo4qz7C42KFfGTVCC">
              4.2 Rätt att på begäran ta del av affärsavtal 4
            </item>
            <item xml:id="i-DY5jJpXny7HJvUPEaG6tXE">
              4.3 Permanenta behov ska inte tillgodoses genom inhyrning 4
            </item>
            <item xml:id="i-8i7ie6JeBmQbXZGqVUvR7k">
              4.4 Vetorätten behöver stärkas 5
            </item>
            <item xml:id="i-8xwhFNM1jTPP3D8jsCfPwe">
              4.5 Inhyrning ska inte vara tillåten när tidigare anställda har
              företrädesrätt till återanställning 6
            </item>
            <item xml:id="i-WTmANGXaAoKAJZd9Frvg2R">
              4.6 Utstationering av uthyrda arbetstagare 6
            </item>
          </list>
        </div>
        <div xml:id="i-ExiKcTJys2fPyjFTyFDj86" type="motProposal" subtype="förslag">
          <head xml:id="i-9baRuDAdsRq2fE9tv5fqjw">
            2 Förslag till riksdagsbeslut
          </head>
          <list xml:id="i-Ez3qRGMVCfvSCMoAGdWxDt" style="ol">
            <item xml:id="i-EArBKeNqpEG1vtuAocXW8d">
              Riksdagen tillkännager för regeringen som sin mening vad som
              anförs i motionen om att en uthyrd arbetstagare och dennes arbetstagarorganisation
              ska ha rätt att på begäran ta del av bemanningsföretagets affärsavtal
              för att kontrollera att det inte finns några klausuler som hindrar
              den uthyrde arbetstagaren från att ta anställning vid ett kundföretag
              som hon eller han utför eller har utfört arbete för.
            </item>
            <item xml:id="i-FwNz91CfQ7ut3AAF5BLzt1">
              Riksdagen tillkännager för regeringen som sin mening vad som
              anförs i motionen om att den föreslagna lagen om uthyrning av
              arbetstagare bör tillföras en bestämmelse om att det inte ska
              vara tillåtet att använda inhyrning för att tillgodose permanenta
              arbetskraftsbehov.
            </item>
            <item xml:id="i-5WZWR9pg7jv8tU14MuSSYY">
              Riksdagen tillkännager för regeringen som sin mening vad som
              anförs i motionen om att den fackliga vetorätten bör stärkas.
            </item>
            <item xml:id="i-6QijuwbLDtuFqti4hSmyv6">
              Riksdagen begär att regeringen snarast återkommer med ett förslag
              på en tydlig skrivning i lagen om anställningsskydd där det uttryckligen
              framgår att det inte är tillåtet att hyra in arbetstagare från
              bemanningsföretag när det finns tidigare anställda som har företrädesrätt
              till återanställning och att detta även tydliggörs i lagen om
              uthyrning av arbetstagare.
            </item>
            <item xml:id="i-2J5XZbAHptkGe9x5zbMmRP">
              Riksdagen tillkännager för regeringen som sin mening vad som
              anförs i motionen om att en bestämmelse om likabehandling av uthyrda
              arbetstagare i förhållande till kundföretagets anställda bör införas
              även för uthyrda arbetstagare som är anställda vid bemanningsföretag
              i länder utanför EU/EES.
            </item>
            <item xml:id="i-4xeJwPtkoZHkFBo8rZWvKL">
              Riksdagen begär att regeringen utfärdar tilläggsdirektiv till
              den parlamentariska utredningen om utstationering på den svenska
              arbetsmarknaden i enlighet med vad som anförs i motionen.
            </item>
            <item xml:id="i-KnCpEgvtrE792eSxhz81pz">
              Riksdagen tillkännager för regeringen som sin mening vad som
              anförs i motionen om att utstationeringslagen bör ändras så att
              likabehandlingsprincipen gäller fullt ut för utstationerade uthyrda
              arbetstagare.
            </item>
            <item xml:id="i-AdHpQZGXvtoz6deVfi7pqM">
              Riksdagen tillkännager för regeringen som sin mening vad som
              anförs i motionen om att göra ett tillägg i utstationeringslagen
              om att utstationerande företag ska registrera sin närvaro och
              ha en förhandlingsbehörig företrädare i Sverige.
            </item>
          </list>
        </div>
        <div xml:id="i-7P6jPZ7vj1rPxy9wVEs6o2" type="motContent">
          <head xml:id="i-WAmLnJaU43uxcv7RvasmV4" type="h1">
            3 Propositionens huvudsakliga innehåll
          </head>
          <p xml:id="i-2S418piXWTqYzrxdxFiyFf">
            Propositionen innehåller förslag på hur EU:s bemanningsdirektiv
            ( 2008/104/EG), ska genomföras i Sverige. Enligt förslaget ska
            detta ske genom en ny lag om uthyrning av arbetstagare.
          </p>
          <p xml:id="i-BLL5k8fDx41T8NKXkCByKU">
            Lagen om uthyrning av arbetstagare föreslås gälla arbetstagare
            som är anställda av bemanningsföretag i syfte att hyras ut till
            kundföretag för arbete under kundföretagets kontroll och ledning.
            Det övergripande syftet med den föreslagna lagen anges vara att
            garantera uthyrda arbetstagare minst de grundläggande arbets-
            och anställningsvillkor som skulle ha gällt om de hade varit anställda
            direkt av det inhyrande företaget för att utföra samma arbete.
            Det föreslås att undantag från kravet på likabehandling ska få
            göras genom kollektivavtal. Vidare föreslås ytterligare undantag
            från likabehandlingsprincipen, bl.a. i fråga om lön. Det föreslås
            även bestämmelser som innebär ytterligare skyldigheter för uthyrningsföretag
            och skyldigheter för företag som hyr in arbetstagare.
          </p>
          <p xml:id="i-JxaSNS7F8BNxZHZUCHC8p6">
            I lagen (1999:678) om utstationering av arbetstagare föreslås
            en bestämmelse som utökar möjligheterna att vidta stridsåtgärd
            i syfte att genom kollektivavtal få till stånd en reglering av
            utstationerade uthyrda arbetstagares arbets- och anställningsvillkor.
            Vidare föreslås ändringar i lagen (1976:580) om medbestämmande
            i arbetslivet och lagen (1993:440) om privat arbetsförmedling
            och uthyrning av arbetskraft.
          </p>
          <head xml:id="i-W63dhtTG6TUDmP9CDxJjQ4" type="h1">
            4 Bättre skydd vid in- och uthyrning av arbetstagare
          </head>
          <p xml:id="i-QtNBuRB7HHMmNNCez6vSf1">
            EU:s bemanningsdirektiv gäller i Sverige och ska genomföras.
            Bemanningsutredningen lämnade i januari 2011 sitt förslag till
            hur direktivet kan genomföras i Sverige. Det hade varit att föredra
            om det hade kunnat ske genom kollektivavtal. Det alternativet
            har dock inte varit möjligt eftersom de svenska arbetsgivarorganisationerna
            inte visat intresse för en sådan lösning. Under dessa omständigheter
            ser vi positivt på att det införs en ny lag om uthyrning av arbetstagare.
          </p>
          <p xml:id="i-Qj3yu8LBBYQQYWjMEYReEs">
            Regeringen har nu med avsevärd fördröjning lagt fram sitt lagförslag.
            Den föreslagna lagstiftningen innebär ett steg i rätt riktning.
            Vi föreslår dock några kompletteringar och ändringar vilka presenteras
            i det följande.
          </p>
          <p xml:id="i-W9Lx2YR8fd1verdTAwrh6y">
            I de inledande bestämmelserna i den föreslagna lagen om uthyrning
            av arbetstagare slås det fast att avvikelser från lagen får göras
            i kollektivavtal, att dessa är giltiga om de respekterar det övergripande
            skydd som avses i bemanningsdirektivet och att avtalen har utfyllande
            verkan, dvs. får tillämpas på arbetstagare som inte är medlemmar
            i den avtalsslutande arbetstagarorganisationen.
          </p>
          <p xml:id="i-FbQw9eEMALfmS397TMsSVp">
            Lagförslaget ansluter till svensk arbetsrättslig tradition genom
            att lagen föreslås bli semidispositiv. Det innebär att avvikelser
            får göras i kollektivavtal som godkänts av en central arbetstagarorganisation
            under förutsättning att det övergripande skyddet för uthyrda arbetstagare
            respekteras. De allra flesta inhemska bemanningsföretag är redan
            i dag bundna av kollektivavtal. Den föreslagna lagstiftningen
            kommer därför att få störst betydelse när det gäller villkoren
            för utstationerade uthyrda arbetstagare.
          </p>
          <head xml:id="i-PjfzpBpKzB4MMPqENCZJRj" type="h2">
            4.1 Likabehandling
          </head>
          <p xml:id="i-8SHMa3VFeAz938CKRebvWp">
            Kärnan i bemanningsdirektivet är likabehandling. I den föreslagna
            lagens 6 § anges att ett bemanningsföretag, under den tid en arbetstagares
            uppdrag i kundföretaget varar, ska tillförsäkra arbetstagaren
            minst de grundläggande arbets- och anställningsvillkor som skulle
            ha gällt om han eller hon hade anställts direkt av kundföretaget
            för att utföra samma arbete. Kravet på likabehandling i fråga
            om lön gäller, enligt 8 §, inte arbetstagare som har tillsvidareanställning
            och får lön mellan uthyrningsuppdragen. Detta eftersom lönefrågan
            redan regleras i de kollektivavtal som svenska bemanningsföretag
            omfattas av.
          </p>
          <head xml:id="i-Vv2BLW5398o5a83enDF1a" type="h2">
            4.2 Rätt att på begäran ta del av affärsavtal
          </head>
          <p xml:id="i-AsLE9q5NnawKSQxiaACLTZ">
            Under övriga skyldigheter för bemanningsföretag saknar vi en
            bestämmelse om att den uthyrda arbetstagaren och dennes arbetstagarorganisation
            ska ha rätt att på begäran ta del av bemanningsföretagets affärsavtal
            för att kontrollera att det inte finns några klausuler som hindrar
            den uthyrda arbetstagaren från att ta anställning vid ett kundföretag
            som hon eller han utför eller har utfört arbete för. Lagen bör
            därför kompletteras med en sådan bestämmelse. Detta bör riksdagen
            som sin mening ge regeringen till känna.
          </p>
          <head xml:id="i-DniZgnw2TnmAsDbFNwMSqs" type="h2">
            4.3 Permanenta behov ska inte tillgodoses genom inhyrning
          </head>
          <p xml:id="i-2XNnae8sYwmJGcnW7rJYvA">
            Uthyrning av arbetskraft blev tillåten i och med 1991 års lagstiftning.
            Lagen innehöll regler som syftade till att hindra missbruk. Bland
            annat fick inhyrning endast ske vid tillfälliga behov av arbetskraft,
            och en enskild arbetstagare fick inte vara uthyrd till samma kundföretag
            längre än fyra sammanhängande månader om inte annat överenskommits
            i kollektivavtal. Dessa regler avskaffades 1993. Den borgerliga
            majoriteten menade att det av kostnadsskäl var liten risk att
            uthyrningstiderna därmed skulle bli långa. Oppositionen var kritisk
            mot borttagandet av reglerna och menade att det öppnade upp för
            kringgående av lag och kollektivavtal. Med facit i hand så underskattade
            den borgerliga majoriteten risken för permanent inhyrning.
          </p>
          <p xml:id="i-VLC1kMoqyuz53YYrNqEn73">
            I dag sker uthyrning av arbetstagare i allt större utsträckning
            för att tillfredställa permanenta behov hos kundföretagen. Permanent
            inhyrning innebär ett missbruk av bemanningsföretag och skapar
            problem på arbetsmarknaden. Relationerna vid uthyrning är mer
            komplicerade än förhållandet mellan arbetsgivare och arbetstagare
            eftersom också en tredje part, det inhyrande företaget, är inblandat.
            Det försvårar möjligheterna att driva en effektiv facklig verksamhet.
            Det gör det svårare för de fackliga organisationerna att skydda
            arbetstagarens anställnings- och arbetsvillkor och att undvika
            diskriminering och godtycke. Det är också svårare för anställda
            i uthyrningsföretag att få det inflytande i arbetslivet som de
            har rätt till, och de har också ofta mindre möjlighet att ta del
            av kompetensutvecklande åtgärder.
          </p>
          <p xml:id="i-Q2e2CffSBjDqfKZbGJWw79">
            Regeringen anser inte att det finns tillräckligt starka skäl
            för att föreslå att det inte ska vara tillåtet med permanent uthyrning
            eftersom den förutsätter att arbetsgivare tillämpar lagar och
            kollektivavtal på ett korrekt och ansvarsfullt sätt. Vi delar
            inte denna bedömning.
          </p>
          <p xml:id="i-9gR1SGcJDzYxy4EF9V5zJh">
            Med anledning av vad som anförts anser vi att den föreslagna
            lagen om uthyrning av arbetstagare bör tillföras en bestämmelse
            om att det inte ska vara tillåtet att använda inhyrning för att
            tillgodose permanenta arbetskraftsbehov. Detta bör riksdagen som
            sin mening ge regeringen till känna.
          </p>
          <head xml:id="i-9QHyzSC2TWQzVqBw3giN9e" type="h2">
            4.4 Vetorätten behöver stärkas
          </head>
          <p xml:id="i-MUapSkgLYqDf9GvhZ18STw">
            I sin argumentation om varför det inte skulle finnas skäl att
            införa ett förbud mot permanent uthyrning anför regeringen att
            en arbetstagarorganisation kan lägga in ett veto mot inhyrning
            av arbetstagare om den av arbetsgivaren tilltänkta åtgärden kan
            antas medföra att lag eller kollektivavtal åsidosätts eller att
            den annars strider mot vad som är allmänt godtaget inom parternas
            avtalsområde. Vi anser att vetorätten inte är tillräckligt stark.
          </p>
          <p xml:id="i-MKsKNE1rz8C6u7326T6U99">
            Enligt 38 § medbestämmandelagen (MBL) ska en arbetsgivare innan
            beslut om inhyrning av arbetskraft på eget initiativ förhandla
            med den arbetstagarorganisation i förhållande till vilken han
            är bunden av kollektivavtal för det avsedda arbetet. Har förhandling
            enligt 38 § ägt rum och arbetstagarorganisationen förklarar att
            den tänkta åtgärden kan antas medföra att lag eller kollektivavtal
            åsidosätts eller att åtgärden strider mot vad som är allmänt godtagbart
            inom parternas avtalsområde får åtgärden inte beslutas eller verkställas
            av arbetsgivaren.
          </p>
          <p xml:id="i-WgrSz2qtiGRcioextNRgRC">
            Syftet med reglerna om facklig vetorätt i 39 § MBL är att förhindra
            ekonomisk brottslighet, brott mot arbetsrättsliga regler och mot
            annan lagstiftning. Vetorätten har bidragit till att sanera tvivelaktiga
            verksamheter.
          </p>
          <p xml:id="i-W5UA8NiYsiQJywqSxBzsmW">
            Förutsättningen för att en facklig organisation ska kunna utnyttja
            sin vetorätt är att förhandlingar ägt rum enligt 38 § MBL. Om
            arbetsgivaren inte fullgör sin förhandlingsskyldighet kan inget
            veto läggas. Arbetsgivare ska inte ha fördelar av att bryta mot
            lagen. Därför bör fackliga organisationer kunna använda vetorätten
            även om arbetsgivaren brustit i sin förhandlingsskyldighet enligt
            38 §.
          </p>
          <p xml:id="i-LcjnaRj5i6NrMvhPCvgmrf">
            Kollektivavtalen är en grundsten i den svenska arbetsmarknadsmodellen
            och utgör garant för löner och andra villkor för arbetstagarna.
            Formuleringen strider mot vad som är allmänt godtaget inom parternas
            avtalsområde är ett för vagt begrepp för att fackföreningar ska
            kunna lägga veto mot anlitande av uthyrningsföretag som bedriver
            social dumpning. Inte minst för att förhindra att utländska arbetare
            utnyttjas och diskrimineras genom sämre löner och anställningsvillkor
            bör avsaknad av kollektivavtal enskilt kunna utgöra grund för
            facklig vetorätt mot inhyrning.
          </p>
          <p xml:id="i-M78ip2rTe5KDmSASvMKLNH">
            Den fackliga vetorätten bör stärkas i enlighet med vad som anförts.
            Detta bör riksdagen som sin mening ge regeringen till känna.
          </p>
          <head xml:id="i-LwFuguU38p72y8YoWqaKjc" type="h2">
            4.5 Inhyrning ska inte vara tillåten när tidigare anställda har
            företrädesrätt till återanställning
          </head>
          <p xml:id="i-DzCLeQW5dzDhzy7bhRsNsM">
            Arbetsdomstolens praxis innebär att det normalt sett inte sker
            någon prövning av saklig grund när arbetsgivare säger upp på grund
            av arbetsbrist. Det arbetsrättsliga begreppet arbetsbrist innebär
            inte att det nödvändigtvis är brist på arbete i verksamheten.
            Arbetsgivare kan med nuvarande praxis åberopa tekniska, ekonomiska
            eller organisatoriska skäl för att säga upp sin personal oavsett
            om det finns mycket eller lite arbete att utföra. I arbetsbristsituationen
            ligger arbetstagarnas anställningstrygghet i turordningsreglerna
            och i företrädesrätten till återanställning.
          </p>
          <p xml:id="i-5Ae7hjjWqzYWpD1Neux6jY">
            Sedan Arbetsdomstolens dom i det s.k. Abu Garcia-målet år 2003
            har arbetsgivare kunnat säga upp anställda och i stället hyra
            in helt andra personer för att utföra deras arbete. Det innebär
            att anställningsskyddet sätts ur spel. Så var det inte tänkt när
            LAS skrevs. Då var bemanningsföretag förbjudna och ingen kunde
            tänka sig dagens situation.
          </p>
          <p xml:id="i-W8bpH5LyPfhVo475XnGPRw">
            Konsekvenserna av luckan i lagen är uppenbara. I uppmärksammade
            fall har arbetsgivare sagt upp, eller hotat med att säga upp fast
            anställd personal för att ersätta dem med inhyrd arbetskraft.
            Hotet att ersätta de anställda med inhyrda har använts i utpressningssyfte,
            för att förhandla ned lokala kollektivavtal och för att kunna
            säga upp anställda utan hänsyn till regler om anställningstid
            och kvalifikationer. Avsaknaden av ett uttryckligt förbud mot
            att kringgå återanställningsrätten genom att anlita uthyrningsföretag
            strider mot lagens syfte.
          </p>
          <p xml:id="i-AnysxqSL9eSvqdyYYWQoZS">
            Vi förväntar oss därför att regeringen agerar för att täppa till
            den lucka i LAS som är grunden till problemet. Regeringen bör
            snarast återkomma med ett förslag på en tydlig skrivning i lagen
            om anställningsskydd där det uttryckligen framgår att det inte
            är tillåtet att hyra in arbetstagare från bemanningsföretag när
            det finns tidigare anställda som har företrädesrätt till återanställning.
            Detta bör även tydliggöras i lagen om uthyrning av arbetstagare.
            Detta bör riksdagen begära.
          </p>
          <head xml:id="i-5s6fQRsEugUaCuSBF3JpEG" type="h2">
            4.6 Utstationering av uthyrda arbetstagare
          </head>
          <p xml:id="i-TboLRtwo6kTEjgQn3Gm9rf">
            Uthyrda arbetstagare är i en utsatt position, och det finns därför
            behov av ett särskilt skydd för dessa. Det gäller inte minst för
            de arbetstagare som är både uthyrda och utstationerade från annat
            land. Den föreslagna lagstiftningen tillkommer visserligen med
            anledning av att EU:s bemanningsdirektiv, som gäller för länder
            inom EU/EES, ska genomföras i Sverige. Det finns dock inget som
            hindrar att Sverige utvidgar likabehandlingsprincipen till att
            gälla även för inhyrda från resten av världen. Vi menar därför
            att en bestämmelse om likabehandling av uthyrda arbetstagare i
            förhållande till kundföretagets anställda bör införas även för
            uthyrda arbetstagare som är anställda vid bemanningsföretag i
            länder utanför EU/EES. Detta bör riksdagen som sin mening ge regeringen
            till känna.
          </p>
          <p xml:id="i-9dBrUiAa3M2Nf95WyLmYNc">
            De senaste årens avslöjanden om hur bl.a. bärplockare och skogsarbetare
            har lurats och utnyttjats av utländska bemanningsföretag borde
            ha sopat undan alla tvivel på att en sådan reglering behövs.
          </p>
          <p xml:id="i-P46Tfct4QbfNDwfYVRkTyY">
            Antagandet av EU:s bemanningsdirektiv innebär att uthyrda arbetstagare
            ska ha minst samma lön och villkor som de skulle ha haft om de
            hade anställts direkt i kundföretaget. Det innebär en förändring
            i förhållande till EU-domstolens dom i Lavalmålet där domstolen
            slog fast att endast vissa minimivillkor kan krävas med stöd av
            stridsåtgärder. Lavaldomen skapade en motsättning mellan EU:s
            regler om fri rörlighet och svensk lagstiftning om konflikträtt.
            I stället för att värna vår kollektivavtalsmodell anpassade regeringen
            svensk lagstiftning till EU-domstolens tolkning. Det resulterade
            i den s.k. lex Laval som på flera punkter t.o.m. går längre i
            inskränkningen av de fackliga rättigheterna än vad EU-domstolens
            dom krävde.
          </p>
          <p xml:id="i-YZsdSmVEWCwhTowwAd4LXR">
            Efter att lex Laval införts i svensk lag har det blivit alltmer
            uppenbart att EU-domstolens tolkning i Lavaldomen m.fl. domar
            också står i konflikt med ILO:s kärnkonvention om förenings- och
            förhandlingsrätt. ILO:s föreningsrättskommitté godtar inte inskränkningar
            av konflikträtten av handelsskäl, vilket är vad lex Laval innebär.
            ILO:s expertkommitté har slagit fast att de inskränkningar i konflikträtten
            som är en följd av EU-domstolens tolkning i Lavaldomen m.fl. domar
            är en otillåten inskränkning av grundläggande mänskliga och fackliga
            rättigheter. Detta eftersom konflikträtten inte får inskränkas
            genom att en stridsåtgärds proportionalitet vägs mot en idé om
            fri etablering eller fri rörlighet för tjänster.
          </p>
          <p xml:id="i-HUxaC1jx3kytcchofZ2qUw">
            Det är också tveksamt om Sverige med lex Laval lever upp till
            sina åtaganden enligt EU:s stadga om de grundläggande rättigheterna,
            artikel 11 i Europakonventionen och Europarådets sociala stadga.
            Vi är nu i en situation där vår kollektivavtalsmodell undermineras
            och där Sverige inte lever upp till sina internationella åtaganden
            när det gäller grundläggande fackliga rättigheter.
          </p>
          <p xml:id="i-C1V1Eeb7PrFZcoGsaUPdKS">
            De regler som regeringen nu föreslår innebär att förenings-,
            förhandlings- och konflikträtten vidgas något i förhållande till
            lex Laval. De grundläggande problemen kvarstår dock. De kan inte
            lösas enbart med en reglering som avser utstationerade uthyrda
            arbetstagare. Vi ser ett stort behov av lösningar som på lång
            sikt kan utveckla och stärka vår kollektivavtalsmodell. En förutsättning
            för detta är att lex Laval rivs upp. Regeringen har nyligen gett
            direktiv till en parlamentarisk utredning om utstationering på
            svensk arbetsmarknad. Det räcker inte att se över utstationeringsssituationen
            i Sverige och hur den s.k. bevisregeln har tillämpats. I direktiven
            saknar vi uppdraget att föreslå lösningar som innebär att Sverige
            kan leva upp till sina internationella åtaganden i fråga om grundläggande
            fackliga rättigheter samtidigt som den svenska kollektivavtalsmodellen
            stärks. Det är viktigt att det redan i direktiven för utredningen
            klargörs att det inte bara är EU-rätten som ska analyseras. Sveriges
            förpliktelser gentemot Europarådet och ILO är lika viktiga. Sveriges
            samtliga internationella åtaganden inom området måste beaktas.
            Därför bör regeringen utfärda tilläggsdirektiv till den parlamentariska
            utredningen om utstationering på svensk arbetsmarknad i enlighet
            med vad som ovan anförts. Detta bör riksdagen begära.
          </p>
          <p xml:id="i-CewMzAvmwwHQvhevoVWR5x">
            De föreslagna ändringarna i lagen (1999:678) om utstationering
            av arbetstagare innebär att vissa bestämmelser i uthyrningslagen
            görs tillämpliga på utstationerade uthyrda arbetstagare. Vi menar
            att utstationeringslagen bör ändras så att likabehandlingsprincipen
            gäller fullt ut för utstationerade uthyrda arbetstagare. Detta
            bör riksdagen som sin mening ge regeringen till känna.
          </p>
          <p xml:id="i-Vj8wNsvDvn5UmFQgTgs3Si">
            I samband med genomförandet av tjänstedirektivet ändrades filiallagen
            så att kravet på utländska företag som bedriver verksamhet i Sverige
            att ha en behörig representant i landet avskaffades. Om det inte
            går att få kontakt med en behörig representant i Sverige för företag
            som utstationerar arbetstagare hit, oavsett om de är uthyrda eller
            ej, underminerar det möjligheten för de fackliga organisationerna
            att teckna kollektivavtal och att utöva kontroll över löner och
            arbetsvillkor. Det står i strid med Sveriges skyldighet enligt
            ILO-konventionerna 98 och 154 att främja kollektiva förhandlingar.
            Det är därför nödvändigt att göra ett tillägg i utstationeringslagen
            om att utstationerande företag ska registrera sin närvaro och
            ha en förhandlingsbehörig företrädare i Sverige. Detta bör riksdagen
            som sin mening ge regeringen till känna.
          </p>
        </div>
        <div xml:id="i-CWm98QMocKX6DdRv1ZrZct" type="motSignatures">
          <list xml:id="i-EnRJN3oURJpsacMq9kyYhN">
            <item xml:id="i-9imfkubMgAxM5Te7MJYuq2">
              Josefin Brink (V)
            </item>
            <item xml:id="i-BNSriXnnsm29wYtphkfW5T">
              Ulla Andersson (V)
            </item>
            <item xml:id="i-N7eeEKHbmu97yaEMGk4y9C">
              Rossana Dinamarca (V)
            </item>
            <item xml:id="i-KVkBEcizGRoBncWZoV29fv">
              Christina Höj Larsen (V)
            </item>
            <item xml:id="i-9rsvh2yRtW9w4ugnTy8z7z">
              Wiwi-Anne Johansson (V)
            </item>
            <item xml:id="i-CSt3ifZrgVQR1WCF9eADLz">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
