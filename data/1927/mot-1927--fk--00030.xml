<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00030">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__30/mot_1927__fk__30-001.pdf"/>
      <fw xml:id="i-PPUQSn543gTd7HM1zcx5oz">
        Motioner i Första kammaren, Nr 30. 3
      </fw>
      <div xml:id="i-RoVMFqbmMep6ErPhxxPC3N" type="motHeader">
        <div xml:id="i-5sWpLGMXzTRrfaM41GcxH3" type="motTitle"/>
        <div xml:id="i-4bwfvv7WnT2VDGSf2qCMBY" type="motSubmissionInfo"/>
      </div>
      <div xml:id="i-ALFCrTHkUf2FrfgzyV6tQh" type="motBody">
        <div xml:id="i-RbNueHcPeJq5aA74kcVWCG">
          <p xml:id="i-24u4JXEitjn3hsFd3Zcqg9">
            Nr 30.
          </p>
          <p xml:id="i-Q31VUmZYo6uXE7FBWYpkrx">
            Av herr Dahl, Adolf, m. fl., om beredande av trygghet och stöd
            åt den sceniska konstens utövning.
          </p>
          <p xml:id="i-6KGobdA6qNQgWrTpghUBdY">
            Teaterns egenartade arbetsförhållanden ha hittills i vårt land
            ställt densam- ma utanför den sociala lagstiftningens omsorg.
            Teaterverksamheten har här ännu ingen annan hand över sig än polis-
            och brandmyndigheternas ordnings- föreskrifter. Det kan visserligen
            vara sant att för konsten böra inga lagar skrivas. Men teaterkonstens
            utövande förutsätter en stor ekonomisk och teknisk apparat, som
            kräver beaktande. En handlande med än så ringa omsättning är enligt
            lag skyldig föra handelsböcker — en teaterdirektör med huru många
            teatrar som helst och hundratals anställda däremot icke. Skådespelarnas
            för- månsrätt för deras lönefordringar ifrågasättes och göres
            beroende av skilda domstolars olika lagtolkning, medan andra arbetsanställda
            redan för årtionden sedan av lagstiftaren fått en tryggad ställning
            härutinnan. En författare, vars verk utan hans medgivande uppföres,
            kan ej hindra tillgreppet innan det är begånget. För att bliva
            teaterdirektör krävas varken konstnärliga kvalifika- tioner eller
            ekonomisk vederhäftighet. Vederbörande riskerar ingen annan kon-
            troll än den offentliga kritikens, och dess domvärjo sträcker
            sig icke bakom kulisserna. Skådespelarna stå härigenom praktiskt
            sett rättslösa. I andra länder, där förhållandena tidigare varit
            ungefär enahanda med våra, har man fått upp ögonen för orättvisorna
            och faran av att låta det fortgå som förr. Sålunda förberedes
            i bl. a. Tyskland och Tjeckoslovakien införande av en särskild
            teaterlag. Andra länder ha redan en sådan, bl. a. Österrike sedan
            1922. Denna österrikiska lag har i detalj ordnat rättsförhållandet
            mellan skåde- spelarna och teaterledarna och visat sig fungera
            till båda parternas belåtenhet och teaterns bästa. ZLagen gäller
            både för teaterpersonalen och för teater- ledarna. Med personal
            förstås alla de som förplikta sig att vid uppförandet av ett sceniskt
            verk lämna sin konstnärliga medverkan. Genom sin klara och » tydliga
            avfattning, sin sociala innebörd och sin strävan att finna nya
            rätts- liga former för att på ett socialt utjämnande sätt ordna
            upp de invecklade förhållandena i teaterns i mycket dolda värld,
            torde den kunna tjäna som förebild för övriga länder. Danmark
            har just i år fått sitt s. k. teaterråd, en av skådespelare, författare-
            och teaterdirektörsorganisationerna utsedd rådgivande myndighet
            till regerin-
          </p>
          <pb facs="riksdagen-motions-pdf/data/1927/mot_1927__fk__30/mot_1927__fk__30-002.pdf"/>
          <fw xml:id="i-JjeRgn3rUg7zScXH5i5VLW">
            4 Motioner i Första kammaren, Nr 30.
          </fw>
          <p xml:id="i-GxVfhYSdVPH9XkoDE8wDNM">
            gens tjänst. Detta råd har att bl. a. avgiva yttranden i frågor,
            som av justitie- departementet eller annat ämbetsverk remitteras
            till detsamma, även konces- sionsfrågor, att hos justitiedepartementet
            framlägga kritik över eller anföra besvär i ärenden, som beröra
            författares eller skådespelares konstnärliga eller ekonomiska
            intressen, att inför departementet uttala sig i principfrågor
            av konstnärlig, ekonomisk och social natur, samt att i vissa fall
            tjänstgöra såsom skiljedomstol. Rådet står också direkt till allmänhetens
            tjänst i frågor, som falla inom dess intressesfär och befogenhet.
            Ute i världen har man också alltmera insett teaterns betydelse
            såsom kultur- faktor och folkbildningselement, och statsmakterna
            ha skyndat att giva den sin plats vid sidan av skolan, museet
            och biblioteket i upplysningens och upp- fostrans tjänst, i klart
            medvetande om att ingen konstform kan verka mera medryckande än
            den dramatiska och att den därigenom är en kungsväg, när det gäller
            att i folkets sinnen leda in tidens strömningar samt att giva
            en lättsmält läxa i bildning och förfining. I Jugoslavien har
            all teater förstat- ligats. Av Tysklands 338 fasta teatrar äro
            omkring 200 i statens och kom- munens ägo och av dem drivas 123
            direkt av stat och kommun. Dessutom underhåller tyska staten 20
            resande teatersällskap för att minska tråkigheten på landsbygden.
            Men deras repertoar består ej av revy- och bondkomik. Och för
            att hålla det uppväxande och kommande släktets ögon öppna för
            teaterns betydelse i kulturellt avseende hava lärostolar i teaterhistoria
            upprättats vid universiteten i Berlin, Kiel, Leipzig, Miänchen
            m. fl. städer. I Tjeckoslovakien ha mera än halva antalet fasta
            teatrar statsanslag, och skådespelarna äro enligt lag sjuk-, pensions-,
            olycksfalls- och arbetslöshetsförsäkrade. I det lilla Schweiz
            åtnjuta ej mindre än 10 teatrar statsunderstöd. Här i Sverige
            har man aldrig lagt denna syn på teatern. Staten har nöjt sig
            med att genom lotterimedel bidraga till täckande av de kungliga
            teatrar- nas skulder samt att — för att inte landsorten skulle
            känna sig alltför styv- moderligt behandlad — under de senaste
            åren på samma sätt understödja An- delsföreningen Skådebanan och
            teaterverksamheten i Göteborg och Hälsingborg med några hundratusen
            kronor. Men någon central permanent kontroll över medlens användande
            till teaterkonstens främjande i kulturtjänst har ej hörts av.
            Oeh den övriga landsorten, har den ej rätt att bliva lika behandlad?
            Har den ej rätt att hoppas på den dag, då den till omväxling får
            se god teater- konst i sina teaterhus? Har den ej rätt att begära,
            att riksdagen icke åter stänger sin dörr för dess teaterfråga?
            Två gånger, 1919 och 1922, ha skådespelarna, författarna och landsortens
            teaterägare genom sina organisationer vädjat till regeringen —
            båda gångerna förgäves. Två gånger, 1920 och 1926, har frågan
            om utredning av hithörande förhållanden genom enskilda motioner
            utan framgång bragts under riksdagens prövning. Vi finna oss icke
            desto mindre föranlåtna att redan nu ånyo bringa hithörande spörsmål
            under riksdagens beaktande. Teaterns numera erkända betydelse
            för svenskt samhällsliv synes oss skänka berättigande åt kravet
            att
          </p>
          <pb facs="riksdagen-motions-pdf/data/1927/mot_1927__fk__30/mot_1927__fk__30-003.pdf"/>
          <fw xml:id="i-XsTfd3N4RyRiYSnBsFM8r5">
            Motioner i Första kammaren, Nr 30. 5
          </fw>
          <p xml:id="i-R4CqQJjC7FKHpHS3p4BJ7w">
            från det allmännas sida ägnas en intresserad och sakkunnig prövning
            av spörs- målen ej mindre om ekonomiskt understöd från samhället
            åt den sceniska konsten än även angående rättslig reglering inom
            teaterns arbetsområde. I förra avseendet synes bl. a. kunna tagas
            under övervägande, huruvida genom lotterivinstmedel en mera varaktig
            bisträckning må kunna ernås, och i fråga om åtgärder å det rättsliga
            området torde böra komma i beaktande såväl vissa bestämmelser
            av offentlig rättslig natur (om ej direkt koncessionssystem så
            dock myndighetsprövning i viss omfattning av materiella och ideella
            förut- sättningar för teaterverksamhet) som även en reglering
            av skådespelarnas rättsliga ställning gentemot företagaren, därvid
            den ej betydelselösa detaljen av bokföringsskyldighet för teaterverksamhet
            synes utan särskild utredning kunna ordnas. | Med åberopande av
            vad vi sålunda anfört få vi hemställa,
          </p>
          <p xml:id="i-PGUkcS3X9Yp1ewg6SPAKT3">
            att riksdagen ville i skrivelse till Kungl. Maj:t anhålla, att
            utredning måtte verkställas, huruvida och på vilket sätt genom
            lagstiftning och annorledes trygghet och stöd må kunna bjudas
            åt den sceniska konstens utövning samt för riksdagen framläggas
            de förslag, som av sådan utredning må föranledas.
          </p>
          <p xml:id="i-yyECqekRSwyTkFAvRdJiM" type="date">
            Stockholm den 19 januari 1927.
          </p>
          <p xml:id="i-7syjzfyvWF1X98pPWq9GJT" type="signatureBlock">
            Adolf Dahl. S. H. Kvarngelius. Harald Åkerberg. Leon. Ljunglund
            Paul Magnuson. S. Luterkort.
          </p>
          <pb facs="riksdagen-motions-pdf/data/1927/mot_1927__fk__30/mot_1927__fk__30-004.pdf"/>
        </div>
      </div>
    </body>
  </text>
</TEI>
