<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_384/mot_200506_MJ_384-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ384 pnr: c563
          </p>
          <p>
            Motion till riksdagen 2005/06:MJ384
          </p>
          <p>
            av Birgitta Sellén och Håkan Larsson (c)
          </p>
          <p>
            Biodrivmedel
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om behovet av statligt stöd till forskning och
            teknikutveckling inom biodrivmedelsproduktion. 2. Riksdagen tillkännager
            för regeringen som sin mening vad i motionen anförs om behovet
            av att stimulera till ökad odling av råvaror som kan användas
            till framställning av biodrivmedel. 3. Riksdagen tillkännager
            för regeringen som sin mening vad i motionen anförs om att Västernorrlands
            län och Västerbottens län ges utökade möjligheter att bli försökslän.
          </p>
          <p>
            Motivering
          </p>
          <p>
            Vad säger vi till våra barn och barnbarn om 20 år när de frågar
            varför vi inte satte stopp, varför vi lät allt fortsätta och med
            det lämnade över ett jordklot med sämre förutsättningar till en
            bra miljö och där klimatförändringar ger stormar och översvämningar?
            Säger vi att vi inte visste bättre? De senaste 15 åren har alla
            delar i samhället minskat sina utsläpp av växthusgaser, utom transportsektorn.
            Man vet att ungefär en tredjedel av de globala utsläppen av koldioxid
            kommer från transporter. Hälften av alla transporter är av kommersiell
            art och hälften är privata. Scenariot är mycket oroväckande när
            det gäller koldioxiden. Om inget kan stoppa utsläppen är framtiden
            oerhört oroande. Transportsektorn, som i dag är blodomloppet för
            hela industrisamhället, är beroende av olja som drivmedel. I dag
            importerar EU 70 260 av vår olja. Tendenser ser likadana ut i
            hela världen. Samtidigt minskar möjligheten att producera olja.
            Vi står alltså inför fakta! I dag har vi för mycket fossil energi
            baserad på kol, olja och gas. Ju mer vi använder av fossil energi
            desto större blir vårt klimatproblem. De importerade fossila bränslena
            bidrar till globala miljöproblem genom sina restprodukter. De
            måste ersättas med förnybara
          </p>
          <pb facs="riksdagen-motions-pdf/data/200506/mot_200506_MJ_384/mot_200506_MJ_384-0002.pdf"/>
          <p>
            2005/06:MJ384
          </p>
          <p>
            energislag. Biobränsle är ett sådant. En satsning på biodrivmedel
            från inhemska resurser gör oss mindre sårbara. Det skapar också
            arbetstillfällen, och inte minst är det bra för miljön. Ett EU-direktiv
            från 2003 anger målet om att andelen biodrivmedel eller andra
            förnybara drivmedel ska öka successivt till 5,75 26 fram till
            år 2010. För att uppnå det behövs långsiktiga närings- och skattepolitiska
            incitament, en standardisering av biodrivmedel, fortsatt statligt
            stöd till forskning och teknikutveckling. Att förändra transporterna
            i riktning mot förnybara drivmedel och hållbarhet är ett måste
            för att vi ska kunna minska växthuseffekten, som leder till klimatförändringar.
            Vi har därför ett stort näringslivsprojekt framför oss när det
            gäller att producera biodrivmedel. Det är ett projekt som vi har
            alla möjligheter att klara av eftersom vi har de råvaror som behövs
            för att producera biodrivmedel. Vi kan också öka tillgången av
            råvaror genom att stimulera till odling av energigrödor på marker
            som i dag ligger i träda. I dag går det mycket pengar ut ur landet
            för att bekosta drivmedel, och vi ser hur oljan påverkar vår ekonomi
            och inflation. Med biodrivmedel i våra fordon kan vi själva producera
            drivmedel lokalt och därmed behålla pengarna i landet och dessutom
            skapa arbetstillfällen. Bio Fuel Region har en ledande ställning
            när det gäller omställning av transportsektorn från bensin och
            diesel till förnybara drivmedel. Det innebär att där finns oanade
            möjligheter att utveckla nya produkter och tjänster för globala
            behov och marknader. Av den anledningen bör Bio Fuel Region (Västernorrland/Västerbotten)
            ges möjligheter att utveckla biodrivmedlen och fullt ut ses som
            ett försöksområde där staten tillför resurser för fortsatt utveckling.
          </p>
          <p>
            Stockholm den 28 september 2005
          </p>
          <p>
            Birgitta Sellén (c) Håkan Larsson (c)
          </p>
        </div>
      </div>
    </body>
  </text>
</TEI>
