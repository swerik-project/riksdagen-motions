<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00434">
  <teiHeader>
    <fileDesc>
      <titleStmt>
        <title>Behov av bättre vårdorganisation för sällsynta diagnoser</title>
        <author corresp="i-4NG88U8krkk9AQubiitWt6">av Christina Zedell (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behov av bättre vårdorganisation för sällsynta diagnoser</title>
          <idno type="rdwebb">H102So434</idno>
          <rs type="number">So434</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So434/text</ref>
          <ref type="dokument_url_html">http://data.riksdagen.se/dokument/H102So434</ref>
          <ref type="dokumentstatus_url_xml">http://data.riksdagen.se/dokumentstatus/H102So434</ref>
          <ref type="doc">http://data.riksdagen.se/fil/A526B9DD-D945-4C82-94B3-74CCA3D85772</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LJC9ynuQ7YZpkNtGHCNkpp" type="signed"/>
        <correspContext corresp="i-LJC9ynuQ7YZpkNtGHCNkpp">
          <note type="signatory" corresp="i-4NG88U8krkk9AQubiitWt6"/>
        </correspContext>
        <correspAction xml:id="i-7eCVBYC4vjcXj342dF97Fv" type="numbering">
          <date when="2013-10-07"/>
        </correspAction>
        <correspAction xml:id="i-F8Rf25YTinHshb6kgkUCr4" type="submission">
          <date when="2013-10-03"/>
        </correspAction>
        <correspAction xml:id="i-CXDwbqy4jACHFrp4o2xFo3" type="transfer">
          <date when="2013-09-27"/>
        </correspAction>
        <correspAction xml:id="i-QyBVVdsa29QeBqYwWLCQXE" type="assigned"/>
        <correspContext corresp="i-QyBVVdsa29QeBqYwWLCQXE">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4cVZbd3tKAmsMtWavG527X" type="motHeader"/>
      <div xml:id="i-76eDRpBBs89yxxERfUhboP" type="motBody">
        <div xml:id="i-KXo6Eyvbx5YUJRufH9iB2m" type="motProposal" subtype="förslag">
          <head xml:id="i-TNE2DUbavTW9N5eefLVXEJ">
            Förslag till riksdagsbeslut
          </head>
          <list xml:id="i-9jtcBZCvCyPU8Tnn2WY3Cs" style="ol">
            <item xml:id="i-63fLBZftJgRDUdUYzBEkXp">
              Riksdagen tillkännager för regeringen som sin mening vad som
              anförs i motionen om att skapa förutsättningar för att, på nationell
              nivå, kunna ge ett samordnat stöd till uppbyggnaden av regionala
              medicinska center för sällsynta diagnoser.
            </item>
            <item xml:id="i-8osrQuY4nJGV6WaUUzFxRu">
              Riksdagen tillkännager för regeringen som sin mening vad som
              anförs i motionen om att ha den nationella cancerstrategin som
              en förebild för motsvarande centrala och samordnande insatser
              vid utvecklandet av regionala medicinska center för sällsynta
              diagnoser.
            </item>
            <item xml:id="i-GzXSKYg8Fq8GSofnsB7EgT">
              Riksdagen tillkännager för regeringen som sin mening vad som
              anförs i motionen om att verksamheten vid de regionala medicinska
              centren för sällsynta diagnoser ska bedrivas ur ett livstidsperspektiv.
            </item>
            <item xml:id="i-66AquyifVNvEHRxMzFUWTF">
              Riksdagen tillkännager för regeringen som sin mening vad som
              anförs i motionen om nödvändigheten av att utveckla ett nytt remitteringssystem,
              där vårdtagare med sällsynta diagnoser har rätt att få specialiserad
              vård där den finns – oavsett landstingsgränser eller befintlig
              vård lokalt.
            </item>
          </list>
        </div>
        <div xml:id="i-Jh1L8EQsWTREZgmjHuKE1v" type="motContent">
          <head xml:id="i-FLvGvH7EMvWjkLQfmMkvHE" type="h1">
            Motivering
          </head>
          <p xml:id="i-Rm6GWVYcxC2BfHZ5QPFxk6">
            I oktober 2011 beslutade regeringen att ge Socialstyrelsen i
            uppdrag att ta fram underlag till en strategi för sällsynta sjukdomar,
            detta i enlighet med rekommendationen från Europeiska unionens
            råd från juni 2009, om en satsning avseende sällsynta sjukdomar.
            Strategiförslaget är publicerat i rapporten Sällsynta sjukdomar
            – En slutrapport om nationell funktion och förslag till strategi,
            2012-10-31. Slutrapporten överlämnades till Socialdepartementet
            för fortsatt beredning.
          </p>
          <p xml:id="i-YQkXgkfqtBWe5ANKeZfrqe">
            Center för sällsynta diagnoser kan ses som en grundpelare för
            att övriga delar/insatsområden av strategin ska kunna förverkligas.
            Centren ska ha en helhetsbild av diagnoserna som de ansvarar för,
            vilket omfattar samtliga vårdinsatser som är aktuella för diagnoserna,
            både avseende sporadiska behandlingar och regelbundna habiliterings-
            eller rehabiliteringsinsatser.
          </p>
          <p xml:id="i-5URFrgFyAig4yQubC9PpKt">
            Centren sköter koordineringen av samtliga vårdinsatser och ansvarar
            för vården av personer med sällsynta diagnoser under hela livet,
            eller så länge behov finns. Den kunskap och samlade erfarenhet
            som centren successivt bygger upp av hur diagnosen påverkar hela
            livssituationen, kan ge stöd och information som underlättar vardagen
            för dessa personer.
          </p>
          <p xml:id="i-NG6QRp7ptEanZgiE42nz7j">
            Vid landets universitetssjukhus etableras nu regionala medicinska
            center för sällsynta diagnoser. Samverkan är här A och O, dels
            för att de då kan dra nytta av varandras erfarenheter och dels
            för att så många diagnosgrupper som möjligt får tillgång till
            center. Det är därför lätt att konstatera att det behövs en gemensam
            nationell styrning, med bred professionell kompetens och brukarinflytande.
          </p>
          <p xml:id="i-MHxNQ6HLCJbXeSjS1Hmpor">
            Inspiration till detta kan återfinnas i de centralt styrda satsningar
            som gjorts inom den nationella cancerstrategin. Strategin handlar
            bland annat om att etablera sex regionala cancercenter. De regionala
            centren samordnas av resurser vid Sveriges Kommuner och Landsting
            (SKL). Kvalitetskriterier måste uppfyllas för att sjukhusen ska
            få medel till verksamheten som omfattas av cancerstrategin.
          </p>
          <p xml:id="i-XhmEpFkgAksvgPbm7ZF3vP">
            Arbetet med den nationella cancerstrategin visar på möjligheterna
            att komma tillrätta med brister som ojämlik vård och fragmentiserade
            vårdkedjor, vilket även drabbar personer som har sällsynta diagnoser.
            Att ha cancerstrategin som förebild kan därför troligen även förbättra
            vården för personer som har sällsynta diagnoser.
          </p>
          <p xml:id="i-DFKUP5vW6rxApW17aCFXY2">
            Ett av de största hindren i vården för personer som har sällsynta
            diagnoser och tillstånd är landstingsgränserna och svårigheten
            att bli remitterad till rätt specialistvårdsinstans, i den mån
            sådan finns. Dagens system för specialistvårdsremisser, som kan
            vara landstingsöverskridande, är inte anpassat för dem som har
            sällsynta diagnoser.
          </p>
          <p xml:id="i-P5d4trEzpi4MmeWC58m2Tz">
            Remittering bekostas i regel endast av hemlandstinget, om motsvarande
            vård visserligen finns i det egna landstinget men anses vara otillräcklig.
            I det gängse sällsynta scenariot finns ingen lokal vårdgivare
            att jämföra med. Detta utgör ett grundläggande hinder för att
            diagnosbäraren ska kunna få specialistvårdsremiss till ett annat
            landsting.
          </p>
          <p xml:id="i-XvxkxN3b2QrhHoqHvXdJRF">
            Centraliserad vård för små brukargrupper vid regionala/nationella
            medicinska center är det bästa sättet att göra vården mer jämlik
            och säker. Därför är det nödvändigt att utveckla ett nytt system,
            där de med sällsynta sjukdomar och tillstånd har rätt att få specialiserad,
            diagnosspecifik vård där den finns – oavsett landstingsgränser
            eller befintlig vård lokalt. Fokus bör vara på de diagnoser vars
            vårdbehov inte tillgodoses i det befintliga vårdsystemet.
          </p>
        </div>
        <div xml:id="i-YCoAwLMVdG43VXScz5n4Tx" type="signatureBlock">
          <list xml:id="i-SGGuYm3L3dvcCjQdyXz66h">
            <item xml:id="i-8mFR1JvVFEPptAynX4V3Dg" who="i-4NG88U8krkk9AQubiitWt6" type="signature">
              Christina Zedell (S)
            </item>
          </list>
        </div>
      </div>
    </body>
  </text>
</TEI>
