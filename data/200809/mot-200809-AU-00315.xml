<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00315">
  <teiHeader>
    <fileDesc>
      <titleStmt>
        <title>Utjämningssystem för jämställda löner</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utjämningssystem för jämställda löner</title>
          <idno type="rdwebb">GW02A315</idno>
          <rs type="number">A315</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A315/text</ref>
          <ref type="dokument_url_html">http://data.riksdagen.se/dokument/GW02A315</ref>
          <ref type="dokumentstatus_url_xml">http://data.riksdagen.se/dokumentstatus/GW02A315</ref>
          <ref type="doc">http://data.riksdagen.se/fil/B188C794-6475-4C21-88E7-61CC139E54D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MucADJeewHFcj4GDUa3hzF" type="signed"/>
        <correspContext corresp="i-MucADJeewHFcj4GDUa3hzF">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-3XMBECRDHLa512Vecq1e3q" type="numbering">
          <date when="2008-10-07"/>
        </correspAction>
        <correspAction xml:id="i-21t43qVcVvwwtXnc1C8k2g" type="submission">
          <date when="2008-10-06"/>
        </correspAction>
        <correspAction xml:id="i-3WHNRqyuC36crmyHhoTqjM" type="transfer">
          <date when="2008-10-03"/>
        </correspAction>
        <correspAction xml:id="i-2RpURVn5Wd4YSs6DHq2Tko" type="assigned"/>
        <correspContext corresp="i-2RpURVn5Wd4YSs6DHq2Tko">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N7FrJmm5rzgJng7LeqA32Z" type="motBody">
        <div xml:id="i-9LkdurJTQPi3Lmuo1aMk4T" type="motProposal" subtype="förslag">
          <head xml:id="i-863TA6HoPPEKcrRPPnEFN3">
            1 Förslag till riksdagsbeslut
          </head>
          <p xml:id="i-T4NhUk4zua85WNuyZpd41q">
            Riksdagen begär att regeringen återkommer med förslag om ett
            statligt finansierat löneutjämningssystem för kommunsektorn.
          </p>
        </div>
        <div xml:id="i-6htKvhmV8K949P4dCmKuAt" type="motContent">
          <head xml:id="i-6LPVxsCFBZzdkVcuhKZ22m" type="h1">
            2 Den ojämställda arbetsmarknaden
          </head>
          <p xml:id="i-LaLMyqYa3v5Km4fNN83fbC">
            Det är ingen nyhet att kvinnors arbete värderas lägre än mäns.
            Kvinnor har i alla tider fått bära den kostnad som är förenad
            med förmågan att föda barn i form av sämre anställningsvillkor
            och lägre löner. År 1927 lades de första motionerna i riksdagen
            om lika lön för lika arbete. År 1953 kom den första utredningen
            om lika lön för män och kvinnor, då i det statliga lönesystemet.
            På 1960-talet avskaffades de särskilda kvinnolönetarifferna. År
            1980 trädde den första jämställdhetslagen med ett förbud mot lönediskriminering
            i kraft. I dag har kvinnor i teorin rätt till lika lön som män
            för likvärdigt arbete men i praktiken ser det annorlunda ut. I
            fördelningen av det betalda och det obetalda arbetet har kvinnor
            fortfarande det största ansvaret för omsorgsarbetet. Kvinnor tar
            fortfarande ut merparten av föräldraledigheten, både vid barnets
            födelse och när barnet är sjukt. Den här arbetsdelningen mellan
            könen samspelar med och upprätthåller könssegregeringen på arbetsmarknaden.
            Precis som i samhället i stort är fördelningen av makt och status
            orättvis och ojämlik mellan kvinnor och män på arbetsmarknaden.
          </p>
          <p xml:id="i-MSsXPrg8dFTtUuknbUXjog">
            Lönerna i kvinnodominerade yrken måste höjas. Både av rättviseskäl
            och för att vi ska kunna rekrytera och behålla personalen i hälso-
            och sjukvården, omsorgen, skolan och inom alla andra yrken som
            är nödvändiga för vår välfärd.
          </p>
          <p xml:id="i-YZv3bCfPgLpd9rnEoCD2tb">
            FN:s kommitté för avskaffandet av diskriminering av kvinnor uttrycker
            i en rapport från 2008 sin oro över den stora yrkessegregationen
            och löneklyftan mellan kvinnor och män samt det faktum att mindre
            än 20 procent av föräldraledigheten tas ut av pappor. Kommittén
            ber därför Sverige att prioritera förverkligandet av reell jämställdhet
            mellan kvinnor och män på arbetsmarknaden. Sverige uppmanas att
            följa utvecklingen genom att bl.a. samla in och analysera uppgifter
            uppdelade på kön, kompetens, deltids- respektive heltidsarbete
            inom olika sektorer och att kartlägga konsekvenserna av de åtgärder
            som vidtagits och de resultat som uppnåtts. Sverige uppmanas även
            att vidta aktiva och konkreta åtgärder för att komma till rätta
            med yrkessegregationen, både horisontellt och vertikalt, samt
            att utjämna löneskillnaderna mellan kvinnor och män.
          </p>
          <p xml:id="i-DS8wYav5sB6uz8kLFUibbL">
            Vänsterpartiets politik syftar till att bryta med könsdiskriminerande
            strukturer i arbetslivet och att skapa förutsättningar för både
            kvinnor och män att förvärvsarbeta på lika villkor och få lika
            betalt för likvärdigt arbete. Arbetsmarknadens parter har ett
            stort ansvar för att arbeta mot könsdiskriminerande löneskillnader,
            men även politikerna måste bli bättre på att ta ett övergripande
            ansvar för dessa frågor. Eftersom välfärdssektorn ägs gemensamt
            och finansieras av gemensamma medel har offentliga arbetsgivare
            ett särskilt krav på sig att vara föregångare i jämställdhetsarbetet.
            Arbetsgivarna i offentlig verksamhet är förtroendevalda, och det
            innebär att demokratins räckvidd där är större än i den privata
            sektorn. Därför vill vi skapa ett löneutjämningssystem, en modell
            med viktade statsbidrag till kommuner och landsting som ekonomiskt
            stimulerar de offentliga arbetsgivare som är framgångsrika med
            att systematiskt reducera osakliga löneskillnader mellan könen.
            Läs mer om våra förslag för en jämställd arbetsmarknad i motionen
            2007/08:A250 En feministisk arbetsmarknadspolitik.
          </p>
          <head xml:id="i-NYC2BkZLqkpRLNQUmBCKzj" type="h1">
            3 Löneklyftan
          </head>
          <p xml:id="i-LFixXfaSFiyVYcBVyCpZAx">
            Lönediskrimineringen av kvinnor tar sig flera olika uttryck.
            Dels finns den rena lönediskrimineringen då kvinnor får sämre
            betalt än män för att utföra samma arbete. Dels finns problemet
            med den s.k. befattningsdiskrimineringen, det vill säga att män
            oftare befordras till mer kvalificerade och välbetalda arbetsuppgifter
            än kvinnor. Det mest omfattande problemet är dock undervärderingen
            av kvinnodominerade yrken jämfört med mansdominerade. Till exempel
            har den som packar upp varor i en butik mindre betalt än den som
            hanterar samma varor på grossistens lager. De förra är oftare
            kvinnor, de senare oftare män.
          </p>
          <p xml:id="i-8Ser9oZW7JAHXZMpC2oV3n">
            Inkomst- och löneklyftan och de stora skillnaderna i anställningstrygghet
            mellan kvinnor och män är de tydligaste delarna av ojämlikheten
            på arbetsmarknaden. År 2006 tjänade kvinnor i genomsnitt 84,2
            procent av mäns löner, det vill säga kvinnor hade cirka 16 procent
            lägre lön än män. Efter standardvägning, det vill säga när hänsyn
            har tagits till kvinnors och mäns olika ålder, utbildning, arbetstid,
            och att kvinnor och män finns inom olika sektorer samt tillhör
            olika yrkesgrupper, minskar löneskillnaden till 5,3 procent. Av
            de lönepåverkande faktorer som beaktas vid standardavvägningen
            är yrke den variabel som förklarar den största löneskillnaden.
            Den genomsnittliga ovägda löneskillnaden mellan kvinnor och män
            är cirka 8 procent inom kommunerna. När hänsyn tas till ålder
            minskar löneskillnaden med cirka 0,34 procentenheter. Åldersfaktorn
            har alltså relativt liten betydelse jämfört med yrkesfaktorn.
            Spridningen av löneskillnader mellan kvinnor och män är betydligt
            högre mellan yrken, oavsett kommun, än spridningen av löneskillnader
            mellan kommuner givet yrket (se pm från RUT dnr 2007:2284).
          </p>
          <p xml:id="i-829Y2WwectBSHWY3m4gPjy">
            För att få till stånd en förändring av de orättvisa lönerna är
            det viktigt att se till alla aspekter av hur löneklyftan uppstår
            och upprätthålls. Dessvärre saknar regeringen både insikt i och
            vilja att förändra de strukturella missförhållanden som skapar
            ojämlikheter mellan könen. De fackliga ansträngningar som gjorts
            för att höja lägstalönerna och bekämpa kvinnors strukturellt lägre
            löneläge har kritiserats av regeringen. När genombrottet för kvinnors
            löner kom i lönerörelsen, och LO-förbunden enades om att kvinnodominerade
            avtalsområden kan kräva ett större utrymme än mansdominerade,
            gick högerregeringen ut och varnade för överhettning i ekonomin.
            Detta är att hävda att lågavlönade kvinnor ska bära ansvaret för
            att dämpa inflationstrycket i ekonomin, samtidigt som inkomstklyftorna
            vidgas genom omfattande skattesänkningar för dem som redan har
            de största inkomsterna och förmögenheterna. Det finns dessvärre
            inget som tyder på att klyftan mellan kvinnors och mäns löner
            kommer att minska eller ens förbli oförändrad med högerregeringens
            politik. Mellan år 2006 och år 2008 ökade gapet mellan kvinnors
            och mäns genomsnittsinkomster med 4 procentenheter (RUT dnr 2008:1320).
            En fördelningsanalys av effekterna av skatte- och utgiftsförändringar
            de senaste åren visar tydligt att högavlönade män i storstadsområden
            är vinnare på regeringens politik medan lågavlönade kvinnor i
            glesbygd är de stora förlorarna (RUT dnr 2008:1318).
          </p>
          <p xml:id="i-Wi68np9CgQw2YKS5eqnouL">
            Vänsterpartiet menar, till skillnad från regeringen, att det
            faktum att kvinnors arbete avlönas sämre än mäns är ett systemfel
            som är invävt i samhällsekonomin. För att komma till rätta med
            problemet är särskilda satsningar på LO-förbundens medlemmar i
            kvinnodominerade yrken helt nödvändiga. Det är därför glädjande
            att LO avsatte ett större löneutrymme åt kvinnodominerade yrken
            i den senaste avtalsrörelsen. Man lyckades även minska löneskillnaden
            mellan kvinno- och mansdominerade jobb i de lokala förhandlingarna.
            Men för att öka takten på utjämningen och komma åt andra orsaker
            till löneskillnader mellan män och kvinnor krävs också politiska
            beslut. Det krävs ett ekonomiskt utrymme och incitament för arbetsgivarna
            att följa upp den centrala avtalsrörelsen med lokala satsningar
            som förstärker fördelningsprofilen mellan kvinnor och män. I kommuner
            och landsting, där många lågt avlönade kvinnor arbetar, har politiker
            ett särskilt ansvar att skapa sådana förutsättningar.
          </p>
          <p xml:id="i-K1fo6dp2iR1sPipv26HBXo">
            Inom ramen för befintlig budget har kommunsektorn möjlighet att
            omfördela pengar för att uppnå detta mål. Ambitionsnivån i arbetet
            med att utjämna löneklyftan är dessvärre mycket varierande i kommunerna.
            Vänsterpartiet föreslår därför en modell med viktade statsbidrag
            som ekonomiskt stimulerar de offentliga arbetsgivare som aktivt
            arbetar för och har framgång med att systematiskt reducera löneskillnader
            mellan könen.
          </p>
          <head xml:id="i-Rz4kXuHxanKyhsJ13hwBP3" type="h1">
            4 Löneutjämningssystem för kommunsektorn
          </head>
          <p xml:id="i-29JTyooJrEtDmt5erF1LCX">
            Vår gemensamt finansierade offentliga sektor är en grundbult
            för att vi ska kunna skapa ett jämställt samhälle. Vänsterpartiet
            vill stimulera lönejämlikhet i offentlig sektor genom att premiera
            de kommuner och landsting som kan visa att de når resultat i arbetet
            med att utjämna könsrelaterade löneskillnader. Vi har därför avsatt
            pengar i vår budgetmotion för år 2009 för att inrätta ett statsbidrag
            som ska skapa incitament att minska löneskillnaderna mellan kvinnor
            och män.
          </p>
          <p xml:id="i-QxJymhX9A7tWsiWjZnhcRy">
            Under en fyraårsperiod vill vi avsätta 10 miljarder kronor i
            statens budget för detta ändamål. Vi utgår från att de totala
            utbetalningarna i systemet bör öka efter hand, varför vi har budgeterat
            för 2 miljarder kronor per år under två år, och 3 miljarder kronor
            per år under två år. Systemet ger alla kommuner extra statsbidrag,
            men gynnar de kommuner som har lyckats med att minska löneskillnaderna
            mellan kvinnor och män. Fördelningen av statsbidraget ska baseras
            på ett jämställdhetsindex som omfattar hela kommunsektorn och
            där skillnaden i genomsnittlig löneinkomst för samtliga kvinnor
            och män mellan 20 och 64 år utgör grunden. Skillnaden uttrycks
            som en procentkvot (kvinnors genomsnittslön/mäns genomsnittslön
            ×100). De kommuner som har ett index över 100 procent, dvs. där
            skillnaden mellan kvinnors och mäns löner är mindre än i kommunsektorn
            i sin helhet, premieras. De kommuner som har större löneskillnader,
            dvs. ett sämre index, får mindre bidrag. Statsbidraget gynnar
            på så sätt kommuner med små inkomstskillnader mellan kvinnor och
            män.
          </p>
          <p xml:id="i-XNpTweVyouah8io6GNZLrq">
            Denna modell lägger fokus på kommuners och landstings ansvar
            att höja kvinnors löner i förhållande till mäns. Utbetalningarna
            ur systemet ska inte ses som en kompensation för högre lönekostnader,
            utan som ett incitament för att bedriva det omfördelningsarbete
            som är nödvändigt för att åstadkomma jämställda löner i offentlig
            sektor. Det är upp till kommunerna själva att bestämma vilka verktyg
            som används för att höja kvinnors löner och på så sätt förbättra
            jämställdhetsindexet. Oavsett om en kommun eller ett landsting
            satsar allt krut på att höja de lägsta lönerna eller att utjämna
            löneskillnader mellan kvinnliga och manliga tjänstemän, eller
            någon annan modell, påverkas indexet positivt vilket gör att utbetalningen
            ur systemet blir större. Utvecklingen i utbetalningar från systemet
            över tid skulle synliggöra kommunernas ansträngningar och resultat
            i arbetet för att skapa jämställda löner.
          </p>
          <p xml:id="i-Mat5eHUyxGsWMSi8BCbxmm">
            Regeringen bör återkomma med förslag på hur det löneutjämningssystem
            som skisseras ovan ska utformas för att få maximal effekt. Detta
            bör riksdagen som sin mening ge regeringen till känna.
          </p>
        </div>
        <div xml:id="i-7S92UvCGCPBfsTvv9Dw5vH" type="motSignatures">
          <list xml:id="i-WDxbK1GfP5Jysiuh4yY6hc">
            <item xml:id="i-6VhV7waRkMeabrF7R7NF3T" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-8r7632D72j65AEPgDqTM3q" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-S3mKWgcvzBsooVx7tUMwg8" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-KQVge1acNCsmEor7kuLvsJ" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-9U5ziFQP923WbjpzmJvj5W" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
