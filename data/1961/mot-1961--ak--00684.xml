<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__684/mot_1961__ak__684-001.pdf"/>
      <fw xml:id="i-TpuHS4AGY4k9Femo6VadLn">
        Motioner i Andra kammaren, nr 684 år 1961 11
      </fw>
      <div type="motHeader" xml:id="i-2rky2YRZejuP2Me7j62GuP">
        <div type="motTitle" xml:id="i-XPByDEnZHQzvyK6CtxV4ms"/>
        <div type="motSubmissionInfo" xml:id="i-TFWjxTTZmaHjgHdiAUb5A4"/>
      </div>
      <div type="motBody" xml:id="i-QpEDC7ynxDqxLRNcMARBPk">
        <div xml:id="i-LdFJDLSLWB6GJN3h7PexAU">
          <p xml:id="i-BqyP8Jxzx8y3QDvzB7E7fi">
            Nr 684
          </p>
          <p xml:id="i-UooDb4ZUTpgAQYt1GdRT6s">
            Av herr Svensson i Ljungskile m. fl., i anledning av Kungl. Maj:ts
            proposition nr 62, med förslag till lag om handräckning vid taxeringsrevision.
          </p>
          <p xml:id="i-ANphB3qHrMuT369rGJcS65">
            (Lika lydande med motion nr 576 i Första kammaren)
          </p>
          <p xml:id="i-QaeMW3qS2GuRMFVspNx64o">
            Reglerna om taxeringsrevision finns i ett särskilt avsnitt av
            taxerings- förordningen (56—58 $$). Enligt dessa bestämmelser
            innefattar ett beslut om taxeringsrevision att sådan åtgärd skall
            företagas hos viss person utan att närmare angives vad revisionen
            skall omfatta. Föremål för taxerings- revision kan bli varje enligt
            taxeringsförordningen deklarations- eller upp- giftsskyldig samt
            därutöver andra, som kan tänkas ha anteckningar eller handlingar
            av betydelse för taxeringsarbetet. Man kan säga att i stort sett
            varje person i landet, som har inkomst i någon form eller bedriver
            något slag av verksamhet, kan bli föremål för taxeringsrevision.
            Vid taxeringsrevision får i erforderlig omfattning granskning
            äga rum av alla räkenskaper och anteckningar som vederbörande
            har, förutsatt att materialet kan ha betydelse för kontroll av
            egna eller andras uppgifter i beskattningshänseende eller det
            över huvud kan tjäna beskattningsmyndig- het till upplysning i
            beskattningsärende. Vidare får korrespondens, proto- koll och
            andra handlingar ”rörande verksamheten” granskas. Formell täck-
            ning torde finnas för taxeringsmyndighet att för taxeringsrevision
            begära få ta del av i stort sett alla handlingar en person har
            i sin besittning, vilka på ett eller annat sätt kan belysa hans
            egen ekonomiska belägenhet och i stor utsträckning även andras.
            Beslut om denna synnerligen ingripande åtgärd meddelas enligt
            taxe- ringsförordningen av taxeringsintendenten i länet och torde
            i allmänhet utföras av taxeringsrevisorer eller liknande tjänstemän.
            Den begränsade tillgången på lämplig personal medför att taxeringsrevision
            hittills väsent- ligen brukat anställas hos vissa grupper skattskyldiga,
            i främsta rummet fria företagare av olika slag, och endast i mindre
            omfattning använts be- träffande sådana grupper som löntagare
            och pensionärer. Det är emeller- tid här fråga om i praktiken
            iakttagna begränsningar, som saknar betydelse då det gäller att
            beskriva det rättsliga läget. Dessa kan när som helst bort- falla.
            Taxeringsintendent har formell befogenhet att ingripa med taxerings-
            revision mot i stort sett vem som helst, då han så anser erforderligt.
            För närvarande finns icke annat tvångsmedel för att förmå den
            som mot- sätter sig taxeringsrevisionens genomförande än vitesföreläggande.
            Vite må enligt 123 $ taxeringsförordningen ej bestämmas till högre
            belopp än 5 000 kronor. Förevarande proposition har till utgångspunkt
            att nyssnämnda tvångs-
          </p>
          <pb facs="riksdagen-motions-pdf/data/1961/mot_1961__ak__684/mot_1961__ak__684-002.pdf"/>
          <fw xml:id="i-TaTkYJ9m8XF9AHhjUuQSHZ">
            12 Motioner i Andra kammaren, nr 684 år 1961
          </fw>
          <p xml:id="i-AZQLkWrP8tzpzA86TUmRay">
            medel — vitesföreläggandet — i vissa fall är otillräckligt för
            att förmå vederbörande att underkasta sig beslutad taxeringsrevision.
            Såsom bl. a. framgår av remissyttrandena och av vad lagrådet anfört
            torde denna vär- dering i och för sig vara riktig. Det torde icke
            vara möjligt att helt avvara även mera långtgående tvångsåtgärder
            än vitesföreläggande för genom- förande av undersökningsåtgärder
            inom taxeringsförfarandet av den typ som taxeringsrevisionen representerar.
            Taxeringsrevision är det enda verk- samma medlet för att i sista
            hand vinna klarhet i ett beskattningsärende, då vederbörande skattskyldige
            eller uppgiftsskyldige icke vill medverka i utredningsarbetet.
            Myndigheten måste därför ha tillgång till tvångsåtgär- der, som
            möjliggör att taxeringsrevision kan genomföras.
          </p>
          <p xml:id="i-DLPcXewV5jQKVAAreuaUyk">
            Härmed har man emellertid kommit in på ett utomordentligt känsligt
            område. Det gäller i realiteten medborgarnas rätt till skydd för
            sitt privat- liv. Skall var och en vara skyldig att låta företrädare
            för det allmänna tränga in i hemmet för att se huruvida vederbörande
            har visst material som kan belysa visst beskattningsärende som
            gäller annan person? Man står här inför ett svårt avvägningsproblem
            som ofta möter i beskattnings- förfarandet. Å ena sidan måste
            tillses att likformighetskravet i beskatt- ningen tillgodoses,
            så att icke några skattskyldiga får möjlighet att vältra över
            sin del av skattebördan å övriga, lojala skattebetalare. Å andra
            sidan får erforderliga kontrollåtgärder icke utformas så, att
            den enskildes rätts- säkerhet kränkes och elementära medborgerliga
            rättigheter trädes för nära. Spörsmålet är huruvida man genom
            det föreliggande lagförslaget träffat det rätta vid denna avvägning.
            Lagförslaget innebär, att tvångsmedlet handräckning — d. v. s.
            åtgärd varigenom handlingar får eftersökas och omhändertagas med
            våld hos vederbörande — ställes till förfogande för generellt
            sett alla slag av taxe- ringsrevision. Den enda begränsning som
            uppställes är att granskning av de handlingar varom är fråga kan
            antagas vara av väsentlig betydelse i skatteärendet. Allt som
            har inverkan på ärendets utgång torde dock formellt sett kunna
            tilläggas ”väsentlig betydelse”. Huru därmed förhåller sig torde
            först kunna fastställas sedan handlingen redan omhändertagits
            och granskats. I realiteten innebär lagförslaget med andra ord
            att möjlig- het öppnas för taxeringsmyndigheterna att av medborgarna
            med våld fram- tvinga i stort sett varje handling som är av ”väsentlig
            betydelse” för be- dömande av skattskyldigs ekonomiska situation.
            Det enda korrektivet synes ligga däri att i verkligheten myndigheterna
            icke kan antagas medhinna kontrollverksamhet av detta slag i obegränsad
            omfattning. Det kan för- modas att den i vart fall i nuvarande
            läge kommer att inskränkas — utan att lagen innehåller en sådan
            begränsning — till sådana fall då grundad anledning finns att
            tro att vederbörande undanhåller upplysningar av vikt. Någon garanti
            för att myndigheterna underkastar sig en sådan frivillig
          </p>
          <pb facs="riksdagen-motions-pdf/data/1961/mot_1961__ak__684/mot_1961__ak__684-003.pdf"/>
          <fw xml:id="i-CxWc5fAE1oVpDpS4MBNdro">
            Motioner i Andra kammaren, nr 684 år 1961 13
          </fw>
          <p xml:id="i-9NhavriMjXfoL38m2WbMtA">
            begränsning i utövandet av sina maktbefogenheter finns dock icke.
            De har både rätt och möjlighet att vända sig mot vem som helst
            i kontrollsyfte. Den avvägning som här skett mellan individens
            krav på personlig frihet och det allmänna intresset av att ha
            tillgång till bästa möjliga utrednings- material i taxeringsförfarandet
            är icke tillfredsställande. I alltför ringa grad har den enskildes
            berättigade intresse av skydd för sig och sitt privat- liv blivit
            beaktat. Detta intryck förstärkes vid en detaljgranskning av lag-
            förslaget. : Oavsett vilken ställning som tages till spörsmålet
            måste understrykas att lagförslaget är i behov av överarbetning
            i olika avseenden, även av rent tekniska hänsyn. I förbigående
            kan anmärkas att lagrådet vid sin detalj- granskning av ett till
            sin omfattning så begränsat lagförslag sällan torde ha funnit
            anledning föreslå ett så stort antal omformuleringar och omdispo-
            neringar i lagtexten av rent teknisk natur som i detta fall. Lagförslaget
            har mer eller mindre omgjorts i lagrådet. Dock har flera av lagrådet
            fram- ställda väsentliga anmärkningar icke beaktats. Vi anser
            att anledning till erinran föreligger i vissa avseenden som icke
            berörts av lagrådet. Av särskilt intresse är självfallet frågan
            om verkställande av handräck- ning hos annan än den hos vilken
            taxeringsrevision skall äga rum. Enligt lagförslaget i 1 $ tredje
            stycket får handräckning ske hos sådan tredje man. Märkligt är
            att tvångsverkställighet här föreslås skola kunna genomföras,
            oaktat denna icke kan nås av själva huvudbeslutet; besluten taxeringsrevi-
            sion innebär icke att handling som finns hos tredje man får granskas.
            Trots detta föreslås nu att handräckning skall kunna äga rum,
            vilket strider mot gängse processuella principer. Redan i och
            för sig måste det väcka allvar- liga betänkligheter att utsträcka
            tvångsåtgärden handräckning att gälla person som icke har med
            taxeringsrevision att skaffa. Dessa betänkligheter förstärkes,
            då lagtexten är synnerligen oklar. Tvångsverkställighet mot tredje
            man skall enligt lagförslaget gälla ”handling som ovan avses”
            d. v. s. handling som skall granskas hos den person beträffande
            vilken taxerings- revision beslutas. Sådan handling torde enligt
            vad som följer av 56 $ taxe- ringsförordningen i princip endast
            kunna finnas hos vederbörande själv, d. v. s. hos den beslutet
            om taxeringsrevision avser. Vilka handlingar som får eftersökas
            hos tredje man synes därför oklart. är den omständigheten att
            handlingen tidigare — i så fall när? — funnits i den taxeringsrevidera-
            des besittning avgörande? Frågorna kan mångfaldigas. I lagförslaget
            säges icke huruvida denna utomstående — såsom gäller rörande den
            taxeringsreviderade enligt paragrafens andra stycke — skall ha
            förelagts vite i särskild ordning, innan handräckning får igångsättas
            mot honom eller om handräckningen kan vidtagas mot honom, redan
            på grund av att den hos vilken taxeringsrevisionen äger rum, icke
            efterkommit ett mot honom riktat vite. Det förra alternativet
            kan emellertid ej ifrågakomma
          </p>
          <pb facs="riksdagen-motions-pdf/data/1961/mot_1961__ak__684/mot_1961__ak__684-004.pdf"/>
          <fw xml:id="i-CSgmFKouxBpK74Yt212xza">
            14 Motioner i Andra kammaren, nr 684 år 1961
          </fw>
          <p xml:id="i-DTyamNwUjqemHcDDAYMhqD">
            då taxeringsförordningen (se 58 $) ej tillåter att vitesföreläggande
            riktas mot tredje man. Man har sålunda att räkna med det senare
            alternativet. Innebörden härav är att tredje man — t. ex. en advokat
            eller någon annan — kan utan någon som helst förvarning — han
            har icke delgivits beslut om taxeringsrevision eller vitesföreläggande
            — t. o. m. i sin egen frånvaro hemsökas av utmätningsman och taxeringsrevisorer,
            som i förening genom- söker hos honom förvarade handlingar för
            att efterforska om han har papper som skulle ha granskats hos
            den andre person, vilken är föremål för taxeringsrevision. Ett
            lagförslag av sådan innebörd kan icke godtagas. Möjligheten att
            verkställa tvångsåtgärder hos tredje man synes böra bortfalla,
            så länge icke taxeringsrevisionsbeslutet innebär att han kan åläggas
            utlämna handlingar. I propositionen torde man ha tänkt på sådana
            fall då den, som är föremål för taxeringsrevision, i syfte att
            undandraga handlingar från revision i maskopi med annan i illojalt
            syfte överlämnar dessa till denna. Hur dessa situationer skall
            lösas får en närmare utredning visa. För flertalet fall synes
            den riktiga vägen vara att den som antages inneha handlingar av
            betydelse, själv blir föremål för taxeringsrevision och ombedjes
            förebringa de handlingar varom kan vara fråga. I detta sammanhang
            kan påpekas att då en tvångsverkställighet före- slås skola införas
            frågan reses om icke reglerna i taxeringsförordningen om taxeringsrevision,
            vilka icke utformats med tanke på att åtgärderna skall kunna genomdrivas
            med våld, bör omarbetas och anpassas efter en nyordning. Måhända
            är lösningen att söka i en uppdelning av taxerings- revisionsinstitutet
            i olika åtgärder, av vilka somliga endast skall kunna föranleda
            vitesföreläggande, medan beträffande andra, avseende fall då en
            tredskande visar uppenbar avsikt att vilja förhindra utredningen,
            våld skall få användas. | Mot det föreslagna förfarandet kan riktas
            ytterligare en rad anmärk- ningar. Vad till en början angår frågan
            vilken myndighet som skall äga besluta en handräckning kan erinras
            om att lagrådet ansett denna befogen- het böra förbehållas länsstyrelsen.
            För denna ståndpunkt kan anföras en rad skäl. Rättssäkerhetshänsynen
            är uppenbar. Att taxeringsintendenten som part skall på så lösa
            grunder som här föreslås disponera över tvångs- åtgärder mot motparter
            och utomstående synes icke förenligt med de krav som kan ställas
            på en rättsstat. Som lagrådet också anfört måste det beteck- nas
            som i sak olämpligt att samma myndighet, som beslutat om taxerings-
            revision, skall göra den tänkta avvägningen huruvida de ifrågavarande
            handlingarnas granskning är av så väsentlig betydelse, att våldsanvändning
            bör tillåtas. Även mera tekniska invändningar kan riktas mot förslaget.
            Enligt svensk rättsordning kan nämligen tvångsingripanden av den
            art som handräckning innebär regelmässigt endast beslutas av utsöknings-,
            åklagare- eller polismyndighet, bortsett från viss bevakningspersonal
            inom
          </p>
          <pb facs="riksdagen-motions-pdf/data/1961/mot_1961__ak__684/mot_1961__ak__684-005.pdf"/>
          <fw xml:id="i-N9cAgRxwxNEDhqzmp1ps78">
            Motioner i Andra kammaren, nr 684 år 1961 15
          </fw>
          <p xml:id="i-A2nocxbJeWFTv8LKkoXzcy">
            tullväsendet e. d. Det torde därför innebära något principiellt
            nytt, om man nu på det mycket vidsträckta fält varom här är fråga
            anförtror taxerings- intendenter, kontrollstyrelsen m. fl. instanser
            (se lagförslaget $ 13) att disponera över samhällelig våldsutövning
            av föreslagen art. Innan ett så- dant steg tages, torde dessa
            konsekvenser i vart fall böra övervägas mera ingående än som skett
            i förevarande sammanhang. Förfarandet tillkrånglas också på ett
            flertal olika sätt genom att veder- börande taxeringsmyndigheter
            utrustas med denna befogenhet. I 2 $ har länsstyrelsen givits
            något slags ställning av övervakare av andra myndig- heters handräckningsbeslut.
            Hur skall denna ordning fungera? Vilka möj- ligheter har länsstyrelsen,
            som få förutsättas vara fullt upptagen av egna göromål, att övervaka
            kontrollstyrelsen, då den ingriper med handräck- ningsbeslut,
            som verkställes t. ex. av stadsfogdar? Naturligt hade varit att,
            om den i och för sig olämpliga lösningen med taxeringsintendenten
            som beslutande väljes, möjlighet till överklagande i vanlig ordning
            till länssty- relse skapas efter mönster av likartade regler i
            rättegångsbalken. Beslut om handräckning innebär i realiteten
            beslut om en ny åtgärd, då prövning av ett nytt spörsmål — granskningens
            ”väsentliga betydelse” — kommer in i bilden. Det kan ifrågasättas,
            om icke vederbörande med hän- syn härtill bör vara berättigad
            att bli hörd innan beslut fattas, liksom han bör delgivas detta,
            så att han blir i tillfälle att överklaga beslutet innan detta
            verkställes. Vad nu sagts får särskild tyngd om taxeringsintendenten
            ges beslutanderätten. Redan förut har framhållits den utomordentligt
            pre- kära situation i vilken tredje man befinner sig, mot vilken
            man beslutat rikta handräckningsåtgärder. Han behöver enligt lagen
            över huvud intet veta om saken, förrän han har utmätningsmannen
            hemma hos sig. Av 6 $ kan möjligen dragas den slutsatsen, att
            beslutet om handräckning fattas av taxeringsintendenten eller
            kontrollstyrelsen i direkt anslutning till förättningens början.
            I protokollet över förrättningen skall nämligen beslutet om handräckning
            angivas. Måhända är dock endast meningen att ett tidigare fattat
            beslut om handräckning skall återgivas (icke: angivas) i protokollet.
            Klarhet torde böra skapas härom. Ur rättssäkerhetssynpunkt är
            oundgängligen erforderligt att det noga klargöres om vilka handlingar
            det är fråga. Redan i samband med vites- föreläggandet, som skall
            föregå ett ev. handräckningsbeslut, bör en nog- grann specifikation
            göras. Endast sådana handlingar som på detta sätt an- givits och
            varit föremål för vitesföreläggande får eftersökas vid handräck-
            ningsförrättning. Regler härom bör intagas i själva lagtexten.
            Institutet handräckning bör nämligen icke få användas på sådant
            sätt, att det i reali- teten blir fråga om en husrannsakan, där
            man på måfå letar efter doku- ment som förmodas kunna få betydelse
            i skatteärende. Beträffande besvärsbestämmelserna bör uppmärksammas
            att med den
          </p>
          <pb facs="riksdagen-motions-pdf/data/1961/mot_1961__ak__684/mot_1961__ak__684-006.pdf"/>
          <fw xml:id="i-SRWzACt91txZziJ5GVA1K4">
            16 Motioner i Andra kammaren, nr 684 år 1961
          </fw>
          <p xml:id="i-NgfYzSEvk8QVa69F9hQ8DF">
            konstruktion reglerna erhållit i förslaget möjlighet saknas för
            taxerings- intendent resp. kontrollstyrelsen att överklaga länsstyrelses
            beslut jämlikt 2$ att upphäva av den fattat beslut om handräckning.
            Enligt svensk för- valtningsrätt gäller nämligen att lägre statlig
            myndighet, som fått sitt be- slut ändrat av högre statlig instans,
            icke äger rätt att besvära sig över den överprövande instansens
            beslut. Att taxeringsintendent i andra samman- hang (i taxeringsmål)
            uppträder som motpart till den skattskyldige spelar i detta sammanhang
            icke någon roll, då han i förevarande fall agerar som den myndighet
            vilken i första instans har beslutanderätt i fråga om hand- räckning.
            Om sålunda tanken är att taxeringsintendent och kontrollstyrel-
            sen skall äga klagorätt erfordras i nämnda fall en uttrycklig
            bestämmelse härom.
          </p>
          <p xml:id="i-S9Ci6AibiSHrwy5AcHxu6C">
            I enlighet med vad justitierådet Bomgren anfört i lagrådet synes
            vidare regler böra intagas som begränsar möjligheterna att genom
            handräckning eftersöka och omhändertaga handlingar, vilka innehålle
            sådant om vilket den som innehar dem icke må vittna inför domstol.
            Lämpligen bör hand- räckningsmöjligheterna icke gå längre än vittnesplikten
            i rättegång. Den känsliga fråga som behandlas i förevarande proposition
            kan icke an- ses ha blivit på ett tillfredsställande sätt utredd.
            Lagförslaget vilar på en ”i september 1960” inom finansdepartementet
            upprättad promemoria. Efter en snabb remissbehandling omarbetades
            så lagförslaget, vilket genom re- miss den 16 december 1960 förelades
            lagrådet efter att det undergått rela- tivt stora förändringar.
            Lagrådet var först två månader senare den 15 februari 1961 färdigt
            med sitt yttrande, som i sak innebar en mycket långt- gående kritik
            av förslaget i tekniskt avseende. Sedan lagförslaget i anled-
            ning härav ånyo omarbetats, har det därpå genom förevarande proposi-
            tion den 3 mars 1961 förelagts riksdagen. Ovan har påvisats att
            förslaget — oavsett vilken ställning som tages till dess materiella
            innehåll — allt- jämt är behäftat med så allvarliga rent tekniska
            brister, att det under alla omständigheter måste underkastas förnyad
            omarbetning i riksdagen. Mot bakgrund av det anförda synes det
            naturligast, att Kungl. Maj:t beredes tillfälle att ånyo taga
            upp saken och låta utreda frågan i alla dess aspekter. Överståthållarämbetet,
            som torde vara den myndighet vilken har största erfarenheten av
            taxeringsrevision, har i sitt avstyrkande remiss- yttrande just
            framhållit behovet av en mer allsidig och grundlig utredning och
            därom anfört följande:
          </p>
          <p xml:id="i-TtJgeGiNVQSaUt5KrKNmVu">
            Enligt överståthållarämbetets mening är det för genomförande
            av en lagstiftning av förevarande art oundgängligt, att den föregås
            av en ingåen- de utredning angående dess principiella och teoretiska
            aspekter. Det lärer sålunda — för att taga ett exempel — böra
            utredas vilka handlingar, som kunna bliva föremål för tvångsförfarandet.
            Här föreligger bl. a. en skill- nad mellan den bokföringspliktige
            och annan. Särskilt beträffande den sist-
          </p>
          <pb facs="riksdagen-motions-pdf/data/1961/mot_1961__ak__684/mot_1961__ak__684-007.pdf"/>
          <fw xml:id="i-DVPDnhkdMsuTDaLwENjNWf">
            Motioner i Andra kammaren, nr 684 år 1961 17
          </fw>
          <p xml:id="i-BVQiU3iPneaomDqbXS7F9D">
            nämnde kan läget vara, att han genom underlåtenhet att föra anteckningar
            kan — om deklarationen är oriktig — ådraga sig ansvar för grov
            oaktsam- het (jfr NJA 1953 sid. 364; särskilt sid. 402). Men är
            detta läge tillräck- ligt för att deklaranten, även om han fört
            dylika anteckningar, skall — ehuru misstanke om brott ej föreligger
            — vara skyldig att finna sig i en åtgärd av så allvarlig beskaffenhet
            som beslag och husrannsakan? Någon närmare diskussion angående
            detta spörsmål förekommer icke — liksom ej heller angående en
            del andra frågor av mera principiell-teoretisk innebörd — i den
            remitterade promemorian. Därest nu en skyldighet som nyss sagts
            anses böra lagfästas, ligger det uppenbarligen synnerlig vikt
            uppå hur förfarandet för skyldighetens ut- krävande anordnas.
            Det remitterade förslaget lämnar enligt överståthållar- ämbetets
            mening även härutinnan rum för allvarliga anmärkningar.
          </p>
          <p xml:id="i-SqQADGh4E8JXZaaKMWknnQ">
            Kravet på förnyad utredning gör sig gällande med ökad styrka
            mot bak- grund av det förhållandet, att även de grundläggande
            reglerna om taxe- ringsrevision befinner sig under omarbetning.
            I departementschefsanföran- det signaleras att redan innevarande
            riksdag kommer att få taga ställning till ett förslag om ändring
            i taxeringsförordningens regler om taxerings- revision. Det bör
            icke komma i fråga att nu antaga bestämmelser om tvångs- verkställighet
            av beslut om taxeringsrevision, samtidigt som reglerna om detta
            institut ändras — sannolikt i sådan riktning att möjligheterna
            att genomföra revision vidgas än mera. Den riktiga ordningen synes
            vara att först fastställa omfattningen av de grundläggande undersökningsmedlen
            i taxeringsförfarandet och därefter taga ställning till i vilken
            omfattning tvång skall få användas för deras genomförande. Som
            ovan framhållits måste dessa frågor ses i sammanhang. De grundläggande
            åtgärderna bör utformas med tanke på vilka tvångsåtgärder som
            står till buds för deras genomförande. Att frågan sakligt sett
            icke är tillräckligt utredd har understrukits i det föregående.
            Det måste vara ett bestämt krav att lagförslaget omarbetas, så
            att de tvångsbefogenheter, som handräckningen ger, i själva lagen
            in- skränkes till att avse sådana fall, då samhället med fog kan
            göra anspråk på att få tränga in hos enskild medborgare för att
            där genomgå hans papper och söka finna handlingar av intresse
            för skatteärende. Vilja att försvåra utredningen måste på ett
            eller ännat sätt bestyrkas eller kunna antagas förefinnas, innan
            tvångsingripande av denna art kommer till stånd. En ny utredning
            med företrädare för olika samhällsintressen bör kunna göra den
            nödvändiga avvägningen mellan rättssäkerhetskraven å ena och hänsynen
            till effektiviteten i taxeringsförfarandet å andra sidan. Först
            härefter är frågan färdig för ett ställningstagande från riksdagens
            sida. Under åberopande av det anförda får vi hemställa, att riksdagen
            ville — med avslag å förevarande proposi- tion nr 62 — hos Kungl.
            Maj:t hemställa om utredning av frågan om utformningen av de åtgärder
            som kan erfordras
          </p>
          <pb facs="riksdagen-motions-pdf/data/1961/mot_1961__ak__684/mot_1961__ak__684-008.pdf"/>
          <fw xml:id="i-VBAojiPH8juGKKp2VCZ1Y7">
            18 Motioner i Andra kammaren, nr 684 år 1961
          </fw>
          <p xml:id="i-848xznHcmScW4Xjmjxi1Uy">
            för verkställande av beslut om taxeringsrevision med be- varande
            av fullgoda rättssäkerhetsgarantier.
          </p>
          <p xml:id="i-Ds7qGzeBvsfzBrEmcyHyd7">
            Stockholm den 21 mars 1961 Wald. Svensson Bertil Ohlin Manne
            Ståhl Ingrid Gärde Widemar
          </p>
          <p xml:id="i-5vnqaF6Q9U15i4RPkU8qjr">
            Gustaf Kollberg O. Malmborg Bertil von Friesen
          </p>
          <p xml:id="i-PFXBVVPZ2ekx6w5zFEVyPj">
            Alfa Boktr. AB, Sthlm 1961
          </p>
        </div>
      </div>
    </body>
  </text>
</TEI>
