<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00031">
  <teiHeader>
    <fileDesc>
      <titleStmt>
        <title>med anledning av prop. 2006/07:89 Ytterligare reformer inom arbetsmarknadspolitiken, m.m.</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:89 Ytterligare reformer inom arbetsmarknadspolitiken, m.m.</title>
          <idno type="rdwebb">GU02A31</idno>
          <rs type="number">A31</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A31/text</ref>
          <ref type="dokument_url_html">http://data.riksdagen.se/dokument/GU02A31</ref>
          <ref type="dokumentstatus_url_xml">http://data.riksdagen.se/dokumentstatus/GU02A31</ref>
          <ref type="doc">http://data.riksdagen.se/fil/3D1B00D3-AC48-4D6E-88CE-F20C867E535A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-54fdSKcvG2Ht14f6qbsVVh" type="basedOn"/>
        <correspContext corresp="i-54fdSKcvG2Ht14f6qbsVVh">
          <ref>Proposition 2006/07:89</ref>
        </correspContext>
        <correspAction xml:id="i-WtgrNDZTkPXg6RdKXRKuMY" type="signed"/>
        <correspContext corresp="i-WtgrNDZTkPXg6RdKXRKuMY">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-EbS9HvUe7jopBq2517Zu43" type="referral">
          <date when="2007-04-13"/>
        </correspAction>
        <correspAction xml:id="i-2FTFowAcrCAdbobjqX8HYD" type="dismissal">
          <date when="2007-04-12"/>
        </correspAction>
        <correspAction xml:id="i-XLsnCX1z7F5Rx67CF5dzfC" type="dismissal">
          <date when="2007-04-12"/>
        </correspAction>
        <correspAction xml:id="i-Tnyt3aNcTokCeTZFGbrp8i" type="transfer">
          <date when="2007-04-11"/>
        </correspAction>
        <correspAction xml:id="i-Hu8BvPEBeTdnkQsXJHygcE" type="submission">
          <date when="2007-04-11"/>
        </correspAction>
        <correspAction xml:id="i-brdDMT9oUM8VVWF7i6VWE" type="assigned"/>
        <correspContext corresp="i-brdDMT9oUM8VVWF7i6VWE">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9Szw59y9LwFRzaPrbZy3Lh" type="motBody">
        <div xml:id="i-EH48mpQoM2ALJkod8Kt9xb" type="motProposal" subtype="förslag">
          <head xml:id="i-H9dJtNvE9DQ3Jr86todhMF">
            Förslag till riksdagsbeslut
          </head>
          <list xml:id="i-QeBTMXp6rijTv1Y1ft7jf6" style="ol">
            <item xml:id="i-6KNJcdmoZ4xh1VR6TbWt77">
              Riksdagen tillkännager för regeringen som sin mening vad i motionen
              anförs om att arbetslöshet med a-kassa och deltagande i jobb-
              och utvecklingsgarantin ska berättiga till en ersättning motsvarande
              80 procent av tidigare dagsförtjänst.
            </item>
          </list>
          <list xml:id="i-GQm7QyhdHioA46QQwo8YdT" style="ol">
            <item xml:id="i-ANMK9P7rc6UvPzWJp9TAUp">
              Riksdagen tillkännager för regeringen som sin mening vad i motionen
              anförs om att en sökande under de 100 första ersättningsdagarna
              i en ersättningsperiod har rätt att begränsa sig till att söka
              lämpliga arbeten inom sitt yrke och i närområdet.
            </item>
          </list>
          <list xml:id="i-KopnhGSY9QBWyah1ziyFte" style="ol">
            <item xml:id="i-TgL9WbCnRmeden34i5MXAE">
              Riksdagen tillkännager för regeringen som sin mening vad i motionen
              anförs om att behålla möjligheten till förlängning av ersättningsperioden
              från 300 till längst 600 ersättningsdagar.
            </item>
          </list>
          <list xml:id="i-DS7crWBL2MDdzu39ZB44ue" style="ol">
            <item xml:id="i-9C43Q9SujxvBNtQhFJEH5C">
              Riksdagen tillkännager för regeringen som sin mening vad i motionen
              anförs om att skyndsamt lösa finansieringen av de problem som
              orsakats av regelförändringarna i arbetslöshetsförsäkringen för
              kulturarbetare, fiskare, säsongsanställda och andra som kan härledas
              till samma problematik.
            </item>
          </list>
          <list xml:id="i-4rkxiHKB7Xx3oj9qWRXfXb" style="ol">
            <item xml:id="i-BASXPPnxbzudAdA5sNhjcD">
              Riksdagen tillkännager för regeringen som sin mening vad i motionen
              anförs om att skyldigheten för arbetsgivare att anmäla ledig plats
              till den offentliga arbets­förmedlingen ska avskaffas.
            </item>
          </list>
          <list xml:id="i-UYQPpEXK8jkS41wHXPShfj" style="ol">
            <item xml:id="i-AizENTBAzfdHA2UhrhymEF">
              Riksdagen tillkännager för regeringen som sin mening vad i motionen
              anförs om att regeringen måste följa utvecklingen och analysera
              konsekvenserna bl.a. ur ett funktionshindersperspektiv, vad gäller
              avskaffandet av regeln att arbetsgivare måste anmäla lediga platser.
            </item>
          </list>
          <list xml:id="i-RmVmXMjvE9USLDj5TXdJts" style="ol">
            <item xml:id="i-R6ofiY9PSy11EDiLnTbov6">
              Riksdagen tillkännager för regeringen som sin mening vad i motionen
              anförs om att AMS och länsarbetsnämnderna ska avvecklas och en
              ny sammanhållen myndighet ska bildas.
            </item>
          </list>
        </div>
        <div xml:id="i-RUGEzucATKstcb8pvGucnx" type="motContent">
          <head xml:id="i-Sjbvk794XagiJjciN1EMLJ" type="h1">
            med anledning av prop. 2006/07:89 Ytterligare reformer inom arbetsmarknadspolitiken,
            m.m.
          </head>
          <head xml:id="i-M963vo2fuVdb2GFHZybS3o" type="h1">
            Individuellt utformade åtgärder
          </head>
          <p xml:id="i-PkJTwdzypvcc59doSEi51x">
            Regeringen föreslår att aktivitetsgarantin ska ersättas med jobb-
            och utvecklingsgarantin. I denna garanti ska det ingå individuellt
            utformade åtgärder som syftar till att så snabbt som möjligt få
            ut deltagarna i arbete, enligt regeringen.
          </p>
          <p xml:id="i-HFaL26i8afYsRxMio6Gu2o">
            Det kan ju låta bra. Men frågan är om det alltid är bra med så
            snabbt som möjligt. I vissa individuella fall borde det kanske
            mer handla om eftertänksamhet och lång­siktighet för att hjälpa
            till att slussa in individer på rätt spår. För människor är dess
            bättre inga maskiner som kan flyttas fram och tillbaka lite hur
            som helst.
          </p>
          <p xml:id="i-5jpCWVgLKzueKmaD3kkDNw">
            Samtidigt kan vi konstatera att arbetsmarknadspolitiken inte
            varit tillräckligt träff­säker. Balansen och samordningen mellan
            åtgärdsarbeten, utbildning och kompetens­utveckling har inte tillräckligt
            svarat mot arbetsmarknadens behov.
          </p>
          <p xml:id="i-BRboZJG3rBxsoEKFHLpLuB">
            Mot bland annat den bakgrunden välkomnar Miljöpartiet idén om
            individuellt utformade åtgärder. Så måste det vara om arbetsmarknadsprogrammen
            ska syfta till att förena människors rätt till arbete och arbetsmarknadens
            behov av kvalificerad arbetskraft.
          </p>
          <head xml:id="i-MUmgc4u5z9GAN1brnZaLZS" type="h1">
            Höjd ersättning i jobb- och utvecklingsgarantin
          </head>
          <p xml:id="i-JbB1RUfyRKVJjpEnpDCLKn">
            De senaste årens utveckling har inneburit högre sysselsättning,
            fler nya jobb på den öppna arbetsmarknaden och lägre arbetslöshet.
            Men fortfarande är arbetslösheten hög. Det gäller i synnerhet
            bland ungdomar som dessutom i högre grad än andra tvingas till
            otrygga anställningsformer och ofrivilligt deltidsarbete. Arbetsmarknadsprogrammens
            tid är således inte över.
          </p>
          <p xml:id="i-RoyaC4QF5rJzWWQEJzyuVt">
            Det bekymrar oss dock att regeringen uppenbarligen saknar idéer
            om innehåll i jobb- och utvecklingsgarantin. Vi hade förväntat
            oss ett mer konkret innehåll. För även om den individuella utformningen
            innebär att den för individen kommer att se olika ut borde det
            i propositionen åtminstone finnas exempel på vilka åtgärder som
            kan vara aktuella.
          </p>
          <p xml:id="i-BNPwGBbvYoCcvowHb5QtmG">
            Det finns också personer i gruppen av långtidsarbetslösa som
            förmodligen aldrig kommer att kunna ta sig ut på den öppna konkurrensutsatta
            arbetsmarknaden. För den gruppen menar vi att det är bättre att
            utforma stöd som också ger dem möjlighet att jobba i till exempel
            den ideella föreningsrörelsen.
          </p>
          <p xml:id="i-FhcjxPcrRGmRSs2fxn9ver">
            Vi vill dessutom göra satsningar som ökar möjligheten att bygga
            ut de sociala arbets­kooperativen. Miljöpartiet föreslog i budgetmotionen
            för 2007 att ersättningen till handledare för funktionshindrade,
            anordnarstöd, ska öka från 120 till 300 kronor per dag.
          </p>
          <p xml:id="i-7iw3qt4Pvm8DZChpQCE2vi">
            Regeringen föreslår att ersättningen för deltagande i jobb- och
            utvecklingsgarantin ska vara 65 procent av tidigare dagsförtjänst.
            Dock med minst det grundbelopp som lämnas inom arbetslöshetsförsäkringen,
            det vill säga 320 kronor. Det betyder för flertalet att ersättningen
            vid deltagande i garantin blir lägre än ersättningen vid arbets­löshet.
            Dessutom trappas ersättningen i arbetslöshetsförsäkringen ned
            från 80 till 70 procent av tidigare dagsförtjänst efter 200 ersättningsdagar.
          </p>
          <p xml:id="i-H5Ed9TUzxjWXajS7k5DqTf">
            Vi menar att det är dags att höja ersättningen vid deltagande
            i arbetsmarknads­program. Det är orimligt att deltagande i aktiviteter
            som syftar till att bryta arbetslös­heten ger mindre inkomster
            än vid arbetslöshet. Dessutom är det statsfinansiella läget mycket
            bra, vilket innebär att det finns ekonomiskt utrymme för en förbättring
            för denna, ekonomiskt sett, hårt ansatta grupp.
          </p>
          <p xml:id="i-Jnkoqt5puK7fxKnJLFnPE1">
            Miljöpartiet föreslår att arbetslöshet med a-kassa och deltagande
            i jobb- och utvecklingsgarantin och ska berättiga till en ersättning
            motsvarande 80 procent av tidigare dagsförtjänst. Det är en relativt
            billig reform. Följande gäller enligt riksdagens utredningstjänst:
          </p>
          <p xml:id="i-Gw75UbxXKZpoCy3Y2CZhCZ">
            Att höja ersättningsgraden till 80 procent i a-kassan oavsett
            arbetslöshetstid beräknas leda till en negativ finansiell effekt
            för offentlig sektor på 0,4 miljarder kronor år 2008. Utbetalningen
            av ersättning beräknas öka med 0,6 miljarder kronor. Utbetalningen
            påverkar statens kostnader för ålderspensionsavgift och kommunernas
            skatteintäkter.
          </p>
          <head xml:id="i-ExfeZnkFY3hMjsPk788h4E" type="h1">
            Tabell 1. Finansiell effekt av höjd ersättningsgrad i arbetslöshetsförsäkringen
            till 80 %, miljarder kronor
          </head>
          <table xml:id="i-UXDAKQmnjtfPQB5Gd1tUhP">
            <row xml:id="i-2WJNSBhq6SVXbrfhtop6G1">
              <cell>
                2008
              </cell>
              <cell>
                2009
              </cell>
            </row>
            <row xml:id="i-5bMZgLfWd18dWRPjBHd1MC">
              <cell>
                Staten
              </cell>
              <cell>
                0,7
              </cell>
              <cell>
                0,6
              </cell>
            </row>
            <row xml:id="i-BQw6py5GxAncGncfFJBipE">
              <cell>
                Varav arbetslöshetsersättning
              </cell>
              <cell>
                0,6
              </cell>
              <cell>
                0,5
              </cell>
            </row>
            <row xml:id="i-J4r1yWzPL2cfc2Z1RjPsxz">
              <cell>
                Ålderspensionsavgift
              </cell>
              <cell>
                0,1
              </cell>
              <cell>
                0,1
              </cell>
            </row>
            <row xml:id="i-WQcN4RfQGgdcqJtSK5inR5">
              <cell>
                Statlig inkomstskatt
              </cell>
              <cell>
                0,0
              </cell>
              <cell>
                0,0
              </cell>
            </row>
            <row xml:id="i-ApCfmFJa9vEzZQHiSxizxq">
              <cell>
                Kommunerna
              </cell>
              <cell>
                0,2
              </cell>
              <cell>
                0,2
              </cell>
            </row>
            <row xml:id="i-WnAWjozE3MDwHbxrLqYSCU">
              <cell>
                Ålderspensionssystemet
              </cell>
              <cell>
                0,1
              </cell>
              <cell>
                0,1
              </cell>
            </row>
            <row xml:id="i-KKQmckQRPVKdMokzSX6GX6">
              <cell>
                Totalt offentliga sektorn
              </cell>
              <cell>
                0,4
              </cell>
              <cell>
                0,3
              </cell>
            </row>
          </table>
          <p xml:id="i-Wx5Mwor7o9ww4XqbGNWtnm">
            Eftersom ersättningsnivåer i aktivitetsstödet enligt gällande
            regler är desamma som i a-kassan redovisas här effekterna av att
            även ersättningen i aktivitetsstödet höjs.
          </p>
          <p xml:id="i-C1jAai8AAAHPXHdY66muCc">
            Det är för närvarande inte möjligt att med hjälp av Fasitmodellen
            dela upp ersättningstagarna med aktivitetsstöd efter tid med ersättning.
            En schablon har därför använts för att göra beräkningen. Av personerna
            med inkomstrelaterat aktivitetsstöd har, enligt schablonen, 28
            procent en ersättningsperiod som överstiger 200 dagar och därmed
            en ersättningsgrad på 70 procent. Andelen som har en ersättningsgrad
            på 65 procent uppskattas till 48 procent. Det finns även en mindre
            grupp som har en ersättningsperiod som understiger 100 dagar och
            som därmed påverkats av sänkningen av det förhöjda taket från
            730 till 680 kronor. Eftersom effekten är relativt liten har den
            undantagits från redovisningen.
          </p>
          <head xml:id="i-KFarHPxkyq5rGWgCN3zFEm" type="h1">
            Tabell 2. Finansiell effekt höjd ersättning. Aktivitetsstödet
            till 80 %, miljarder kronor
          </head>
          <table xml:id="i-5a8akb41XQQVE3hxe5ZBhE">
            <row xml:id="i-Nrx3iDNwkofL1XGs79ukxr">
              <cell>
                2008
              </cell>
              <cell>
                2009
              </cell>
            </row>
            <row xml:id="i-2ACNijtitFxsPvcVyLbaoS">
              <cell>
                Staten
              </cell>
              <cell>
                0,7
              </cell>
              <cell>
                0,7
              </cell>
            </row>
            <row xml:id="i-L67KXyY1Mof3G9tef3T1uE">
              <cell>
                Varav aktivitetsstöd
              </cell>
              <cell>
                0,7
              </cell>
              <cell>
                0,7
              </cell>
            </row>
            <row xml:id="i-MiquecXEi2FwkXqL1aR49o">
              <cell>
                Ålderspensionsavgift
              </cell>
              <cell>
                0,1
              </cell>
              <cell>
                0,1
              </cell>
            </row>
            <row xml:id="i-55C5BmVPqqbb1Er6w5y4X2">
              <cell>
                Statlig inkomstskatt
              </cell>
              <cell>
                0,0
              </cell>
              <cell>
                0,0
              </cell>
            </row>
            <row xml:id="i-Xp83SVBy1cuieufCE33y1j">
              <cell>
                Kommunerna
              </cell>
              <cell>
                0,2
              </cell>
              <cell>
                0,2
              </cell>
            </row>
            <row xml:id="i-WiTQT3AMCzF8yBqBwJWaiK">
              <cell>
                Ålderspensionssystemet
              </cell>
              <cell>
                0,1
              </cell>
              <cell>
                0,1
              </cell>
            </row>
            <row xml:id="i-8nkkbkHApZQAR7SNe7tM1S">
              <cell>
                Totalt offentliga sektorn
              </cell>
              <cell>
                0,4
              </cell>
              <cell>
                0,4
              </cell>
            </row>
          </table>
          <p xml:id="i-XmQ2uCpeZRg9Tu3dmjjm1E">
            För statskassan handlar det således om småpengar, men för den
            enskilde deltagaren i jobb- och utvecklingsgarantin rör det sig
            om ett icke obetydligt belopp.
          </p>
          <head xml:id="i-LTmSG9ouyazcdQMFpMSuas" type="h2">
            Behåll rätten att söka arbete i närområdet
          </head>
          <p xml:id="i-6py7E4e4Z4QYYX7D3EcKX6">
            Regeringen föreslår att rätten för en sökande att under de 100
            första ersättningsdagarna i en ersättningsperiod begränsa sig
            till att söka lämpliga arbeten inom sitt yrke och i närområdet
            avskaffas.
          </p>
          <p xml:id="i-QeC3uacvnEkM58w3cLVK57">
            Det verkar som om regeringen lever i villfarelsen att ingen arbetslös
            person vill ha ett nytt arbete innan de utnyttjat hela perioden
            med rätt till a-kassa. Den tycks anse att varje person gör allt
            som står i dess makt att suga ut varje a-kassekrona innan de är
            beredda att ta ett nytt jobb.
          </p>
          <p xml:id="i-2KU4VugWtGsS44gfvRnboc">
            I verkligheten är det precis tvärtom. En förkrossande majoritet
            av de arbetslösa gör allt vad som rimligen kan begäras av dem
            för att få jobb med anständig lön och rimliga arbetsvillkor i
            övrigt. Många är också de som med liv och lust begivet sig till
            annan ort för att med glädje ta ett nytt jobb.
          </p>
          <p xml:id="i-AgkYUqwE1fvmEUKQDzmF8b">
            Men livssituationen för de flesta är inte sådan att man från
            en dag till annan fullständigt kan förändra sitt liv. Vi är sociala
            varelser som på mer än ett sätt lever i förhållande till medmänniskor.
            Män och kvinnor har ansvar för familjemedlemmar, släkt och vänner.
            Barn ska lämnas och hämtas på förskolan, köras till fritids­aktiviteter
            och nattas när det är dags att lägga sig på kvällen.
          </p>
          <p xml:id="i-EZiD31p1gekUT4Mj47Yerr">
            Då är det rimligt med tid för omställning som gör det möjligt
            att veckopendla eller flytta till annan ort utan att priset blir
            att livet fullständigt havererar.
          </p>
          <p xml:id="i-YWjUA76NAwyKoazxpzePQQ">
            Borttagande av 100-dagarsregeln blir med stor sannolikhet en
            kvinnofälla. Mönstret, att det som regel är mannen som tar jobb
            på annan ort, riskerar öka med regel­förändringen. Med det följer
            veckopendling eller flytt, vilket i sin tur innebär att kvinnors
            ansvar för hem, barn och övriga anhöriga ökar än mer när vi i
            stället borde gå åt andra hållet, att mannen tar större ansvar
            för barn och hemmet. Det är tydligt att regeringen även i detta
            avseende saknar jämställdhetsperspektiv.
          </p>
          <head xml:id="i-SkDaaifzjgHqezP7XmCic4" type="h1">
            Behåll rätten att söka arbete inom yrkeskompetensen
          </head>
          <p xml:id="i-Rukw7uC2c7wPBsHhBoZPc4">
            Det är likaså oacceptabelt att personer som hamnar i arbetslöshet
            inte får rimlig tid för att söka jobb som finns inom ramen för
            dennes yrkeskompetens. Det är orimligt utifrån den enskilde arbetssökandes
            perspektiv och kan bli rent kontraproduktivt om vi ser ett värde
            i att människor skaffar sig kunskaper och kompetens. Men det kan
            också drabba arbetsgivarna negativt. Risken är ju att arbetssökande
            med hög kompetens hamnar på jobb som de är överkvalificerade för.
          </p>
          <p xml:id="i-7BAdYrtUWwcank1L7xyoNg">
            Sedan regeringen infört högre egenavgifter i arbetslöshetsförsäkringen
            har, i skrivande stund, över 100 000 personer lämnat a-kassan.
            Det handlar i hög grad om personer som anser sig vara i en situation
            som innebär liten risk för arbetslöshet. Men det handlar också
            om personer som genom regelförändringarna i a-kassan får allt
            svårare att över huvud taget få ersättning från a-kassan. På samma
            sätt riskerar det att bli om 100-dagarsregeln avskaffas. Försäkringsmässigheten
            försvagas och få lär vara intresserade av att betala en premie,
            dessutom en höjd sådan, till en försäkring där reglerna är sådana
            att det ifrågasätts om man får använda försäkringen när man hamnar
            i ofrivillig arbetslöshet.
          </p>
          <p xml:id="i-V1a7zviQvtavxL1NkZfAWJ">
            Miljöpartiet anser att riksdagen bör avslå regeringens förslag
            att avskaffa rätten för en sökande att under de 100 första ersättningsdagarna
            i en ersättningsperiod begränsa sig till att söka lämpliga arbeten
            inom sitt yrke och i närområdet.
          </p>
          <head xml:id="i-YF9TME2q9T7wHGGsgW38sh" type="h1">
            Behåll möjligheten till förlängning av ersättningsperioden
          </head>
          <p xml:id="i-U3nWkt9mMLTeVhw4M2hfLw">
            Regeringen föreslår att dagens möjlighet till förlängning av
            ersättningsperioden från a-kassan, från 300 till längst 600 dagar,
            avskaffas. Det är ett dåligt förslag då vi vet att det finns arbetslösa
            som kommer att ha mycket svårt att snabbt hitta ett nytt lämpligt
            jobb. Det är också oklart vad åtgärden, jobb- och utvecklingsgarantin,
            egentligen innehåller. Vi ser mot den bakgrunden en betydande
            risk att arbetslösa personer hamnar mellan stolarna och därmed
            blir utan ersättning. Miljöpartiet yrkar därmed avslag på regeringens
            förslag om avskaffande av möjligheten till förlängning av ersättnings­perioden.
          </p>
          <head xml:id="i-Wfu2H7ygu9gryJo8mjkhVQ" type="h1">
            Lös problem som uppstått med regelförändringar i a-kassan
          </head>
          <p xml:id="i-JzUZx4KyFizsbDYN7L7V7R">
            Flera olika regelförändringar i arbetslöshetsförsäkringen, exempelvis
            vad som gäller vid bisyssla, gör det svårare för grupper som till
            exempel kulturarbetare, fiskare och säsongsanställda att kunna
            nyttja arbetslöshetsförsäkringen som tidigare.
          </p>
          <p xml:id="i-5UwBHhT8o7cfCXTHGPcfS4">
            Enligt vår mening ska arbetslöshetsförsäkringen vara en omställningsförsäkring
            vid arbetslöshet. Den ska således inte vara ett förtäckt statligt
            stöd till grupper som beroende av orimliga anställningsformer
            behöver ha ekonomiskt stöd för att klara sin försörjning. Med
            det menar vi förstås inte att dessa grupper ska ställas på bar
            backe tvärtom men det krävs att regeringen löser dessa gruppers
            ekonomiska problem på annat sätt än genom finansiering via a-kassan.
          </p>
          <p xml:id="i-FrvnTrS3uXKZvstgm3o3eh">
            Regeringsrepresentanter har vid ett flertal tillfällen påtalat
            att de inser att de nya a-kassereglerna innebär problem för till
            exempel kulturarbetare men att dessa problem måste lösas på annat
            sätt. Enligt vår mening är det nu hög tid att detta på annat sätt
            konkretiseras av regeringen. Nu krävs det riktiga pengar, inte
            tomt prat.
          </p>
          <p xml:id="i-9fKx5Cb5Vt1t8Qa25H8qo8">
            Miljöpartiet föreslår regeringen att skyndsamt lösa finansieringen
            av de problem som orsakats av regelförändringarna i arbetslöshetsförsäkringen
            för kulturarbetare, fiskare, säsongsanställda och andra som kan
            härledas till samma problematik.
          </p>
          <head xml:id="i-EKEwC2XPHUgBdqhfgXHQkw" type="h1">
            Fackliga arbetsförmedlingar
          </head>
          <p xml:id="i-JYzbVCGPTDDHgpmQM4byU8">
            Regeringen föreslår att skyldigheten för arbetsgivare att anmäla
            ledig plats till den offentliga arbetsförmedlingen ska avskaffas.
          </p>
          <p xml:id="i-8MRNY8xTsKxodJ4obj2k8">
            Det är Miljöpartiets uppfattning att det är bra med fler arbetsförmedlingar
            än den offentliga. Vi ser ett värde i bemanningsbranschen och
            välkomnar alla seriösa aktörer som kan medverka till att hjälpa
            arbetslösa till ett arbete.
          </p>
          <p xml:id="i-7hY6bX6NSrRTGZXXm3HFSb">
            De tre SACO-förbunden, Civilekonomerna, Jusek och Naturvetarförbundet,
            har på eget initiativ startat ett pilotprojekt kring jobbförmedling
            för att snabbt få ut arbetslösa akademiker i arbetslivet. Denna
            typ av initiativ bör enligt vår mening uppmuntras av staten. Vi
            är övertygade om att fackens lokala kännedom om sina egna medlemmar
            och förutsättningarna på de lokala arbetsmarknaderna ger dem goda
            förutsättningar för arbetsförmedlande uppgifter. Det är gäller
            också i minst lika hög grad bland TCO- och LO-facken liksom för
            avtalsslutande arbetsgivarorganisationer.
          </p>
          <p xml:id="i-X31FkBnPMu8nAcCjMcgjY">
            Mot denna bakgrund anser vi att staten ska kunna ge ekonomiskt
            stöd till arbets­förmedlingar som drivs av kollektivavtalsslutande
            parter på arbetsmarknaden. Det handlar inte om att staten ska
            helfinansiera verksamheten utan snarare visa att det är en verksamhet
            som staten vill uppmuntra.
          </p>
          <p xml:id="i-DfnbLvYkZH6zHWYdycV1bo">
            Men att det finns flera utförare på arbetsförmedlingsområdet
            får inte innebära att man släpper ambitionen att arbetssökande
            så enkelt som möjligt ska ha tillgång till det samlade utbudet
            av nya jobb. Vi menar således att även om själva lagstiftningen
            upphör så ska det ingå i den nya myndighetens uppdrag att verka
            för att alla lediga jobb ska registreras i den offentliga platsbanken.
            Det är viktigt med tanke på vad Institutet för arbetsmarknadspolitisk
            utvärdering (IFAU) och Handikappombudsmannen (HO) tar upp i sina
            remissvar. IFAU menar att om färre företag anmäler lediga jobb
            till arbets­förmedlingen blir det än mindre ändamålsenligt att
            koppla sökkrav till jobb som söks via förmedlingen. HO anser att
            en samlad platsbank är ett värdefullt hjälpmedel inte minst för
            arbetssökande med funktionshinder. Miljöpartiet anser att regeringen
            noga måste följa utvecklingen och analysera konsekvenserna bland
            annat ur ett funktions­hindersperspektiv, vad gäller avskaffandet
            av regeln att arbetsgivare måste anmäla lediga platser.
          </p>
          <head xml:id="i-V249wCnopwzfaEEMry3NF4" type="h1">
            En myndighet Arbetsförmedlingen
          </head>
          <p xml:id="i-DupnRY8XTegJsJrQnzpYt2">
            Regeringen föreslår att AMS och länsarbetsnämnderna ska avvecklas
            och en ny sammanhållen myndighet ska bildas. Myndighetens namn
            ska vara Arbetsförmedlingen.
          </p>
          <p xml:id="i-TDZPgezbWB6tuVU4fFDV5t">
            Miljöpartiet är överens med regeringen om en sammanhållen myndighet.
            Samtidigt vill vi i likhet med regeringen betona att det även
            fortsättningsvis kommer att krävas lokal och regional samordning
            för att lösa uppdraget. En sådan samordning bör inte följa länsindelningens
            gränser, då verklighetens arbetsmarknadsregioner växt fram på
            helt andra grunder. Samordningen ska således utgå från arbetsmarknadens
            förutsättningar, inte administrativa gränser.
          </p>
        </div>
        <div xml:id="i-PcohhKe7RUyegadoKebqQy" type="signatureBlock">
          <list xml:id="i-9aVrerWcUDXAbp8ssmranJ">
            <item xml:id="i-BzVQyEpvrxb6sFuMdeT83V" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-YaJVg4iqSp3QyknVG5GJqt" who="i-SNtv8jZRB19Jr8oegj1mGK" type="signature">
              Esabelle Reshdouni (mp)
            </item>
            <item xml:id="i-LHvbRMkWvyQXKBunfb7Brj" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-UoVmf1CbC5bKFqq16ypnDy" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
