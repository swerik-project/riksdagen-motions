<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03874">
  <teiHeader>
    <fileDesc>
      <titleStmt>
        <title>med anledning av skr. 2020/21:89 Riksrevisionens rapport om granskning av statens styrning av äldreomsorgen</title>
        <author corresp="i-NHqTsXnUVsZFg94vA6SKDr">av Acko Ankarberg Johansson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3874 av Acko Ankarberg Johansson m.fl. (KD)</title>
          <idno type="rdwebb">H8023874</idno>
          <rs type="number">3874</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023874/text</ref>
          <ref type="dokument_url_html">http://data.riksdagen.se/dokument/H8023874</ref>
          <ref type="dokumentstatus_url_xml">http://data.riksdagen.se/dokumentstatus/H8023874</ref>
          <ref type="docx">http://data.riksdagen.se/fil/6D7CC920-E993-40EC-A879-8D58D1E2C8D6</ref>
          <ref type="pdf">http://data.riksdagen.se/fil/F103C747-4351-415D-AE45-BD976FF5E33E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-JBVhiqRWRYBrHJDAAc8zpw"/>
        <correspContext corresp="i-JBVhiqRWRYBrHJDAAc8zpw">
          <ref>Skrivelse 2020/21:89</ref>
        </correspContext>
        <correspAction xml:id="i-BmSaLd54YbxDhsjjDap1bh" type="signed"/>
        <correspContext corresp="i-BmSaLd54YbxDhsjjDap1bh">
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-WRiXUtixNTz4kgEnAAs5GH"/>
        </correspContext>
        <correspAction type="submitted" xml:id="i-2bCfimtTjTLNPQSGkZUTa5">
          <date when="2021-03-10"/>
          <time when="14:35:17"/>
        </correspAction>
        <correspAction type="dismissed" xml:id="i-NdxZNHboBUNyzTwRBDxRsb">
          <date when="2021-03-11"/>
        </correspAction>
        <correspAction type="reviewed" xml:id="i-XH1pp6CfE2dfs1kadUMWM5">
          <date when="2021-03-11"/>
          <time when="15:39:35"/>
        </correspAction>
        <correspAction type="referred" xml:id="i-Po4qs5QtwJn5eSc9AsdcXw">
          <date when="2021-03-12"/>
        </correspAction>
        <correspAction type="assigned" xml:id="i-Szhdx4ZjwXLZ5yek5duS1Z">
          <date when="2021-06-09"/>
          <time when="17:18:18"/>
        </correspAction>
        <correspContext corresp="i-Szhdx4ZjwXLZ5yek5duS1Z">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-3AYXrha6sSq5PmqzKnD7mu"/>
        <correspContext corresp="i-3AYXrha6sSq5PmqzKnD7mu">
          <ref type="uppgift">2020/21:SoU27</ref>
          <ref type="ref_dok_id">H801SoU27</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU27</ref>
          <ref type="ref_dok_titel">Riksrevisionens rapport om granskning av statens styrning av äldreomsorgen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3874 av Acko Ankarberg Johansson m.fl. (KD) med anledning av skr. 2020/21:89 Riksrevisionens rapport om granskning av statens styrning av äldreomsorgen</div>
      </div>
      <div type="motBody">
        <div type="motProposal" subtype="förslag">
          <head xml:id="i-T5NsMwYtZ7nMjMGcA8LGGZ">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-NdpTGGFwyV4sVUDdwYhyCh">
              Riksdagen ställer sig bakom det som anförs i motionen om samordnade
              digitala system för journalföring och dokumentation för en patients
              insatser utifrån såväl hälso- och sjukvårdslagen som socialtjänstlagen
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Dd6zCqPVJP28RCRnFvkFgM">
            Sammanfattning av Riksrevisionens granskning
          </head>
          <p xml:id="i-B1YKn5mXhHokRFc6E26qkv">
            Riksrevisionen har granskat om staten har bidragit till en varaktig
            förbättring av äldre­omsorgen genom den så kallade Äldresatsningen.
            Äldresatsningen infördes av den då­varande alliansregeringen under
            Kristdemokraternas ledning och pågick mellan 2010 och 2014. Satsningen
            omfattade riktade statsbidrag på totalt 4,3 miljarder kronor.
            Som en del av satsningen beslutade regeringen att s.k. kvalitetsregister
            skulle införas i kom­munalt finansierad vård och omsorg om äldre.
            Regeringens avsikt var att kvalitetsregis­ter skulle användas
            som underlag för systematiskt förbättringsarbete i vården och
            om­sorgen om äldre. Riksrevisionens slutsats är att Äldresatsningen
            har bidragit till ett väl­behövligt fokus på arbetssätten i äldreomsorgen
            och att användningen av kvalitetsregis­ter bidragit till en betydande
            höjning av kvalitet och effektivitet i delar av äldreomsorg­en.
            Den dåvarande alliansregeringen gav Sveriges Kommuner och Regioner
            (SKR) ett stort ansvar för att genomföra Äldresatsningen, och
            Riksrevisionen menar att den pre­stationsbaserade ersättningen
            var avgörande för att kommunerna skulle börja, och sedan fortsätta,
            att registrera uppgifter i kvalitetsregistren. Riksrevisionen
            menar dock att Äldresatsningens syfte – att få till stånd ett
            systematiskt förbättringsarbete som kommer alla till del – inte
            har uppnåtts och betonar att kommunerna behöver ett tydligare
            stöd för hur förbättringsarbetet ska bedrivas, eftersom Riksrevisionens
            analys visar att vissa av registren snarare används som beslutstöd
            för den enskilda individens vård snarare än systematiskt förbättringsarbetet.
            Det kan ses som positivt att denna användning av kva­litetsregistret
            förbättrade vården för de registrerade så till vida att de konsumerar
            be­tydligt mindre slutenvård, vilket i förlängningen bidrog till
            högre livskvalitet för den enskilda patienten och minskade kostnader
            för samhället. Men det faktum att registre­rade äldre får bättre
            vård än oregistrerade utmanar principen om jämlik vård.Riksrevisionen
            konstaterar vidare att kommunernas arbete med att utveckla äldreom­sorgens
            systematiska förbättringsarbete med kvalitetsregistren som grund
            avstannade efter Äldresatsningens avslut 2015 och framför befogad
            kritik till S/MP-regeringen för att den inte har lyckats förvalta
            de positiva resultat som uppnåddes under satsningen.
          </p>
          <p xml:id="i-4JaoVW37DxvEEYxfhsnyoZ">
            Riksrevisionen rekommenderar således regeringen att säkerställa
            att det inför fram­tida överenskommelser med SKR finns en plan
            för hur ansvarig förvaltningsmyndighet långsiktigt ska förvalta
            uppnådda resultat samt att regeringen ger Socialstyrelsen i upp­drag
            att tillsammans med SKR utveckla ett förslag för hur kommunernas
            journalsystem kan utvecklas så att de utgör ett fullgott stöd
            för beslut om vård på individnivå. Vidare rekommenderar riksrevisionen
            Socialstyrelsen att utveckla vägledning till kommunerna om hur
            kvalitetsregister ska användas i förbättringsarbetet i enlighet
            med patientdata­lagen samt att göra sambearbetningar i syfte att
            validera kvaliteten i både kvalitets­register och i myndighetens
            egna register.
          </p>
          <head type="h1" xml:id="i-HRoT5X9fD5ZVU6UPYzb6HZ">
            En äldreomsorg av hög kvalitet är ett högt prioriterat område
            för Kristdemokraterna
          </head>
          <head type="h1" xml:id="i-U1qtbA6KDBcmbAopGaZ3P9">
            Brister i äldreomsorgen och behov av reformer har funnits under
            lång tid.
          </head>
          <p xml:id="i-VyBBV7pLQ9AGWmjBn47YWV">
            När den så kallade Ädelreformen genomfördes i början av 1990-talet
            omvandlades äldreomsorgen från sjukhemsavdelningar med många patienter
            på samma sal till en ny form av äldreboenden där varje person
            hade eget rum och den sociala omsorgen och det friska betonades.
            Skiftet var nödvändigt och rätt men det finns anledning att begrunda
            utvecklingen sedan dess. I dag lever allt fler ett långt liv trots
            många sjukdomar. Flera är vad som ibland kallas multisjuka och
            men klarar sig ofta med stödinsatser i hemmet. Andra behöver vård
            och omsorg dygnet runt och särskilda boenden är då ett gott alterna­tiv.
            Äldreomsorgen i dag ska inte återgå till dåtidens långvårdsavdelningar.
            Kristdemo­kraterna anser likväl att mer av hälso- och sjukvårdsinsatser
            behövs i kommunerna. En utbyggnad av primärvården behövs också
            för att helheten ska bli en god nära vård också för äldre personer.
            Brister som synliggjorts under pandemin stärker Kristdemokraterna
            i att det är nödvändigt.
          </p>
          <p xml:id="i-GgKk1j9K2jFy6inbacDxsd">
            Kristdemokraterna ansvarade för äldreomsorgen i den dåvarande
            alliansregeringen, och Äldresatsningen under 2010–2014 som nu
            har granskats av Riksrevisionen var en del i det prioriterade
            arbetet med att stärka äldreomsorgen. Utöver denna satsning gjor­des
            även fler reformer och satsningar för att stärka kvaliteten inom
            äldreomsorgen. Dessa inkluderade bl.a. införandet av en värdighetsgaranti
            inom äldreomsorgen, Om­vårdnadslyftet som omfattade kompetensbildning
            för personalen, utbildning för chefer inom äldreomsorgen, etisk
            plattform, införande av lagen om valfrihetsystem (LOV) för att
            öka valmöjligheter inom äldreomsorgen, investeringsstöd till byggande
            av äldre­bostäder samt införande av parboendegarantin.
          </p>
          <p xml:id="i-UfRaN78X2kzi7spVkuNuW9">
            Äldresatsningen syftade till att främja ett preventivt arbetssätt,
            god vård vid demens­sjukdom och i livets slutskede, god läkemedelsbehandling
            för äldre och en samman­hållen vård och omsorg. Detta skulle göras
            genom främst två insatser: 1) bidrag till lednings- och stödsystem
            på nationell och regional nivå och 2) prestationsbaserad ersätt­ning
            för utveckling av systematiskt kvalitetsutvecklingsarbete på verksamhetsnivå.
            Den dåvarande alliansregeringen ingick således en överenskommelse
            med SKR för åren 2010–2014 om ett riktat prestationsbaserat statsbidrag
            om 4,3 miljarder kronor till insat­ser för äldre. Kristdemokraterna
            anser att Riksrevisionens aktuella uppföljning av Äldresatsningen
            är välkommen. Det handlar både om att säkerställa att äldreomsorgen
            är resurssatt på rätt nivå och att medel används på bästa sätt.
          </p>
          <head type="h1" xml:id="i-ELMz4LwbpMN1JyX8SPyR7Y">
            Kristdemokraternas syn på Riksrevisionens synpunkter och rekommendationer
            till regeringen
          </head>
          <p xml:id="i-Dp7cR3VjofKRXeuiEacXqe">
            Riksrevisionen rekommenderar att regeringen ska säkerställa att
            det inför framtida över­enskommelser med SKR finns en plan för
            hur ansvarig förvaltningsmyndighet långsikt­igt ska förvalta uppnådda
            resultat. Denna rekommendation är en grundläggande förut­sättning
            för att skapa hållbarhet i de förbättringar som görs inom äldreomsorgen.
            Krist­demokraterna välkomnar att regeringen avser att följa upp
            hur en plan kring hur förvalt­ning av uppnådda resultat kan åstadkommas.
            Vi kommer att följa regeringens arbete noga.
          </p>
          <p xml:id="i-TmJ1cqrEbvtLp46Jh123p5">
            Riksrevisionen rekommenderar vidare regeringen att ge Socialstyrelsen
            i uppdrag att tillsammans med SKR utveckla ett förslag för hur
            kommunernas journalsystem kan ut­vecklas så att de utgör ett fullgott
            stöd för beslut om vård på individnivå. Detta är en mycket angelägen
            och välkommen rekommendation som kommer att stärka patient­säkerheten
            för de äldre. Inte minst coronakommissionens delbetänkande från
            december 2020 visar att de stora strukturella bristerna, såsom
            en fragmentiserad och uppdelad organisation och ansvar över äldreomsorgen,
            till stor del handlar om olika journalsy­stem som inte är kompatibla
            med varandra. Något som skapar olika typer av uppenbara problem
            rörande nödvändigt samarbete mellan kommunal och regional nivå
            kring de äldres hälsa. Även Inspektionen för vård och omsorg (IVO)
            har på liknande sätt påpekat problematiken med olika journalsystem
            inom den kommunala äldreomsorgen och den regionala hälso- och
            sjukvården. I december 2020, då IVO granskade den vård och behandling
            som äldre med covid-19 fått, fann IVO brister när det gäller att
            det inte går att följa vården och behandlingen till äldre som
            bor på särskilt boende som haft miss­tänkt eller konstaterad smitta
            av covid-19 på grund av brister i primärvårdens patient­journaler.
            Det finns således behov av samordnade digitala system för att
            underlätta så att vården och omsorgens medarbetare får tillgång
            till en helhetsbild av den äldres sjuk­domsbild och vårdinsatser
            i syfte att säkerställa patientsäkerheten.
          </p>
          <p xml:id="i-V3wMBTYNWPxHcvzcnt6aRP">
            Regeringen bemöter Riksrevisionens rekommendation om utveckling
            av kommuner­nas journalsystem för att möjliggöra ett fullgott
            stöd med beslut om vård på individnivå med hänvisning till arbetet
            inom ramen för Vision e-hälsa samt betänkande från den statliga
            utredningen Informationsöverföring inom vård och omsorg (SOU 2021:4)
            som presenterades den 18 januari 2021. Kristdemokraterna ser visserligen
            positivt på utred­ningens förslag om sekretessbrytande bestämmelser
            som skulle möjliggöra att en verk­samhet inom socialtjänsten,
            som avser insatser för äldre eller personer med funktions­nedsättningar,
            får lämna uppgifter till andra verksamheter inom samma kommun,
            likaså att alla myndigheter med verksamhet inom socialtjänsten
            inom samma kommun får lämna uppgifter till varandra om den enskilde
            inte motsätter sig att uppgifterna lämnas ut. Vi anser dock att
            utredningens förslag om att en myndighet med hälso- och sjuk­vårdsverksamhet
            får lämna uppgifter till en enskild aktör inom hälso- och sjukvårds­verksamhet
            som myndigheten anlitat om uppgifterna behövs i den individinriktade
            hälso- och sjukvården inte är tillräckligt för att säkerställa
            patientsäkerheten och beslut om vård på individuell nivå. Kristdemokraterna
            anser att det behövs en starkare sam­ordning mellan journalföring
            och dokumentation inom hälso- och sjukvården och verk­samhet utifrån
            socialtjänstlagen. Regeringen bör därför ta fram förslag för att
            säkerställa att personal inom äldreomsorgen får tillgång till
            samordnade digitala system för journal­föring och dokumentation
            för en patients insatser utifrån såväl hälso- och sjukvårds­lagen
            och socialtjänstlagen. Nödvändiga lagförslag bör vara på plats
            senast under 2022. Detta ska tillkännages regeringen.
          </p>
          <p xml:id="i-GF1TwBwpDSyTzW3bPY2fJq">
            När det gäller kvalitetsregister instämmer Kristdemokraterna
            i Riksrevisionens be­dömningar att användningen av kvalitetsregister
            primärt handlar om systematiskt för­bättringsarbete samt att det
            finns en rad kvarstående hinder för att få till ett systematiskt
            förbättringsarbete bland personalgrupper på lokal nivå för att
            säkra en likvärdig och jämlik vård och omsorg. Kristdemokraterna
            delar också regeringens bedömning kring att dessa hinder främst
            grundar sig i hög personalomsättning i äldreomsorgen, låg ut­bildningsnivå,
            brist på legitimerad hälso- och sjukvårdspersonal och svårighet
            hitta tid för att tillsammans analysera data och förändra verksamheten.
            Det är nödvändigt med en översyn av äldreomsorgen, och Kristdemokraterna
            tillsatte under den dåvarande alliansregeringen en utredning för
            att stärka omsorgens organisation och innehåll för att sätta den
            äldres behov i centrum. Dessvärre valde S/MP-regeringen att lägga
            ned den pågående utredningen så snart de tog över regeringsmakten
            2014. Lika beklagligt som det beslutet var, lika glädjande är
            det att det äntligen finns en gemensam politisk vilja att tydliggöra
            behovet av medicinsk kompetens inom äldreomsorgen och bättre arbets­villkor.
            Kristdemokraterna ser därför positivt på den av regeringen tillsatta
            Äldreutred­ningen. Vi kommer att följa utredningens arbete noga
            men vill också i sammanhanget utrycka att vi ser en oro i att
            regeringen har utsett Socialstyrelsens generaldirektör till särskild
            utredare för Äldreutredningen. Vi är trygga med att generaldirektören
            har full­god kompetens för uppdraget så det är inte där vår oro
            ligger. Vår kritik utgår från att Socialstyrelsen har en bärande
            roll i hanteringen av den pågående coronapandemin. Det är avgörande
            att Socialstyrelsen har en stark och närvarande ledning i den
            akuta och långdragna krissituation som vi befinner oss mitt i.
            Likaså är det viktigt att Äldreutred­ningen får det fulla fokus
            som den behöver.
          </p>
          <p xml:id="i-45cJ2WNXKCETUPPvWVAdBv">
            Avslutningsvis vill vi också påminna regeringen om det aktuella
            utskottsinitiativet från Kristdemokraterna, Moderaterna och Vänsterpartiet
            i finansutskottet med ett antal förslag för att börja åtgärda
            de akuta brister som Coronakommissionen pekar på, men också för
            att påbörja arbetet med att avhjälpa de strukturella brister som
            varit kända under längre tid. Det handlar om ökad medicinsk kompetens,
            färre timanställningar och ökad personalkontinuitet samt ökade
            möjligheter till tryggt boende. Sammantaget tillför vi 4,35 miljarder
            kronor 2021 till äldreomsorgen utöver nu liggande budget. Vi gör
            detta genom ett utskottsinitiativ till ändring i statens budget
            för 2021. Det innebär mer än en fördubbling av Äldreomsorgssatsningen
            i budgetpropositionen för 2021. För 2022 och 2023 skulle våra
            förslag medföra ytterligare utgifter på 3,9 miljarder kronor årligen.
            Kristdemokraterna är hoppfulla om att få riksdagens stöd för utskottsinitiativet
            och ser fram emot att även regeringen skulle stödja denna nödvändiga
            satsning för att stärka äldreomsorgen.
          </p>
        </div>
        <div type="motSignatures">
          <list>
            <item xml:id="i-LhJrQBHNkiLgoSZvS3uBkR">
              Acko Ankarberg Johansson (KD)
            </item>
            <item xml:id="i-Lfdt83jxtYm6KCHjWTTWVe">
              Pia Steensland (KD)
            </item>
            <item xml:id="i-4NgJQGiqbw6K4APTPspFq9">
              Roland Utbult (KD)
            </item>
            <item xml:id="i-Ajij4xgFyCnGToc3eSTrCm">
              Christian Carlsson (KD)
            </item>
          </list>
        </div>
      </div>
    </body>
  </text>
</TEI>
