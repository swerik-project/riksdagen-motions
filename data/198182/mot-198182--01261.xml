<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01261">
  <teiHeader>
    <fileDesc>
      <titleStmt>
        <title>Flygutbildning av vissa läkare inom försvarsmakten</title>
        <author>Hans Lindblad och Eric Hägelmark </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flygutbildning av vissa läkare inom försvarsmakten</title>
          <idno type="rdwebb">G5021261</idno>
          <rs type="number">1261</rs>
          <ref type="dokument_url_text">http://data.riksdagen.se/dokument/G5021261/text</ref>
          <ref type="dokument_url_html">http://data.riksdagen.se/dokument/G5021261</ref>
          <ref type="dokumentstatus_url_xml">http://data.riksdagen.se/dokumentstatus/G5021261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GcXE3w7wCf2JrpcmuovgdQ" type="signed"/>
        <correspContext corresp="i-GcXE3w7wCf2JrpcmuovgdQ">
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-4PWoEwRyCjKBVFFdqhmPo2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1261/mot_198182__1261-001.pdf"/>
      <fw xml:id="i-VF72QoMpsn9Ds3AAxfm6ia">
        Motion 1981/82: 1261
      </fw>
      <div type="motHeader" xml:id="i-RyJypBguo7T77NTq4xsHQ6">
        <div type="motTitle" xml:id="i-G564EuDD2N1hEQtoqy26og"/>
        <div type="motSubmissionInfo" xml:id="i-7JeBnKK6P8YcKzPHqbUWgv"/>
      </div>
      <div type="motBody" xml:id="i-35p5vywiUkasLqBVhnDAwn">
        <div xml:id="i-URGbefbefQkMh6UJ3W1nsx">
          <p xml:id="i-P5AeYoftbkqPz7rr7edXhz">
            Hans Lindblad och Eric Hägelmark Flygutbildning av vissa läkare
            inom försvarsmakten
          </p>
          <p xml:id="i-X7oDaMyVe8j83cweb7qRk2">
            Arbete för att öka flygsäkerheten, både civilt och inom försvaret,
            ger resultat. På olika vägar kan man identifiera risker och vidta
            motåtgärder. En rad frågor rörande flygsäkerhetsarbetet inom försvaret
            togs upp i en interpellation av Hans Lindblad i maj 1979. Man
            måste uppmärksamma både människor och materiel. Antalet personer
            som sysslar med materiel inom försvarets flygande system är mycket
            stort. För omvårdnaden om människor — både flygande personal och
            markpersonal — finns betydligt mindre resurser. Det är viktigt
            att dessa senare resurser har god kvalitet. Bättre utbildning,
            information och arbetsmiljö kan påverka flygsäkerheten positivt.
            Vid sidan av att motverka haverier är det angeläget att kunna
            behålla personal i flygtjänst under ett rimligt antal år, inte
            minst av ekonomiska skäl. En pilot i ett modernt stridsflygplan
            kostar flera miljoner i utbildning. Också ekonomiskt lönar sig
            därför åtgärder som motverkar haverier och som kan hjälpa den
            enskilde att hålla sig i flygtrim. Divisionsledningarna har mycket
            stor betydelse som dagliga handledare av piloterna. Tyvärr finns
            problem, till följd av stora avgångar till civila flygföretag,
            så att det kan vara svårt att fullt ut finna divisionschefer med
            den stora erfarenhet som anses önskvärd. En viktig grupp som stöd
            åt förarna är läkarna. Den enskildes hälsa måste följas upp, föraren
            måste kunna tala med läkaren om alla slags medicinska och angränsande
            problem. Det är viktigt att läkaren har god kunskap om de speciella
            förhållanden under vilka flygande personal tjänstgör. En läkare
            som själv har flygerfarenhet har särskilda förutsättningar att
            kunna bistå. Kombinationen läkare/förare är mycket värdefull vid
            utprov- ning av ny materiel, som syrgasutrustning och olika hjälpmedel
            för piloten både under flygning och vid nödsituationer. En läkare
            som känner förarnas speciella förhållanden kan bättre hjälpa den
            enskilde och dessutom medverka i arbetarskyddet genom att ge akt
            på potentiella risker. Detta gäller även de delar av flygsäkerhetsarbetet
            som måste utföras inom marktjänst såsom i verkstäder och trafikledningar.
            Det finns därför motiv för att ha flygutbildade läkare både ute
            på förband och i de staber och förvaltningar där flygsäkerhetsfrågor
            och personalfrågor handhas.
          </p>
          <p xml:id="i-4fABQ8XbjkgEziVQZDf6Ry">
            I vissa länder, särskilt hos stormakterna, finns fullt stridsflygsutbildade
            aktiva läkare ute på förband. I Sverige finns ingen formell sådan
            utbildning, alltså utbildning till flygande flygläkare på samma
            sätt som flygande
          </p>
          <pb facs="riksdagen-motions-pdf/data/198182/mot_198182__1261/mot_198182__1261-002.pdf"/>
          <fw xml:id="i-Fa6zThaVjXu8pomKRzLV7P">
            Mot. 1981/82:1261 10
          </fw>
          <p xml:id="i-LPBcJxNHD9h3FE6KsMkXTP">
            flygingenjörer. En sådan utbildning skulle ju bli mycket omfattande,
            då läkarutbildningen i sig är mycket omfattande och utbildning
            till taktisk pilot, och bibehållande av denna färdighet, ställer
            mycket stora krav. I praktiken har dock funnits ett antal flygutbildade
            läkare i vårt land, närmast genom tillfälligheter. Sådana personer
            har i några fall kunnt göra stora insatser under många år. Det
            har oftast rört sig om personer som i unga år varit värnpliktiga
            förare, reservare eller fältflygare och sedan övergått till läkarutbildning.
            Värnplik- tiga förare finns inte längre i flygvapnet, och för
            reservare finns endast en linje som syftar till civil sysselsättning
            som trafikflygare. Fältflygare lämnade tidigare flygtjänsten vid
            något över 30 års ålder och gick över till civila yrken — i några
            fall alltså medicinsk utbildning. Men både försvarsekonomi och
            rekryteringsskäl talar för att man bör ha kvar individerna längre
            i flygtjänst, och därför har fältflygarkategorin övergått i anställning
            fram till pensions- ålder. Men även i framtiden kan självfallet
            komma att uppträda fall där en militärt flygutbildad förare skaffar
            sig medicinsk utbildning och där vederbörande då — med lämplig
            specialinriktning — kan bli ytterst värdefull i flygsäkerhetsarbete
            och som stöd för flygande personal. Det finns dock skäl att pröva
            även en ”omvänd” modell, alltså att läkare i några fall kan ges
            en kompletterande utbildning som förare. Man bör inte sträcka
            ambitionen till att söka ge en full flygslagsutbildning fram till
            komplett stridspilot. Men olika mellanlägen finns. De flygande
            flygingenjö- rerna har inte full utbildning i förbandsvisa stridsuppdrag
            eller svårare enskilda stridsuppdrag — i gengäld får de mer utbildning
            för att kunna utföra kontrollflygningar. Reservofficerare i flygtjänst
            begränsas till flygning med beväpnade skolflygplan (i dagsläget
            SK 60). Trafikledare ges en grundläg- gande flygutbildning motsvarande
            civilt A-certifikat. SK 60 har på senare tid fått en ny funktion
            i utbildningen för att man skall spara flygtid på de mer avancerade
            och dyra Draken och Viggen. Alla nya förare ges nu en grundläggande
            taktisk utbildning på SK 60, en utbildning som tidigare gavs direkt
            på det avancerade stridsflygplanet. Meningen är att SK 60 också
            skall finnas ute på divisionerna, så att man skall kunna fördela
            flygtid mellan SK 60 och de tyngre stridsflygplanen i syfte att
            spara pengar. Det borde vara möjligt att — fall för fall — söka
            ge några medicinare och läkare en lämpligt avpassad flygkunskap
            med anknytning till någon av de möjligheter som befintlig utbildningsorganisation
            medger. För marinens och arméns helikoptertjänst kan också exempel
            tänkas, där en läkare ges en utbildning motsvarande vad militär
            personal kan ges — här i klart högre åldrar än i fråga om utbildning
            till stridsflygplan. I ett tidigt skede i helikoptersko- lans
            verksamhet (i Boden) gavs också sådan utbildning till läkare.
            Ambitionen kan knappast vara att inom överskådlig tid kräva att
            alla läkare i tjänst på flottiljerna (det rör sig inte om heltidstjänster,
            och
          </p>
          <pb facs="riksdagen-motions-pdf/data/198182/mot_198182__1261/mot_198182__1261-003.pdf"/>
          <fw xml:id="i-PTTDcovfsXpvZvNqChmGPw">
            Mot. 1981/82:1261 11
          </fw>
          <p xml:id="i-VyhRSenWRa6wRwMgwuuH5Z">
            vederbörande har därför också annan medicinsk verksamhet på orten)
            skall ha någon form av flygutbildning. Men redan att ha några
            flygande läkare i organisationen kan ge gott stöd till hela verksamheten.
            Vad som bör säkerställas är åtminstone att centrala staber långsiktigt
            kan tillförsäkras viss kompetens av personer med kombinerad läkar-
            och flygerfarenhet och att om möjligt också några förband har
            tillgång till sådana läkare. Antalet och förhållandena i övrigt
            motiverar inte att man gör formella befattningsbeskrivningar och
            anger exakta villkor eller krav. Lösningen bör i stället vara
            att chefen för flygvapnet, i samråd med andra organ, ges en fullmakt
            att då intresse och möjligheter i övrigt yppar sig få möjlighet
            att ge medicinska studerande eller utbildade läkare (öppet även
            för kvinnor) sådan flygutbildning som kan antas bli av värde för
            försvarets flygsäkerhetsarbete och personalvård i övrigt. Samråd
            bör också ske med luftfartsverket, eftersom också dess verksamhet
            underlättas om det finns ett antal flygutbildade läkare. Med hänvisning
            till ovanstående hemställs att riksdagen uttalar att åtgärder
            bör vidtas så att möjligheter att även i fortsättningen kunna
            få ett antal flygläkare med flygerfarenhet tas till vara.
          </p>
          <p xml:id="i-JCCPwvNbSNPzS3GQS8MDcs" type="date">
            Stockholm den 26 januari 1982
          </p>
          <p xml:id="i-M8m8u396PLX2N73JkwXVMo">
            HANS LINDBLAD (fp) ERIC HÄGELMARK (fp)
          </p>
        </div>
      </div>
    </body>
  </text>
</TEI>
