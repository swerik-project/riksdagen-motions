<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00370">
  <teiHeader>
    <fileDesc>
      <titleStmt>
        <title>Satsning på besöksnäringen</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Satsning på besöksnäringen</title>
          <idno type="rdwebb">GZ02N370</idno>
          <rs type="number">N370</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N370/text</ref>
          <ref type="dokument_url_html">http://data.riksdagen.se/dokument/GZ02N370</ref>
          <ref type="dokumentstatus_url_xml">http://data.riksdagen.se/dokumentstatus/GZ02N370</ref>
          <ref type="doc">http://data.riksdagen.se/fil/84E83D93-36E7-4B81-83E7-D1619EABDB02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <name>Morgan Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PHDyGH4r3BNx95frDse4b6" type="signed"/>
        <correspContext corresp="i-PHDyGH4r3BNx95frDse4b6">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-5Eq8EMsaTFyzYQzP7AM1mR"/>
          <note type="signatory" corresp="i-HzSoQ1C7ZLGcuc11An72dD"/>
          <note type="signatory" corresp="i-UPW2cbGnTUbMZaKTrot5Bh"/>
        </correspContext>
        <correspAction type="numbering" xml:id="i-M3sTyzfL24FRSkkmUD3ExH">
          <date when="2011-10-10"/>
        </correspAction>
        <correspAction type="submission" xml:id="i-SN69v67N6nuBFmHQ3p64GB">
          <date when="2011-10-05"/>
        </correspAction>
        <correspAction type="transfer" xml:id="i-Kkr8fVMm3jJUnp7VS3mc3E">
          <date when="2011-10-03"/>
        </correspAction>
        <correspAction type="assigned" xml:id="i-6b9mzzxAiJfVqH5qQGx6gW"/>
        <correspContext corresp="i-6b9mzzxAiJfVqH5qQGx6gW">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SGqDwEoZeosWH38EARVMfs">
            Förslag till riksdagsbeslut
          </head>
          <list style="ol">
            <item xml:id="i-Jmnto8c6KRiWMQhr62xfJF">
              Riksdagen tillkännager för regeringen som sin mening vad som
              anförs i motionen om att utveckla besöksnäringen, som är en av
              de mest attraktiva arbetsmarknaderna för ungdomarna i Skåne och
              Sverige.
            </item>
            <item xml:id="i-TNs4bqMNSYrbjkcb7zYMYh">
              Riksdagen tillkännager för regeringen som sin mening vad som
              anförs i motionen om att samordna landets resurser när det gäller
              besöksnäringen i ett strategiprogram.
            </item>
            <item xml:id="i-KgcCDWycgm48MapuiAn9jA">
              Riksdagen tillkännager för regeringen som sin mening vad som
              anförs i motionen om att öka den politiska prioriteringen och
              befästa besöksnäringen som en central basnäring och prioriterad
              del av svensk ekonomi.
            </item>
            <item xml:id="i-UsLtRt3oGPrTTYyNWtERXE">
              Riksdagen tillkännager för regeringen som sin mening vad som
              anförs i motionen om att satsa på internationella evenemang.
            </item>
          </list>
        </div>
        <div type="motContent">
          <head type="h1" xml:id="i-Aq5sRJGGTP8ZgWNEYfJsmG">
            Jobben finns i besöksnäringen
          </head>
          <p xml:id="i-Uqp2Xe1VxVk9z2MoaVo8Bn">
            Besöksnäringen är en av Sveriges snabbast växande näringar. Den
            utvecklas i takt med att handeln mellan företag i olika regioner
            och länder ökar och i takt med att människor och företag ändrar
            sina konsumtionsvanor och lägger en allt större del av sin budget
            på resor, upplevelser, möten och restaurangbesök. En växande internationell
            turism, genomtänkt marknadsföring av Sverige och ett allt bättre
            utbud av attraktiva besöksmål bidrar till fortsatt tillväxt. Detta
            ger också en stor chans till jobb för ungdomarna.
          </p>
          <p xml:id="i-Ttf2L4pWpJ5xH1cEh5ig6X">
            I besöksnäringen arbetar totalt närmare 200 000 människor. Hotell-
            och restaurangbranschen sysselsätter cirka 130 000 personer. Här
            jobbar fler ungdomar och människor med utländsk bakgrund än i
            någon annan näring. Var tredje anställd är under 25 år och var
            tredje har invandrarbakgrund. Det är också en näring som stimulerar
            till egenföretagande.
          </p>
          <p xml:id="i-CEd9JyxDTehW3vrPca28QM">
            Men fortsatt utveckling kräver bra villkor för företagare inte
            minst vad gäller de små företagen och anställda samt engagemang,
            respekt och förståelse för näringens egenart på högsta politiska
            nivå.
          </p>
          <p xml:id="i-U5RGqf1vNSHtGLb5ZXV8eJ">
            Den borgerliga regeringen gick till val på att det skulle bli
            billigare att anställa. Men i stället har det blivit dyrare och
            dyrast för de minsta företagen. I den småföretagstäta besöksnäringen
            drabbar regeringens politik särskilt hårt.
          </p>
          <p xml:id="i-MAeCMyvQenx7LKYfBvYNge">
            Samtidigt som antalet bensinmackar och mataffärer blir allt färre
            ökar avstånden till närmaste butik eller serviceställe. Och därmed
            försvinner också nödvändig serviceinfrastruktur för företagen
            på orten. Mackdöden är ett hot mot landsbygden och mot småföretagarna,
            inte minst inom besöksnäringen. Vi vill därför gärna se en ökad
            fokusering på kommersiell och offentlig service i särskilt utsatta
            områden.
          </p>
          <p xml:id="i-XqSo3jkfM2XHahpLdqemB9">
            Visionen är en internationellt konkurrenskraftig besöksnäring
            med fortsatt stabil tillväxt för en av Sveriges mest attraktiva
            arbetsmarknader, inte minst för ungdomarna.
          </p>
          <p xml:id="i-HBFPepzEsZsAny39Mmwzxp">
            I några avseenden är vi redan där, men näringen företagare, anställda
            liksom utbildning och forskning behöver stöd för att fortsätta
            utvecklas, skapa fler och bättre jobb och nå högre och jämnare
            kvalitet och, inte minst, långsiktig ekonomisk och ekologisk hållbarhet.
          </p>
          <head type="h1" xml:id="i-FVPeLDkxVttwi9wdp3Hgbj">
            Samordna resurserna i ett strategiprogram
          </head>
          <p xml:id="i-RZYtyTa3v1fAM1iL9GxMQH">
            Sverige är ett fantastiskt land. Här finns ett stort utbud av
            natur- och kulturupplevelser och en väl utbyggd infrastruktur
            som gör att människor kan ta del av dem. Turismens betydelse ökar,
            både som tillväxtskapande faktor och som motor för sysselsättning
            och utveckling i övrigt.
          </p>
          <p xml:id="i-Y5piTFTRMiWA5WGmW29vrs">
            För att näringens exportvärde ska öka i såväl Skåne som Sverige
            i övrigt krävs en kraftsamling av resurser som står till förfogande
            både för marknadsföringsinsatser och för organisation. Det finns
            i dag en i många stycken oklar organisation och ansvarsfördelning
            mellan olika intressenter. Det gäller både sådana som vill utveckla
            turismen och andra med turistintressena konkurrerande verksamheter
            eller kontrollerande myndigheter.
          </p>
          <p xml:id="i-CugMzp45RWR8Qt74Ed754p">
            Vi vill också påpeka att turism- och resebranschen har dragit
            upp strategier för tillväxten i den svenska rese- och turistindustrin.
          </p>
          <p xml:id="i-Evuj7GkLJb4jF2AwMUrxvs">
            SHR, besöksnäringens bransch- och arbetsgivarorganisation, och
            HRF, Hotell- och restaurangfacket, har en gemensam grund i våra
            kollektivavtal där näringen själv har hittat lösningar som respekteras
            av företag och anställda. Utifrån den grunden samverkar de kring
            utvecklingsfrågor.
          </p>
          <p xml:id="i-9ghH2V2HGy4vShmBSTeKrp">
            Sverige kan inte ses som ett etablerat resmål för massturism,
            utan måste fokusera sitt arbete till tydliga produkter och varumärken
            som är så starka att de på något sätt inom sitt område märks i
            internationell konkurrens.
          </p>
          <p xml:id="i-5ZPkNDwSoKuP28exUgtzQC">
            Nu är det hög tid att utforma ett politiskt strategiprogram för
            att utveckla en av Sveriges mest attraktiva arbetsmarknader för
            ungdomarna i Skåne och Sverige.
          </p>
          <p xml:id="i-RXycSqWtYm817JUepG8kVn">
            Skåne har, när det gäller kortresandet, en mycket intressant
            exportprodukt med Tyskland, Danmark och Polen som närmarknader.
            Det är weekendresor som genomförs med bil, buss eller tåg från
            till exempel Berlin, Hamburg och Stettin. Vi har mycket att erbjuda
            och vi är övertygade om att en förstärkt internationell turism
            i Skåne, som i sin tur skapar ökad rörlighet, också påskyndar
            integrationen i Östersjöländerna. För Skånes del är det inte minst
            viktigt att bredda det nordiska samarbetet med framför allt Danmark.
          </p>
          <p xml:id="i-9vzfzmr2J47kCk81EwcMqd">
            Vad som erbjuds på landsbygden i Skåne är till exempel cykel-,
            golf- eller gästgiveripaket. Det finns ett stort utbud av matställen
            och kulturarrangemang med konsten i fokus, stränder, fiskelägen
            och blommande äppelodlingar.
          </p>
          <p xml:id="i-DyKy8JYFfbfFf5a2WSQEfs">
            Kontrasten till detta blir stadslivet med det stora utbudet och
            gångavstånd till olika begivenheter. Hotell, gallerier, musiklivet
            och mångfalden inom kulturlivet lockar.
          </p>
          <p xml:id="i-j1NcZeSywvSF9coL4iRDy">
            Genom att kraftsamla organisatoriskt och marknadsföringsmässigt
            kan vi utveckla den svenska turistnäringen ytterligare och nå
            de av framtidsprogrammet uppsatta målen. Men då krävs att regeringen
            bygger vidare på arbetet med en än bättre samordning av just marknadsföringen,
            av det Sverige har att erbjuda. Man måste verka för en kraftfull
            marknadsföring på den utländska närmarknaden där kortresandet
            är attraktivt för en stor målgrupp. Man måste verka för en bättre
            samverkan mellan parterna i turistbranschen.
          </p>
          <p xml:id="i-FirbkwXC4MbxnXNdpyBtK">
            Regeringen bör ta fasta på det gamla kravet att staten i samarbete
            med olika intressenter utformar ett strategiskt utvecklingsprogram
            för besöksnäringen. Resurserna inom besöksnäringen måste samordnas
            på ett bättre sätt. De statliga marknadsföringsinsatserna utomlands
            måste öka.
          </p>
          <p xml:id="i-6sY1khscZn6FydtnWXufoC">
            Därför bör besöksnäringens insatser i den internationella marknadsföringen
            med fördel organiseras i långsiktiga partnerskap för de resmål
            eller teman som branschen prioriterar. Det kan till exempel handla
            om fasta marknadskontor utomlands eller återkommande mässor och
            dylikt. Det viktigaste är dock att staten och näringen tillsammans
            prioriterar och genomför de gemensamt finansierade aktiviteterna.
          </p>
          <head type="h1" xml:id="i-G37W4FhAzLoKbu53FCybHB">
            Ökad politisk prioritering
          </head>
          <p xml:id="i-2CUPNwdBvCaxcuUTHULS9a">
            För att turismen ska kunna utvecklas krävs att kunskapen om och
            förståelsen för turismen som näring och tillväxtmotor ökar i samhället.
            Det krävs också att de statliga organ som har att verkställa politiken
            på turistområdet på ett mer aktivt sätt än i dag prioriterar helhetslösningar
            och samverkan mellan olika intressenter. I det arbetet ingår även
            att kunna värdera besöksnäringens verksamheter utifrån deras attraktionskraft
            för besökarna, inte utifrån andra hänsyn. Då kan också insatserna
            prioriteras bättre.
          </p>
          <p xml:id="i-LcvnrB6UwaEiE8d3KRWmZg">
            Den statliga insatsen i turistnäringen får inte bara bli en regionalpolitisk
            åtgärd eller ett fördelningspolitiskt system där rättvisa mellan
            olika intressen i sig blir ett mål. Det är dags att inse turismens
            betydelse och gå till handling och använda sig av denna närings
            möjligheter i de respektive landsdelarna.
          </p>
          <p xml:id="i-H6AcTj63a9pfQc2hU45ZEr">
            Sverige ska vara bland de tio bästa i världen 2018 enligt World
            Economic Forums (WEF) ranking vad gäller engagemang från staten.
            2009 låg Sverige på 88:e plats.
          </p>
          <p xml:id="i-U7TXMTT65jaKq3HN9J8tip">
            Enligt UNWTO, FN:s turismorganisation, kommer den globala turismen
            att växa med över 70 procent till 2020 och i Europa med 50 procent.
            Här ska Sverige ligga i framkant. Turismen ska växa snabbare i
            Sverige än i resten av Europa och vi ska locka till oss en större
            andel av de nya globala turisterna. För att lyckas med detta vill
            vi se fortsatta investeringar i turistlandet Sverige. Vi vill
            därför nyinvestera i att marknadsföra Sverige som ett spännande,
            vackert och tryggt land för utländska turister att besöka. Marknadsföringen
            av Sverige som turistland ska också bli effektivare genom ett
            ökat samarbete mellan Visit Sweden och de lokala och regionala
            turismorganisationerna.
          </p>
          <p xml:id="i-EhJq7hMfR1HvTp7nSzXV39">
            Varje enskilt företag i besöksnäringen är beroende av att hela
            den långa kedjan av hotell, restauranger, bussentreprenörer, turistbyråer
            med flera kan leverera en produkt med hög kvalitet. Hela kedjan
            måste hålla om turistupplevelsen ska bli bra. Behovet av samarbete
            kring destinationer, marknadsföring och forskning är därför avgörande
            inom branschen.
          </p>
          <p xml:id="i-LwP8kPainPkC4p54rsPvFY">
            Besöksnäringen är också i mycket stor utsträckning beroende av
            en väl fungerande infrastruktur samt tillgång till fungerande
            offentlig och kommersiell service, ett rikt kulturliv med mera.
          </p>
          <head type="h1" xml:id="i-RrtHfhhebc3uGm8bfYz5LG">
            Evenemang
          </head>
          <p xml:id="i-KYBkQZRp7ELVCPXrYAbBca">
            För att Skåne och Sverige ska ligga i framkant behöver turismen
            växa snabbare här än i resten av Europa. Det gäller att locka
            hit en större andel av de nya globala turisterna. De internationella
            evenemangen kan här ses som ett mycket bra framgångssätt. På detta
            område har Sverige också en stor tillväxtpotential, i många delar
            av landet. En bra start på detta arbete vore att bilda ett särskilt
            evenemangsbolag som skulle ha till syfte att samla och samordna
            olika arbeten med ansökningar, utarbetande av förslag och genomförande.
          </p>
          <head type="h1" xml:id="i-EyQMZNA7bptbEpYHMhyuT5">
            Cykelvägar
          </head>
          <p xml:id="i-HqDA4QoTR3LbCHEjXXC35y">
            Att investera i cykelvägar har goda förutsättningar att bli något
            som lockar många turister från andra länder. I Skåne är säsongen
            lång för cykling. Närheten till den internationella marknaden
            är en stor fördel. Cyklingen är upplevelse-, miljö- och hälsovänlig.
          </p>
        </div>
        <div type="motSignatures">
          <list>
            <item xml:id="i-TyD3YC5R1dciS1HG5SG6wd" who="i-3pb3B2MkmEoxSvMpXK9cHQ">
              Marie Granlund (S)
            </item>
            <item xml:id="i-8e2Mwkfab4vChUgNEQ5PhY" who="i-3S4u3rsmsb3bjgrsrZUU6Q">
              Anders Karlsson (S)
            </item>
            <item xml:id="i-QAJnEvEBLxK9dPXnaRCqb3" who="i-YHze8naQ3VfThjRidPfYK7">
              Ann Arleklo (S)
            </item>
            <item xml:id="i-AXrZsKAd8sPTj55KBYh1zR" who="i-SA8UxFhjAuPobYWN8Y2Qep">
              Annelie Karlsson (S)
            </item>
            <item xml:id="i-H8DkNpt2Sh2NxbFgcrWiBe" who="i-MKm68HiDPih8eisvsh6GJg">
              Bo Bernhardsson (S)
            </item>
            <item xml:id="i-RD7FvzTuCv8RdWbD3Rpzvc" who="i-XmKy9xZWRYrVWK3GgNvWyc">
              Christer Adelsbo (S)
            </item>
            <item xml:id="i-MibJgKLwjpTxoZdzQCw47H" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-TcreoQvuJbVZtHHPjrHGDk" who="i-GsygH5UJM18UkfLBHFkVdD">
              Kent Härstedt (S)
            </item>
            <item xml:id="i-QQXMJ2TeDx9orB7FubWkGd" who="i-FrTJne8fam41FasSB9mLUA">
              Kerstin Engle (S)
            </item>
            <item xml:id="i-EEw5hHUoMkDMW2fSCeR2jB" who="i-5Eq8EMsaTFyzYQzP7AM1mR">
              Kerstin Nilsson (S)
            </item>
            <item xml:id="i-QccSjW5usrJRpb1P1ZHfew" who="i-HzSoQ1C7ZLGcuc11An72dD">
              Leif Jakobsson (S)
            </item>
            <item xml:id="i-A1MtwDZPnBhuRjf7jV3ivr" who="i-UPW2cbGnTUbMZaKTrot5Bh">
              Morgan Johansson (S)
            </item>
          </list>
        </div>
      </div>
    </body>
  </text>
</TEI>
