<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__725/mot_1966__ak__725-001.pdf"/>
      <div type="motHeader" xml:id="i-Ng4i66LM4vPKpEjBbnEB7">
        <div type="motTitle" xml:id="i-SsosSUBobLwmL7Kd56PcpE"/>
        <div type="motSubmissionInfo" xml:id="i-T7txMd3tn3maL4dgsUkJyN"/>
      </div>
      <div type="motBody" xml:id="i-Xhvc8Pt4u2TBA5XRZz8arJ">
        <div xml:id="i-VXW1bFkqweoKtEqMUnaQMg">
          <p xml:id="i-XV2tGkgahCRBrBPMWXooaF">
            14 Motioner i Andra kammaren, nr 725 år 1966
          </p>
          <p xml:id="i-JohLru6kM8PjvaZZstxYCF">
            Nr 7295
          </p>
          <p xml:id="i-2kc87izrCrNX4X8wV1XQTB">
            Av fru Heurlin och herr Oskarson, i anledning av Kungl. Maj:ts
            proposition nr 180/1965, med förslag till ändringar i vägtrafikförordningen.
          </p>
          <p xml:id="i-DEarBwueaZX7fJwQV1qrWS">
            (Lika lydande med motion nr 595 i Första kammaren)
          </p>
          <p xml:id="i-KcCE754pdkkMTan1PebBWj">
            I proposition nr 180/1965 till riksdagen har Kungl. Maj:t föreslagit
            vissa ändringar i vägtrafikförordningen samt beslutat inhämta
            riksdagens ytt- rande över berörda förslag. Enligt förslaget skall
            i 1 $ vägtrafikförordningen införas ett nytt mo- ment, betecknat
            11 mom., av följande lydelse: ”Med övergångsställe avses i denna
            förordning sådan genom målning eller på annat sätt markerad del
            av körbana, som är avsedd att användas av gående för att korsa
            körbanan. Övergångsställe är bevakat om trafiken regleras med
            trafiksignaler eller av polisman och i annat fall obevakat.” Det
            är icke till fyllest att i något fall obevakat övergångsställe
            marke- ras enbart genom målning, då ju de flesta körbanor under
            en stor del av året är belagda med snö eller is. Första punkten
            bör ges det innehållet, att med övergångsställe avses sådan genom
            målning jämte signal eller väg- märke markerad del av körbana,
            som är avsedd att användas av gående för att korsa körbanan. Enligt
            förslaget skall nuvarande tredje stycket i 46 $ utgå. Sistnämnda
            stycke lyder: ”Förare av fordon skall då fordonet närmar sig obevakat,
            tydligt markerat övergångsställe för gående, nedbringa hastigheten
            så, att fordonet kan stannas framför övergångsstället för att
            lämna gående till- fälle att passera”. Till förslaget i denna
            del återkommer vi. 47 $ 2 mom. bör, eftersom i 4 mom. meddelas
            vissa undantag från 2 mom., förses med en hänvisning till sistnämnda
            moment av innehåll att omkör- ning av annat fordon ej må med de
            undantag i 4 mom. stadgas ske, där sik- ten är skymd etc. Enligt
            förslaget skall införas en ny rubrik och en ny paragraf, betecknad
            48 a $, av följande lydelse: ”Förare av fordon skall hålla en
            med hänsyn till omständigheterna tillräckligt låg hastighet, när
            fordonet nalkas över- gångsställe. Förare skall lämna företräde
            åt gående som korsar eller står i begrepp att korsa körbanan på
            bevakat övergångsställe i enlighet med anvisning genom trafiksignal
            eller av polisman. Förare skall stanna för att låta gå- ende passera
            på obevakat övergångsställe, om det är nödvändigt för att undvika
            fara eller olägenhet för den gående.”
          </p>
          <pb facs="riksdagen-motions-pdf/data/1966/mot_1966__ak__725/mot_1966__ak__725-002.pdf"/>
          <p xml:id="i-KWJgAQLby7D8Yz2Xe5E9BB">
            Motioner i Andra kammaren, nr 725 år 1966 15
          </p>
          <p xml:id="i-KKYJDAuvUQw7KVd6HGFFK2">
            Vid jämförelse mellan det nuvarande stadgandet i 46 $ tredje
            stycket och det första stycket i den föreslagna 48 a $ måste det
            nuvarande stad- gandet anses vara överlägset ur trafiksäkerhetssynpunkt.
            Genom bestäm- melsen, att fordonet skall kunna stannas framför
            obevakat övergångsstäl- le för att lämna gående tillfälle att
            passera, har förare ålagts en skyldighet av mera objektiv — och
            därför trafiksäkrare — karaktär än den föreslag- na. Denna överlämnar
            i alltför hög grad åt bilförarens eget bedömande vilken hastighet
            han bör hålla, då han nalkas övergångsställe. Första stycket bör
            utbytas mot nuvarande tredje stycket i 46 $, dock att orden ”tydligt
            markerat” och ”för gående” bör utgå. Andra stycket i den föreslagna
            48 a $ innehåller i första punkten en oklarhet, som kan komma
            att ge upphov till onödiga felbedömningar med ökad olycksrisk.
            Uttrycket ”står i begrepp att korsa” måste ge anledning till alltför
            subjektiva ställningstaganden från bilisternas sida. Bestäm- melsen
            bör lämpligen ges det innehållet att vid bevakat övergångsställe
            fö- rare skall lämna företräde åt gående, som i enlighet med anvisning
            genom trafiksignal eller av polisman börjat korsa körbanan i övergångsstället.
            "Andra punkten i andra stycket bör utgå. Denna bestämmelse lämnar
            ett alltför stort utrymme åt förarens eget bedömande av trafiksituationen.
            Redan som det nu är respekteras icke övergångsställena på det
            sätt som avsetts med bestämmelsen i 46 $ tredje stycket. Långt
            ifrån alla fordons- förare iakttar i dagens läge tillräcklig försiktighet
            vid passerandet av obe- vakat övergångsställe. Det förekommer
            ständiga chanstagningar, där for- donsföraren räknar med att fotgängaren
            även inom ”gula strecken” skall vänta och släppa honom före. Här
            bör trafikövervakningen skärpas. Det kan förtjäna att påpekas,
            att straffbestämmelsen i 1 $ första stycket tra- fikbrottslagen
            omfattar jämväl abstrakt fara i trafiken. 60 $ 1 mom. d) som nu
            har följande lydelse: ”Körbanan skall passeras på särskilt markerat
            övergångsställe för gående, där sådant finnes. I övrigt skall
            passerande över körbana ske tvärs över denna och företrädesvis
            i an- slutning till vägkorsning”, har föreslagits ändrad enligt
            följande: ”Gåen- de som vill korsa körbana skall använda övergångsställe,
            om sådant finnes 1 närheten. I övrigt skall gående korsa körbana
            vinkelrätt och, om vägkorsning fin- nes i närheten, i anslutning
            till denna.” Förscelse mot de föreslagna nya bestämmelserna har
            straffbelagts. Uttrycket ”I närheten” är olyckligt, då det måste
            bli föremål för subjek- tiva bedömningar. Vad som är ”i närheten”
            för en idrottsman kan vara ”Jångt borta” för en rörelsehämmad
            eller gammal människa. Bestämmelsen i andra stycket, att gående
            skall korsa körbana vinkelrätt torde vara svår att efterleva,
            och överträdelse av densamma är svårare att
          </p>
          <pb facs="riksdagen-motions-pdf/data/1966/mot_1966__ak__725/mot_1966__ak__725-003.pdf"/>
          <p xml:id="i-Jqqz5XcVCm6Vk3NNfMYZG1">
            16 Motioner i Andra kammaren, nr 725 år 1966
          </p>
          <p xml:id="i-XPdW9VgzNuHjaxFxihTrHW">
            förebringa bevisning om vid eventuellt åtal. Ordet ”vinkelrätt”
            bör väl ej användas i sådant sammanhang. Den nuvarande bestämmelsen
            bör bibehållas, dock att orden ”särskilt markerat” och ”för gående”
            skall utgå. Någon straffsanktion bör icke hel- ler i fortsättningen
            finnas. Enligt förslaget skall under 45 $ införas en bestämmelse
            av följande ly- delse: ”Fordon får ej föras med något hjul till
            vänster om längsgående hel- dragen gul linje som delar körbanan
            i en del för trafiken i vardera rikt- ningen (spärrlinje), om
            ej en streckad gul linje finnes till höger om spärr- linjen. Om
            särskild filmarkering finnes, får förare ej byta fil eller föra
            for- donet så att det överskrider filmarkeringen.” Det är regel
            att en del av fordonet i sidled skjuter ut över hjulen, i fråga
            om lastfordon ofta upp till flera decimeter. Därutöver kan tillkomma
            en tillåten överskjutande last upp till två decimeter. Detta innebär
            att med till- låtet körsätt enligt denna bestämmelse vid möte
            en frontalkrock till en bredd av en meter kan förekomma. Vidare
            bör bestämmelsen icke vara ovillkorlig. Det händer icke sällan
            att man måste köra om en cyklist, trak- tor eller gående, som
            leder djur eller annat, som upptar en icke obetydlig del av körbanan.
            Det skulle vara orimligt, om man inte skulle kunna, för att undvika
            fara vid omkörningen, för någon kortare sträcka få överskrida
            mittlinjen. Det kan också tänkas, att något föremål befinner sig
            på vägen och man på grund av skymd sikt icke hinner stanna helt
            utan tvingas väja för att undvika påkörning. Bestämmelsen bör
            lämpligen ges det innehållet att fordon icke utan syn- nerliga
            skäl med någon del av fordonet eller dess last får föras till
            vänster om spärrlinjen. Förbudet mot filbyte i sista punkten bör
            icke göras ovillkorligt. Bestäm- melsen bör ges det innehållet
            att, om särskild filmarkering finnes, förare får byta fil eller
            föra fordonet så att det överskrider filmarkeringen endast om
            detta kan ske utan fara för övrig trafik. Enligt förslaget skall
            48 $ 2 mom. erhålla följande lydelse: ”Då i annat fall än i I
            mom. sägs ett fordon skär ett annat fordons kurs, skall föraren
            av det fordon, som har det andra fordonet på sin högra sida, lämna
            före- träde åt det sistnämnda fordonet.” Nu gällande rätt upptar
            i sistnämnda moment jämväl en föreskrift att genom den nyssnämnda
            regeln dock icke någon förare fritages från skyl- dighet att iakttaga
            försiktighet vid passerandet av eller färd in på korsan- de eller
            anslutande väg samt att detta särskilt skall gälla den som från
            väg med ringa trafik kommer in på väg med livlig trafik. Redan
            omställningen från vänster- till högertrafik innebär en starkt
            ökad olycksrisk. Kommer därtill, att den från höger kommande trafiken
            ges ovillkorlig ”förkörsrätt” — i själva verket innebärande en
            ovillkorlig
          </p>
          <pb facs="riksdagen-motions-pdf/data/1966/mot_1966__ak__725/mot_1966__ak__725-004.pdf"/>
          <p xml:id="i-Cqu7tU3SVa5jv2sjjggmsB">
            Motioner i Andra kammaren, nr 725 år 1966 17
          </p>
          <p xml:id="i-WaKUqQgSUSKzkDBWq1SZU2">
            skyldighet för den från vänster kommande trafiken att lämna den
            från hö- ger kommande företräde — kommer detta med all sannolikhet
            att inne- bära en ”hårdare” och från vissa grupper även hänsynslösare
            körning från de ”förkörsberättigades” sida än vad som nu är fallet.
            Skyldigheten för de från vänster kommande att lämna de från höger
            kommande företräde bör kombineras med en skyldighet för de sistnämnda
            att vid färd in i vägkors- ning iakttaga särskild försiktighet,
            till förekommande av trafikolycka. Under åberopande av det anförda
            hemställes, att riksdagen i sitt yttrande över förslaget till
            proposi- tionen nr 180/1965 måtte förorda de av oss föreslagna
            änd- ringarna i förslaget.
          </p>
          <p xml:id="i-9212d7abEdSiDkAiGae5ki">
            Stockholm den 26 januari 1966
          </p>
          <p xml:id="i-4U7r9ZbXnwFhcSwo8YkPTy">
            Dagmar Heurlin Gunnar Oskarson
          </p>
          <p xml:id="i-TFbMEmm47BHTMND8yeXjP8">
            Alfa Boktryckeri AB, Sthlm 1966
          </p>
        </div>
      </div>
    </body>
  </text>
</TEI>
