<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-00846">
  <teiHeader>
    <fileDesc>
      <titleStmt>
        <title>Apoteket</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:846 av Jonas Sjöstedt m.fl. (V)</title>
          <idno type="rdwebb">H202846</idno>
          <rs type="number">846</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H202846/text</ref>
          <ref type="dokument_url_html">http://data.riksdagen.se/dokument/H202846</ref>
          <ref type="dokumentstatus_url_xml">http://data.riksdagen.se/dokumentstatus/H202846</ref>
          <ref type="docx">http://data.riksdagen.se/fil/FEAD381C-C162-4C78-A764-39644ECCBD33</ref>
          <ref type="pdf">http://data.riksdagen.se/fil/DF0F8B13-7880-4426-94E3-2085E9591FC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PHfijBNMEcEodKdi6MKMBF" type="signed"/>
        <correspContext corresp="i-PHfijBNMEcEodKdi6MKMBF">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction xml:id="i-GuuFy6A1VdHmtfMpZtzpTA" type="submitted">
          <date when="2014-11-06"/>
          <time when="15:02:18"/>
        </correspAction>
        <correspAction xml:id="i-228pSNo2KLWTwgLNByrmK9" type="referred">
          <date when="2014-11-12"/>
        </correspAction>
        <correspAction xml:id="i-B15JNgZdU5QMDVHZib7ce4" type="assigned">
          <date when="2016-05-09"/>
          <time when="15:44:43"/>
        </correspAction>
        <correspContext corresp="i-B15JNgZdU5QMDVHZib7ce4">
          <ref type="assignedTo">Socialutskottet</ref>
        </correspContext>
        <correspAction xml:id="i-FVU8gyy5AofiBJTb85DzcN" type="behandlas_i"/>
        <correspContext corresp="i-FVU8gyy5AofiBJTb85DzcN">
          <ref type="uppgift">2014/15:SoU9</ref>
          <ref type="ref_dok_id">H201SoU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU9</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Pdxfk3utSQR97Z4DrbbfnU" type="motHeader">
        <div xml:id="i-M2dhApBVHZvGNiBbUcciBZ" type="motTitle">
          Motion till riksdagen 2014/15:846 av Jonas Sjöstedt m.fl. (V)
          Apoteket
        </div>
      </div>
      <div xml:id="i-LF1xMgCw1JoS4wvudZu82r" type="motBody">
        <div xml:id="i-U5kJswWWps2Gz5JJKYMVBj" type="TOC">
          <head xml:id="i-CvraQsd3VzpJj4BsCiMoc3">
            1Innehållsförteckning
          </head>
          <list xml:id="i-K8TQpQCMKkJjjVQ1zFWQPX">
            <item xml:id="i-SPBoDoH535KCUCVhLKcbEf" style="indent-level: 1">
              2Förslag till riksdagsbeslut
            </item>
            <item xml:id="i-LUi4FZEh2pKYnZTYk18FgK" style="indent-level: 1">
              3Inledning
            </item>
            <item xml:id="i-EcGyPzdqByXZq4ULJrxdbA" style="indent-level: 1">
              4Patientsäkerhet, kompetens och apotekens personal
            </item>
            <item xml:id="i-W9hDpgZLWEAtperfLSEtEK" style="indent-level: 1">
              5Apoteket AB
            </item>
            <item xml:id="i-6XyvjTyKzBbuafgz8Mm4a4" style="indent-level: 2">
              5.1Läkemedelspriserna
            </item>
            <item xml:id="i-P83t12mUo5VJiv8MoXQRzx" style="indent-level: 2">
              5.2Distribution till öppenvårdsapotek
            </item>
            <item xml:id="i-4hQ8Fd3tai1UZoHaE9TB1c" style="indent-level: 1">
              6Insyn i apotekens brister och fel
            </item>
            <item xml:id="i-CVguxYB2zF2zVJt3wZziws" style="indent-level: 1">
              7Apotekens kunder
            </item>
            <item xml:id="i-JEXRWj7611QzMJV64LuAA6" style="indent-level: 2">
              7.1Alla måste kunna hitta sina mediciner
            </item>
            <item xml:id="i-R3jnmhYrMTiPDtDPbfZcty" style="indent-level: 2">
              7.2Ingen ska behöva avstå medicin av kostnadsskäl
            </item>
            <item xml:id="i-HrfXr5p28QFe5yFL7uSC6g" style="indent-level: 1">
              8Apoteksverksamhet på landsbygden
            </item>
          </list>
        </div>
        <div xml:id="i-6Zi6QxdNVjSWwX9qmWGcPz" type="motProposal" subtype="förslag">
          <head xml:id="i-qWpDqsV6gXr62G8tbQQ2h">
            2 Förslag till riksdagsbeslut
          </head>
          <list xml:id="i-KPyUMMxJMHQKeZYjteEhGx" style="ol">
            <item xml:id="i-HMFW9wcDqrvdWZxit3BeCE">
              Riksdagen tillkännager för regeringen som sin mening vad som
              anförs i motionen om att en nationell kompetensplattform för apotekspersonal
              bör upprättas.
            </item>
            <item xml:id="i-SV2KZMDTuu4WuGQvyC3bYs">
              Riksdagen tillkännager för regeringen som sin mening vad som
              anförs i motionen om att apoteksägarna bör få ett lagfäst krav
              på sig att dokumentera varje anställds fortgående kompetensutveckling,
              och Läkemedelsverket bör få i uppdrag att följa upp att detta
              sker.
            </item>
            <item xml:id="i-BxGQEuHWnoAT1d4AZWXod2">
              Riksdagen tillkännager för regeringen som sin mening vad som
              anförs i motionen om att etableringstaket för Apoteket AB bör
              slopas och att Apoteket AB bör få i uppdrag att etablera nya apotek
              där det finns behov hos befolkningen.
            </item>
            <item xml:id="i-F9XRrPkSnZjHLvDZPACc9G">
              Riksdagen tillkännager för regeringen som sin mening vad som
              anförs i motionen om att Apoteket AB bör få i uppdrag att utveckla
              ett samarbete med sjukvårdshuvudmännen för att öka tillgängligheten
              av farmaceutisk kompetens i vårdkedjan.
            </item>
            <item xml:id="i-GhZxvib6Pw68vsUyEaAUBA">
              Riksdagen tillkännager för regeringen som sin mening vad som
              anförs i motionen om att staten bör ta över ansvaret för all upphandling
              av läkemedel.
            </item>
            <item xml:id="i-Y4mYkF4YPtqyuNGjDXndrV">
              Riksdagen tillkännager för regeringen som sin mening vad som
              anförs i motionen om att staten bör ta över ansvaret för all distribution
              och lagerföring av läkemedel.
            </item>
            <item xml:id="i-7qB6gMd1hsTPeTVYjhsoWk">
              Riksdagen tillkännager för regeringen som sin mening vad som
              anförs i motionen om att regeringen bör inleda en dialog med apoteksmarknadens
              aktörer för att förbättra för konsumenterna.
            </item>
            <item xml:id="i-Lkpq7gUXhAFZ6Ugie3XKaa">
              Riksdagen tillkännager för regeringen som sin mening vad som
              anförs i motionen om att regeringen bör genomföra en utvärdering
              och uppföljning av apoteksbranschens lagerstatusfunktion.
            </item>
            <item xml:id="i-SKut8rp1P1ymwn48geZuh4">
              Riksdagen tillkännager för regeringen som sin mening vad som
              anförs i motionen om att kravet på högst 24 timmars leveranstid
              vid kundbeställning av receptbelagda läkemedel bör lagfästas.
            </item>
            <item xml:id="i-JBRsiq2Dy4n2vbM66cazui">
              Riksdagen tillkännager för regeringen som sin mening vad som
              anförs i motionen om att kunden bör erbjudas expressleverans av
              läkemedlet till hemmet om inte 24-timmarsregeln kan hållas.
            </item>
            <item xml:id="i-6XDjHp2ZUdnFvnM1VgUXD9">
              Riksdagen tillkännager för regeringen som sin mening vad som
              anförs i motionen om att regeringen bör se över kreditprövningsvillkoren
              för läkemedel så att ingen ska behöva avstå från sina mediciner
              av ekonomiska skäl.
            </item>
            <item xml:id="i-RebM2WzTBSBdsCk1ekP36h">
              Riksdagen tillkännager för regeringen som sin mening vad som
              anförs i motionen om att möjligheten att införa ett gemensamt
              kreditsystem för alla landets apotek bör övervägas.
            </item>
            <item xml:id="i-4xyFW22AbupFqFhDtKrTQB">
              Riksdagen tillkännager för regeringen som sin mening vad som
              anförs i motionen om att Apoteket AB bör få i uppdrag att permanenta
              systemet med apoteksombud.
            </item>
          </list>
        </div>
        <div xml:id="i-KGQRZ5xEf4jLp7WUiRpg76" type="motContent">
          <head xml:id="i-6QkqEBj1WaKgjRvpcAPwGp" type="h1">
            3 Inledning
          </head>
          <p xml:id="i-D74WTFTy8NoXEjSo3Krg1">
            Den svenska läkemedelspolitiken borde utgå ifrån att alla människor
            som vistas i Sverige ska ha rätt till den medicin de behöver och
            information om hur medicinen ska användas på rätt sätt. Detta
            ska vara oberoende av inkomst eller var i landet man bor. Tillgänglighet
            handlar om så mycket mer än antalet apotek per invånare. Möjligheten
            att få tag på de läkemedel man behöver ska aldrig styras av vilket
            landsting man bor i, vilken apoteksägare man har närmast eller
            om varan lagerhålls just där. Alla ska ha rätt till en säker och
            trygg läkemedelsanvändning genom opartisk och högkvalitativ medicinsk
            rådgivning av kompetent personal, oavsett om det gäller förskrivna
            eller receptfria läkemedel.
          </p>
          <p xml:id="i-CXMyse1PyXKbCmeNuzzC76">
            De förändringar som den borgerliga regeringen genomfört inom
            det svenska apotekssystemet de föregående mandatperioderna har
            medfört stora brister i systemet och negativa effekter för allmänheten,
            vilket också tydligt framgått i debatten runt apoteksprivatiseringarna.
            Förändringarna är rent ideologiska och bygger på den felaktiga
            utgångspunkten att läkemedel i huvudsak är en detaljhandelsfråga
            och inte en del av en väl fungerande hälso- och sjukvård. Apoteket
            AB:s ensamrätt på försäljning av läkemedel har försvunnit och
            flera privata aktörer har dykt upp på den svenska apoteksmarknaden.
            Ett av huvudskälen sades vara att öka tillgängligheten till apotek
            genom att fler öppnas och öppettiderna förlängs. Det finns exempel
            på att så skett, men det är något som Apoteket AB med rätt direktiv
            självt hade kunnat göra eftersom vinstmarginalen var stor. Detta
            är i stället ett svepskäl för ett ideologiskt val som har fått
            flera negativa konsekvenser, som vi ska återkomma till i denna
            motion.
          </p>
          <p xml:id="i-59EwvjX6jVSQrdUQd8kjST">
            Norge avreglerade sin apoteksmarknad redan 2001 och det har lett
            till att tre stora affärskedjor helt dominerar den norska marknaden.
            Det är en utveckling som vi nu även ser i Sverige. Såväl hela
            apotekskedjor som enskilda apotek har redan bytt ägare. Flera
            av de största affärerna har genomförts av riskkapitalbolag. Riskkapitalbolaget
            Segulah sålde Medstop för nästan 1,5 miljarder kronor till ägarna
            av konkurrenten Kronans droghandel. Försäljningssumman ger ett
            genomsnittligt pris på knappt 23 miljoner per apotek. Segulah
            varken vill eller kan berätta om hur stor vinsten blev eftersom
            regeringen hemligstämplat de enskilda försäljningssiffrorna. Samtidigt
            har de små apoteken svårt att klara konkurrensen med de stora
            kedjorna.
          </p>
          <head xml:id="i-LUHjCWS4rLQSGCW44Camnp" type="h1">
            4 Patientsäkerhet, kompetens och apotekens personal
          </head>
          <p xml:id="i-9TeYvSuw1MMVwy3QzU68YQ">
            Sedan avregleringen av apotekssektorn har Farmaciförbundet varje
            år kartlagt arbetsmiljön genom en enkätundersökning bland sina
            medlemmar. Resultatet publiceras i förbundets Arbetsmiljöbarometer.
            Redan i 2011 års Arbetsmiljöbarometer ser man en kraftigt försämrad
            arbetsmiljö för de anställda och i 2012 års barometer står det
            bl.a. följande:
          </p>
          <p xml:id="i-K8gFzktSqSAcnq7bXtYi6E">
            Farmaciförbundets arbetsmiljöbarometer för år 2012 visar att
            personalen har fått betala ett mycket högt pris för omregleringen.
            Resultaten stöder också de undersökningar som visar att kundernas
            situation har försämrats på den omreglerade marknaden.
          </p>
          <p xml:id="i-Qp6yDkfLkwWM1Wt6mVyKdk">
            Resultaten i Arbetsmiljöbarometern 2013 pekar även ut en rad
            allvarliga problem i arbetsmiljön. Stressnivån är hög och många
            vittnar om omfattande fysiska besvär och sömnsvårigheter. 75 procent
            av de svarande upplever arbetsmiljön som tuffare än för ett år
            sedan. Bara en tredjedel av de anställda skulle rekommendera andra
            att ta arbete i branschen eller hos den egna arbetsgivaren.
          </p>
          <p xml:id="i-XPy7Y7VUfVhjTXUZoXzbHJ">
            Oron för uppsägningar är också stor bland de anställda och den
            tar sig uttryck på två sätt. Det är dels en individuell oro för
            att inte orka med prestationskraven och därför riskera uppsägning,
            dels en oro för uppsägningar p.g.a. bristande lönsamhet.
          </p>
          <p xml:id="i-3bDWdsWEmBhaZHvVxAQkgN">
            Denna oro speglar tyvärr verkligheten. I dag genomför apotekskedjorna
            nedläggningar av apotek och slimmar personalstyrkan på andra enheter.
            55 procent av de svarande har varit med om nedskärningar av personalstyrkan
            på sin arbetsplats.
          </p>
          <p xml:id="i-FjZFossXxBcyLVijV7BDKn">
            Bristerna i arbetsmiljön drabbar inte bara dem som arbetar på
            apotek, utan riskerar också att gå ut över konsumenterna och patientsäkerheten.
            Bland dem som arbetar med att ge råd om läkemedel anger över hälften
            att de inte har tid att ge bra individuell rådgivning.
          </p>
          <p xml:id="i-NpNbbVuJ7xBe76yiQksjWg">
            Många apoteksanställda vittnar också om att det inte längre finns
            tid till att läsa in informationen om nya läkemedel. Eftersom
            personalens kompetens är läkemedelskonsumenternas trygghet bör
            det inrättas en nationell kompetensplattform så att apotekspersonalen
            kan hålla sig à jour inom läkemedelsområdet, med t.ex. Läkemedelsverket
            som huvudman. Detta bör riksdagen som sin mening ge regeringen
            till känna.
          </p>
          <p xml:id="i-7EWU7wfQbTXt3VwRe1p7YV">
            För att ytterligare stärka kraven på kontinuerlig kompetensutveckling
            bör apoteksägarna få ett lagfäst krav på sig att dokumentera varje
            anställds fortgående kompetensutveckling och Läkemedelsverket
            bör få i uppdrag att följa upp att detta sker. Detta bör riksdagen
            som sin mening ge regeringen till känna.
          </p>
          <head xml:id="i-HnhgvUWkZbkmxMQe36bovo" type="h1">
            5 Apoteket AB
          </head>
          <p xml:id="i-UKNDbujcBodFzuP9LqjBYp">
            Vänsterpartiet sade nej till avregleringen av Apoteket, eftersom
            den innebar att man av marknadsideologiska skäl slog sönder ett
            välfungerade system med internationellt sett hög kostnadseffektivitet,
            säkerhet och kundnöjdhet.
          </p>
          <p xml:id="i-YLc1rwD2PmLJp33GHwPxGY">
            För att gynna framväxten av de privata apoteken lades en rad
            begränsningar på Apoteket AB i samband med avregleringen. En begränsning
            är att bolaget inte får öppna fler apotek så länge deras marknadsandel
            är högre än 36 procent, vilket i praktiken innebär etableringsstopp.
          </p>
          <p xml:id="i-GWYYaHHQcsrSZcwjrPagsf">
            Staten bör även fortsättningsvis behålla och utveckla Apoteket
            AB samt ge företaget nya samhällsuppdrag. Det nuvarande etableringstaket
            på 36 procent bör slopas och Apoteket AB bör få i uppdrag att
            etablera nya apotek där det finns behov hos befolkningen. Detta
            bör riksdagen som sin mening ge regeringen till känna.
          </p>
          <p xml:id="i-7GcrJmpFqjvuEzdjtGEAFp">
            Målet är att Apoteket AB ska öka sina marknadsandelar och finnas
            på alla orter i Sverige. Det är ett viktigt steg på vägen att
            återreglera apoteksmarknaden och att staten övertar ansvaret för
            apoteksverksamheten.
          </p>
          <p xml:id="i-Nabu9J4fvkgadtUMu1KbTU">
            Apoteket AB bör också få i uppdrag att utveckla ett samarbete
            med sjukvårdshuvudmännen för att öka tillgängligheten av farmaceutisk
            kompetens i vårdkedjan. Samarbetet ska syfta till att införa rutiner
            med läkemedelsgenomgång för patienter med många läkemedel inom
            särskilt boende, i hemtjänsten, på vårdcentraler och inom slutenvården.
            Detta bör riksdagen som sin mening ge regeringen till känna.
          </p>
          <head xml:id="i-Rf5XQCrfdQeaUB2p9qqAVU" type="h2">
            5.1 Läkemedelspriserna
          </head>
          <p xml:id="i-ArKorPA2bduosCZS6eWjjA">
            Sverige byggde från 1970-talet upp ett av världens mest moderna,
            kostnadseffektiva och säkra apotekssystem. Eftersom staten upphandlade
            alla läkemedel centralt så hölls kostnaderna nere genom att inga
            mellanhänder kunde profitera på att förse apoteken med läkemedel.
            Systemet ledde därför till relativt låga priser på läkemedel för
            apotekens kunder, samtidigt som producenterna fick bra betalt.
            Det premierade produktion och utveckling av nya och allt bättre
            läkemedel.
          </p>
          <p xml:id="i-VM26fD4iyVuaobFFnduPmv">
            Den tidigare borgerliga regeringen har i samband med avregleringen
            i praktiken betalat apotekskedjorna för att de ska öppna fler
            apotek. Detta genom att staten gav ägarna rätt att själva förhandla
            om inköpspriser för originalläkemedel (inklusive parallellimport).
            En stor del av läkemedelsmarknaden – ca två tredjedelar – har
            därmed försvunnit från det transparenta och kostnadseffektiva
            traditionella svenska prisregleringssystemet. Detta innebär att
            inköpsrabatten på dessa läkemedel – ca 500 miljoner kronor per
            år – nu tillfaller ägarna till apoteken och inte skattebetalarna.
            Resultatet har blivit högre priser för dessa läkemedel, något
            som staten får betala eftersom läkemedlen är subventionerade.
          </p>
          <p xml:id="i-4rNo3zo4nmr2hTPhQf31B8">
            Den tidigare kostnadseffektiva modellen bör återinföras. I stället
            för att subventionera grossistkedjorna på apotekskundernas och
            skattebetalarnas bekostnad bör staten ta över ansvaret för all
            upphandling av läkemedel. Detta bör riksdagen som sin mening ge
            regeringen till känna.
          </p>
          <head xml:id="i-PWv68gpJbaJ2HmLjFfn7bd" type="h2">
            5.2 Distribution till öppenvårdsapotek
          </head>
          <p xml:id="i-HeDjfoFrdVhiewqWhCpCT9">
            Apoteksmarknaden kännetecknas av tydliga stordriftsfördelar vad
            gäller lagerföring, distribution, rabattförhandlingar med grossister
            och läkemedelsföretag samt it-kostnader. Dessa kostnader stiger
            nu i takt med att omregleringen vinner mark och i slutändan kommer
            detta att påverka prisnivån på läkemedel i landet. Det finns redan
            en statlig infrastrukturhållare inom läkemedelsområdet – eHälsomyndigheten
            – som tillsammans med Tandvårds- och läkemedelsförmånsverket,
            TLV, kan upphandla dessa distributions- och lagertjänster från
            befintliga företag.
          </p>
          <p xml:id="i-2MjGBwsKtSEprn6rduKW6L">
            För att återta stordriftsfördelarna och minska leveransproblemen
            bör staten, genom den nya myndigheten, ta över ansvaret för all
            distribution och lagerföring av läkemedel till, i första hand,
            öppenvårdsapoteken. På sikt bör även upphandlingar till landstingen
            skötas gemensamt. Detta bör riksdagen som sin mening ge regeringen
            till känna.
          </p>
          <head xml:id="i-F71JyTLGjvNMBYvAza1QTi" type="h1">
            6 Insyn i apotekens brister och fel
          </head>
          <p xml:id="i-LxGXq75qosfhDHvbQeN4pn">
            Sveriges television genomförde 2012 en granskning av Sveriges
            nya apoteksmarknad. En del av granskningen handlade om de inspektioner
            som Läkemedelsverket gör ute på apoteken. När SVT bad att få titta
            på inspektionsrapporterna fick de ut dokument där all information
            rörande felaktigheter och brister var sekretessbelagd och överstruken.
          </p>
          <p xml:id="i-JzQjF4NrNaTbvqDXKiuA9Z">
            Det är förstås av stort allmänintresse att veta om en så viktig
            samhällsfunktion som apoteken fungerar väl och om det finns aktörer
            på marknaden som i stor omfattning missköter denna uppgift. Patientsäkerheten
            måste gå före företagens intresse av att inte förlora kunder.
          </p>
          <p xml:id="i-Kx6QDsneHQbY2hfxukXi9d">
            Vänsterpartiet har ingått en överenskommelse med regeringen om
            en välfärd utan vinstintresse. I överenskommelsen ingår också
            att offentlighetsprincipen ska gälla fullt ut för alla offentligfinansierade
            välfärdstjänster. En proposition om detta ska lämnas till riksdagen
            senast 2015.
          </p>
          <head xml:id="i-SfmddTVrjeApeR8rvqDmdH" type="h1">
            7 Apotekens kunder
          </head>
          <p xml:id="i-AG4mCgW49qis4rxpDmvDJ9">
            Det är ytterst viktigt att konsumenterna har högt förtroende
            för apoteken och känner sig trygga när de handlar läkemedel. Konsumentverket
            fick i uppdrag av regeringen att följa och analysera vilka konsekvenserna
            av omregleringen blev för apoteksmarknaden. Slutredovisningen,
            som kom 2011, visar att konsumenternas känsla av trygghet när
            det gäller apoteksmarknaden generellt har försämrats efter omregleringen.
            Andelen som instämmer i påståenden om förtroende och trygghet
            är signifikant lägre 2011 än motsvarande andel vid 2008 års undersökning.
          </p>
          <p xml:id="i-92bBKoqJJPnGWYAp3C81hh">
            Apotekskunderna upplever flera försämringar på apoteksmarknaden
            efter omregleringen, och försämringarna har skett inom de områden
            som konsumenterna tycker är allra viktigast. Antalet konsumenter
            som ger apoteken ett positivt betyg har sjunkit från 95 procent
            före omregleringen till 77 procent. Konsumenter som uppger att
            de får vänta mer än 24 timmar för att få läkemedel de har fått
            på recept har ökat från 4 till 11 procent. Dessutom har konsumenterna
            fått lägre tilltro till både den information apoteken ger inför
            köp av läkemedel och apotekspersonalens kunnande. Konsumenternas
            syn på apotekslokalerna överlag har också blivit mer negativ.
          </p>
          <p xml:id="i-RBeJLUHyhw76AkP2XrmvuA">
            Konsumentverket rekommenderar regeringen att inleda en dialog
            med apoteksmarknadens aktörer för att få till nödvändiga förbättringar
            för konsumenterna. De anser att dialogen bör innefatta förbättrad
            tillgång till personal med farmaceutisk kompetens, förköpsinformation
            och rådgivning inför köp av läkemedel samt tillgänglighet i och
            i anslutning till apotekslokalerna. Förslaget är bra, och därför
            bör regeringen snarast inleda en sådan dialog. Detta bör riksdagen
            som sin mening ge regeringen till känna.
          </p>
          <head xml:id="i-5SSxDp8V7JiyKysJqEUxTS" type="h2">
            7.1 Alla måste kunna hitta sina mediciner
          </head>
          <p xml:id="i-HTanSCK6K7PdWsmW3S7ii5">
            Det har blivit allt vanligare att apotekets kunder får beskedet
            att det läkemedel som de ska hämta ut inte finns i lager, detta
            trots att det i dag finns fler apotek och fler försäljningsställen
            än tidigare. Den största orsaken till detta är att apoteken har
            mindre varulager. I Läkemedels- och apoteksutredningens delbetänkande
            (SOU 2012:75) föreslås flera åtgärder som gäller lagerhållning,
            reglering av leverans vid akuta behov, informationsskyldighet
            för apotekspersonal om läkemedel hos andra apotek och krav på
            gemensamma söksystem för alla apotek. Detta är frågor som Vänsterpartiet
            har uppmärksammat alltsedan avregleringen men som den förra högerregeringen
            har blundat för.
          </p>
          <p xml:id="i-UX3fmMVjih6jQz8d5AHxRD">
            Att det finns allt mindre lager av mediciner på apoteken ställer
            till stora problem för många människor. Vid socialutskottets hearing
            om apoteksmarknaden våren 2011 vittnade patient- och pensionärsorganisationer
            om hur deras medlemmar har drabbats hårt av denna försämrade tillgänglighet.
            När Apoteket AB drev samtliga apotek var det enkelt att ta fram
            information om vilket apotek som hade varan inne och hänvisa patienten
            dit. Efter avregleringen försvann den servicen eftersom apoteken
            av konkurrensskäl inte har tillgång till information om varandras
            lagerhållning.
          </p>
          <p xml:id="i-VZhp12pzrRAVwJCEs3R74h">
            För att komma till rätta med problemet har apoteksbranschen valt
            att tillsammans med LIF (branschorganisationen för de läkemedelsföretag
            i Sverige som forskar och bedriver utveckling av läkemedel) upprätta
            en lagerstatusfunktion för att kunna se vilka apotek som har vilka
            mediciner. För att se om systemet verkligen lever upp till kundernas
            behov bör regeringen genomföra en uppföljning och utvärdering
            av detta söksystem för att se om det behöver regleras i lag. Detta
            bör riksdagen som sin mening ge regeringen till känna.
          </p>
          <p xml:id="i-YPERJWFiQEoSfcGXdtiNzo">
            Ett annat problem som lett till försämrad tillgänglighet till
            rätt läkemedel är att apoteken alltför ofta inte klarar 24-timmarsregeln.
            Apotekets skyldigheter gentemot kunden regleras i dag bl.a. i
            en förordning som säger att kunden ska få sitt läkemedel inom
            24 timmar efter att det efterfrågas. Undersökningar gjorda i början
            av 2011 visar att inget av de sju största apoteksföretagen vid
            alla tillfällen klarar 24-timmarsregeln. Det räcker emellertid
            inte att rikta kravet enbart mot apoteken då de är beroende av
            leveranser från grossisterna.
          </p>
          <p xml:id="i-37MFVvjdL3rr43d1dUpkP8">
            För att komma till rätta med problemet bör kravet på högst 24
            timmars leveranstid vid kundbeställning av receptbelagda läkemedel
            lagfästas. Detta bör riksdagen som sin mening ge regeringen till
            känna.
          </p>
          <p xml:id="i-HsMogoGRZMKqGUWjAAKYcQ">
            Apoteket bör erbjuda kunden expressleverans av läkemedlet till
            hemmet om inte 24-timmarsregeln kan hållas, med kostnadsansvaret
            hos den aktör som orsakat förseningen. Detta bör riksdagen som
            sin mening ge regeringen till känna.
          </p>
          <head xml:id="i-66pTxju9zQyL3MPdd4w5Ub" type="h2">
            7.2 Ingen ska behöva avstå medicin av kostnadsskäl
          </head>
          <p xml:id="i-UFrAiqFMaHominnZa7rr52">
            Ingen ska behöva avstå från nödvändiga läkemedel för att de inte
            har råd. För några år sedan var det ca 80 000 personer i Sverige
            som inte hade möjlighet att ta ut sina läkemedel och mörkertalet
            kan vara stort. Vänsterpartiet anser att läkemedel är en del av
            hälso- och sjukvården och därmed också en rättighet. Regeringen
            bör se över kreditprövningsvillkoren för läkemedel så att ingen
            ska behöva avstå från sina mediciner av ekonomiska skäl. Detta
            bör riksdagen som sin mening ge regeringen till känna.
          </p>
          <p xml:id="i-K2HjzDLiS35HnLhn62SA9">
            I dag har varje företag på apoteksmarknaden ett eget kreditsystem.
            Detta innebär att läkemedelskonsumenten måste gå igenom en ny
            kreditprövning vid inköp hos olika apotekskedjor. Detta ställer
            till stora problem för många människor, inte minst för många äldre
            med låg pension och stort läkemedelsbehov. För att underlätta
            för kunden att få sin medicin så snabbt som möjligt bör möjligheten
            att införa ett gemensamt kreditsystem för alla landets apotek
            övervägas. Detta bör riksdagen som sin mening ge regeringen till
            känna.
          </p>
          <head xml:id="i-HfzRkwxe6D42h6PspL9stg" type="h1">
            8 Apoteksverksamhet på landsbygden
          </head>
          <p xml:id="i-My6P96kcFJA4Tbx6yKrMTt">
            Tidigare hade Apoteket AB ett rikstäckande ansvar, men det försvann
            i och med avregleringen. Apoteket AB har nu endast ett tillfälligt
            åtagande till den 1 juli 2015 att upprätthålla verksamhet med
            runt 700 apoteksombud runtom i landet, alltså service i exempelvis
            livsmedelsbutiker.
          </p>
          <p xml:id="i-Dsr27bSaFvhqySw8KrCEKj">
            Apoteken och apoteksombuden på små orter spelar en mycket viktig
            roll för tillgängligheten till läkemedel i hela landet. Avreglering
            har inneburit att servicen på landsbygden har försämrats. För
            att på lång sikt garantera en bra service även på landsbygden
            bör Apoteket AB få i uppdrag att permanenta systemet med apoteksombud.
            Detta bör riksdagen som sin mening ge regeringen till känna.
          </p>
        </div>
        <div xml:id="i-ERUJog5pwoWLWx1w6Js1uG" type="motSignatures">
          <list xml:id="i-3FgNa4JjwCVt4jiQPJwCL1">
            <item xml:id="i-BjkVWdyf4uaBaQajk7k6Nw" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-PFsQKEKsWtp3hdzdztjoJD" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-VjdYmiu7TpZXfa1EooHiwA" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-BFKHauqBfvTtYiPAbJuzPg" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-XZWiomZLwQhPGhbqWiPtUm" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-NeMPukt6cATQd1GTgutyiY" who="i-9XTMNkDLu5u66FsWiwysh1">
              Karin Rågsjö (V)
            </item>
          </list>
        </div>
      </div>
    </body>
  </text>
</TEI>
