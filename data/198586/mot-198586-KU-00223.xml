<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-KU-00223">
  <teiHeader>
    <fileDesc>
      <titleStmt>
        <title>Domares självständighet</title>
        <author corresp="i-H6rrzni8wdNEWHUXz4FTEZ">Margitta Edgren (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Domares självständighet</title>
          <idno type="rdwebb">G902K223</idno>
          <rs type="number">K223</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/G902K223/text</ref>
          <ref type="dokument_url_html">http://data.riksdagen.se/dokument/G902K223</ref>
          <ref type="dokumentstatus_url_xml">http://data.riksdagen.se/dokumentstatus/G902K223</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H6rrzni8wdNEWHUXz4FTEZ</idno>
            <name>Margitta Edgren</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D7YoQsxmLBUS92KKkiVkc4" type="signed"/>
        <correspContext corresp="i-D7YoQsxmLBUS92KKkiVkc4">
          <note type="signatory" corresp="i-H6rrzni8wdNEWHUXz4FTEZ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_k_223/mot_198586_k_223-001.pdf"/>
      <div type="motHeader" xml:id="i-8Wd9bQdHqPfM89MszTj2ry">
        <div type="motTitle" xml:id="i-6tV28kY41nxnCRT2H6E45s"/>
        <div type="motSubmissionInfo" xml:id="i-6owB175PAFLPCSUEqJ1CL1"/>
      </div>
      <div type="motBody" xml:id="i-Jgm2HeXUzoRnn4Ng5Efj1B">
        <div xml:id="i-S66J47UtivE5dczhMBF78n">
          <p xml:id="i-QZozapMUSJ2VE7femHLnVk">
            Motion till riksdagen 1985/86:K223 Margitta Edgren (fp)
          </p>
          <p xml:id="i-9BCpFno9sAEM4hWxVgNQpq">
            Domares självständighet
          </p>
          <p xml:id="i-DVgCooGq1R1PYJqqJgzybV">
            Det är en vida spridd uppfattning att 1975 års reform av ämbetsansvaret
            gick alldeles för långt. Reformen byggde på förutsättningen att
            intresset att de offentliga funktionärerna följer lagar och förordningar
            och i övrigt upp- fyller sina tjänsteplikter sammanfaller med
            statens intresse som arbetsgiva- re. Förseelser skall därför i
            regel beivras i disciplinär ordning. Man inser lätt att detta
            system inte passar över hela linjen. I många mål och ärenden hos
            domstolar och andra myndigheter uppträder staten som part med
            enskilda individer eller företag som motparter. Det behöver inte
            särskilt motiveras att statens intresse som arbetsgivare inte
            genomgående kan sammanfalla med dess intresse som värnare av rättsordningen.
            Ett inslag i 1975 års reform var att arbetstagarens intresse som
            part all- mänt förutsattes bli bevakat av en fackorganisation.
            En arbetstagare som inte tillhör en sådan organisation eller som
            inte har stöd av den organisation han tillhör får sköta sina tvister
            med arbetsgivaren på egen hand och egen bekostnad. Disciplinfrågor
            prövas i första hand av ett förvaltningsorgan, i fråga om domare
            och vissa andra högre tjänstemän av statens ansvars- nämnd. Det
            finns en möjlighet att få beslut i disciplinärenden och andra
            tvister med arbetsgivaren prövade av domstol. Den arbetstagare
            som har stöd av någon fackorganisation kan inte få tvisten upptagen
            direkt i arbets- domstolen utan måste dessförinnan processa i
            tingsrätten. Överklagas tingsrättens avgörande möter arbetstagaren
            som sista instans en domstol som genom sin konstruktion är partisk
            till hans nackdel — av arbetsdom- stolens sju ledamöter är fyra
            arbetsgivare- eller arbetstagarerepresentanter, vilka i ett fall
            som det beskrivna i regel torde ta ställning mot arbetstagaren.
            Då fyller arbetsdomstolen knappast det krav på oavhängighet och
            opartisk- het som uppställs i 6 artikeln I mom. av Europarådskonventionen.
            Av domarna är bara justitie- och regeringsråden undantagna från
            denna rättegångsordning. Eventuella felsteg i tjänsten från deras
            sida betraktas aldrig som disciplinförseelser. De har enligt 12
            kap. 8 $ regeringsformen alltid rätt att få frågor om fel i tjänsteutövningen,
            liksom frågor om avsked m. m., prövade av högsta domstolen utan
            föregående prövning av något annat organ. För deras del innebar
            1975 års reform i huvudsak endast att det tidigare mera vidsträckta
            tjänstefelsansvaret föll bort utan att ersättas av något annat,
            en ändring som för deras del knappast hade någon praktisk betydelse.
            Andra domare, ordinarie och icke ordinarie, betraktas alltigenom
            som arbetstagare. Detta innebär, i förening med konstruktionen
            av den rättsliga
          </p>
          <p xml:id="i-6pcPP1z9JHQmUksnXWPMzr">
            + Riksdagen 1985/86. 3 saml. Nr K221—233
          </p>
          <pb facs="riksdagen-motions-pdf/data/198586/mot_198586_k_223/mot_198586_k_223-002.pdf"/>
          <p xml:id="i-FXhW8nEfXU731G9fhDg8x6">
            proceduren, att det inte längre finns något hållbart underlag
            för den enskil- de domarens självständighet i domarfunktionen
            och hans personliga juridi- ska ansvar. Domstolens administrativa
            ledning kan genom ett förvaltnings- beslut på grund av domarens
            rättstillämpning besluta förnedrande och för rättssäkerheten äventyrliga
            åtgärder mot domaren, exempelvis omplace- ring, och därigenom
            förhindra en rättstillämpning som den administrativa ledningen
            anser olämplig. Detta kan förekomma främst vid de största tings-
            rätterna, där flertalet domare saknar inflytande på den interna
            administra- tionen. De enskilda domarna har fullt juridiskt ansvar
            för sin rättstillämpning men ingen befogenhet att organisera kansliarbetet
            med målen. Det har vidare rekommenderats att mål vid domstolen
            inte skall lottas utan fördelas mellan domarna efter lämplighetssynpunkter.
            Varken fördel- ningsgrunderna eller de omständigheter som påverkar
            fördelningen kan kontrolleras. Allmänheten kan knappast hysa förtroende
            för en domstol där ett okontrollerbart godtycke spelar en så stor
            roll för domarvalet. Det förslag om ämbetsansvaret som nu är under
            behandling i riksdagen medför ingen ändring av betydelse i de
            avseenden som berörs här. Mera ingripande ändringar behövs. De
            kan knappast genomföras utan ytterligare utredning. När det gäller
            domare är emellertid de sakliga problemen inte belysta i förslaget.
            Där är det uppenbart att intresset av korrekt rättstillämpning
            är principiellt skilt från statens intresse som arbetsgivare.
            Man måste så snabbt som möjligt återföra prövningen av domarnas
            ställning till de allmänna domstolarna med högsta domstolen som
            sista instans. Man kan härvid välja samma rättegångsordning som
            gäller för justitie- och regeringsråden med högsta domstolen som
            enda instans. Man kan också låta de forumregler som gäller vid
            åtal för domarna för brott i tjänsten bli tillämpliga i de andra
            mål som kan komma i fråga, såsom mål om disciplinpåföljd, om avsked,
            om avstängning, om skyldighet att undergå läkarundersökning eller
            om rättslig prövning av frågor om omplacering. Allt efter den
            tjänst domaren innehar ankommer då prövningen på högsta domstolen,
            på hovrätten i orten eller på tingsrätten i orten.
          </p>
          <p xml:id="i-HcCEngvXP87Bd84Qg2swXX">
            Hemställan
          </p>
          <p xml:id="i-A8uRzr7sKGerg95LXm42Xm">
            Med anledning av ovanstående hemställs I. att riksdagen beslutar
            att hos regeringen begära förslag till änd- ringar i lagen om
            offentlig anställning, lagen om rättegång i arbets- tvister och
            brottsbalken som förordas i motionen, 2. att riksdagen beslutar
            att som sin mening ge regeringen till kän- na vad i motionen anförts
            om ändringar i tingsrättsinstruktionen.
          </p>
          <p xml:id="i-9hFHWP5LdQYc7HLFGG3uVe">
            Stockholm den 27 januari 1986
          </p>
          <p xml:id="i-Jh4g7PiUzULKcayPYpxfvU">
            Margitta Edgren (fp)
          </p>
          <p xml:id="i-QwiYucmjTjtRK27zpFu55M">
            Mot. 1985/86 K223
          </p>
        </div>
      </div>
    </body>
  </text>
</TEI>
