<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__659/mot_1968__fk__659-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 659 år 1968 3
          </p>
          <p>
            Nr 659 Av herr Fälldin, om effektivisering av statliga företag.
            (Lika lydande med motion nr 829 i Andra kammaren)
          </p>
          <p>
            I finanshuvudtiteln redovisas vissa frågor rörande de statliga
            bolagens organisation. I samband med att ansvaret för huvudparten
            av de tillverkan- de bolagen överförts till finansdepartementets
            s.k. ekonomienheter har, heter det, resurser erhållits för ett
            mera aktivt och samordnat utövande av statens aktieägarintresse.
            Det framhålls som väsenligt, att bolagsgruppen får en så ändamålsenlig
            struktur som möjligt. Bl. a. studeras möjligheterna att sammanföra
            vissa av bolagen i koncerner. En arbetsgrupp har t. ex. ut- rett
            utformningen av en samordnad ledning för domänverket och AB Statens
            skogsindustrier i vad avser företagens långsiktiga handlande.
            Arbetsgrup- pens förslag innebär bl. a. en precisering till en
            strikt ekonomisk målsätt- ning för de båda företagen och en samordning
            av företagen på styrelseplanet. I propositionen aviseras, att
            inom kort skall tillsättas en särskild bered- ning, som skall
            undersöka och avge förslag om åtgärder för ytterligare effektivisering
            av den statliga företagsgruppen. Det statliga företagandet i det
            egentliga näringslivet kan knappast sägas ha givit något imponerande
            resultat ur effektivitetssynpunkt. Detta får na- turligtvis anses
            naturligt, då statlig företagsamhet i allmänhet inte torde kunna
            mäta sig med privat företagsamhet. De statliga företagen i vårt
            land har att fungera i ett samhälle med marknadsekonomi, vilket
            bör vara en positiv faktor för dem. Det är enligt min mening självklart
            angeläget, att de statliga näringsföretagen effektiviseras så
            långt möjligt. Detta bör kunna ske genom konkurrens med privata
            företag i vår marknadsekonomi — men också genom att de statliga
            bolagen så långt möjligt får tillägna sig marknadsekonomins principer.
            En viss samordning och koncernbildning kan i detta syfte möjligen
            vara att förorda naturligtvis med beaktande av att riksdagens
            kontrollmöjligheter inte får eftersättas. Vissa erfarenheter i
            frågan torde kunna hämtas från andra länder med marknadsekonomi,
            t. ex. Italien. Jag finner det sålunda värdefullt, att frågan
            om den statliga företags- gruppens effektivisering tages upp till
            diskussion. Men prövningen av frå- gan bör enligt min mening ske
            i en parlamentarisk kommitté. Härför talar såväl frågans vikt
            som angelägenheten av att reformer på området äger rum under riksdagens
            nära överinseende.
          </p>
          <pb facs="riksdagen-motions-pdf/data/1968/mot_1968__fk__659/mot_1968__fk__659-002.pdf"/>
          <p>
            Motioner i Första kammaren, nr 659—0660 år 1968
          </p>
          <p>
            Med stöd av vad ovan anförts får jag hemställa, att riksdagen
            i skrivelse till Kungl. Maj:t måtte anhålla att frågan om den
            statliga företagsgruppens effektivisering må prövas av en parlamentarisk
            kommitté. Stockholm den 26 januari 1968
          </p>
          <p>
            Thorbjörn Fälldin (cp)
          </p>
          <p>
            Nr 660
          </p>
          <p>
            Av herr Fälldin, angående företagsdemokratin. (Lika lydande med
            motion nr 837 i Andra kammaren)
          </p>
          <p>
            Stockholm den 26 januari 1968 Thorbjörn Fälldin (cp)
          </p>
        </div>
      </div>
    </body>
  </text>
</TEI>
