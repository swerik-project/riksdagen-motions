<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00308">
  <teiHeader>
    <fileDesc>
      <titleStmt>
        <title>Strategi för flygtrafiken i Mälardalen</title>
        <author corresp="i-Q8hYBES3N7Q4fZnAATRjsd i-2Bind9dyirGQ1UMwS9XjsT">av Fredrik Olovsson och Lennart Axelsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strategi för flygtrafiken i Mälardalen</title>
          <idno type="rdwebb">GW02T308</idno>
          <rs type="number">T308</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T308/text</ref>
          <ref type="dokument_url_html">http://data.riksdagen.se/dokument/GW02T308</ref>
          <ref type="dokumentstatus_url_xml">http://data.riksdagen.se/dokumentstatus/GW02T308</ref>
          <ref type="doc">http://data.riksdagen.se/fil/376117C1-AEEC-4FA1-9585-6CD1B16A3D49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FYWCqfrMWnvJhWQXgzSfsE" type="signed"/>
        <correspContext corresp="i-FYWCqfrMWnvJhWQXgzSfsE">
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-2Bind9dyirGQ1UMwS9XjsT"/>
        </correspContext>
        <correspAction type="numbering" xml:id="i-Lii3qgpvCN9CTBBFNrGhVE">
          <date when="2008-10-06"/>
        </correspAction>
        <correspAction type="submission" xml:id="i-TzxLgvABPuaQDYmsSQ2f4w">
          <date when="2008-10-03"/>
        </correspAction>
        <correspAction type="transfer" xml:id="i-5DPDRfzjYFZEKyd9LMrx9L">
          <date when="2008-10-01"/>
        </correspAction>
        <correspAction type="assigned" xml:id="i-26pCB2HWAHuau7x3htR3VG"/>
        <correspContext corresp="i-26pCB2HWAHuau7x3htR3VG">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-M3UofamBp8gUFfTACUQbUG">
            Förslag till riksdagsbeslut
          </head>
          <p xml:id="i-UPMqh4SBzRUb4qqFpa1Tdi">
            Riksdagen tillkännager för regeringen som sin mening vad som
            anförs i motionen om behovet av en långsiktig strategi för flyget
            i Stockholm-Mälardalen.
          </p>
        </div>
        <div type="motContent">
          <head type="h1" xml:id="i-LBTtW5RDB23yTGko8G7om">
            Motivering
          </head>
          <p xml:id="i-XQqWo3eADTWT9mcJ94kV2B">
            Flygtrafiken är fortsatt mycket viktig för Sverige. Dels för
            att förbättra tillgängligheten i ett land med stora avstånd, dels
            föra att koppla samman Sverige, medborgarna och näringslivet med
            en omvärld som vi blir allt mer beroende av.
          </p>
          <p xml:id="i-TkcL93r3NCmN5tKJZQp7cT">
            Sedan millennieskiftet har flygets utveckling varit mycket turbulent.
            Branschen hade dessförinnan expanderat kraftigt under en lång
            följd av år, men i början av 2000-talet bröts den utvecklingen.
            En kombination av lägre global tillväxttakt och terrordåd fick
            svåra följder för många flygbolag och linjer. Samtidigt har det
            nya så kallade lågprisflyget inneburit förändringar i branschen.
            Exempelvis har Ryan Air etablerat sig på Stockholm-Skavsta med
            många avgångar och nya linjer till europeiska destinationer. Den
            positiva och explosionsartade utvecklingen på Skavsta flygplats
            visar att det finns förutsättningar att utveckla en viktig kompletterande
            trafik på befintliga flygplatser. Detta betyder emellertid inte
            att Skavsta, eller andra flygplatser i Mälardalen eller på andra
            platser i landet, kan ersätta Arlandas roll som internationell
            nod med ett nät av interkontinentala direktlinjer. För Stockholm-Mälarregionen
            kommer Arlanda även fortsättningsvis att vara central för att
            kunna utvecklas i den hårda internationella konkurrensen. På Arlanda
            finns dessutom kapacitetsutrymme för en relativt kraftig ökning
            av flyget.
          </p>
          <p xml:id="i-MWXUqpnnG9TDW8LZtRCqen">
            Däremot är det nödvändigt att staten har en långsiktig strategi
            när det gäller flygplatserna och flygtrafiken, inte minst i Mälardalen.
            I Mälardalen finns förutom Arlanda och Skavsta även flygplatser
            i Bromma, Västerås, Örebro och Kjula utanför Eskilstuna, som försvaret
            vill lämna. I närområdet kan även Norrköping och Linköping nämnas.
            För flera av dessa flygplatser finns problem av olika slag. Det
            kan dels gälla kommersiella problem som kan vara av mer kortsiktig
            natur eller mer strategiska problem som kan röra den fysiska placeringen
            som då även påverkar utbyggnads- och utvecklingsmöjligheterna.
            Eskilstuna kommun står dessutom inför frågan om man ska ta över
            ägandet för Kjula flygplats när försvaret lämnar den, ett beslut
            som i denna miljö är förknippat med både risker och möjligheter.
            Det är med andra ord nödvändigt att staten ger långsiktiga besked
            om vilken utveckling man ser för flyget i Mälardalen. Annars riskerar
            aktörerna att göra felsatsningar som skulle kunna undvikas med
            en statsmakt som är tydlig.
          </p>
          <p xml:id="i-SoG58QNLdB6TkxqhTT6Joo">
            Därvidlag är det viktigt att man även förbättrar kvaliteten i
            transporterna genom att binda samman flyget med andra trafikslag.
            I budgetpropositionen för 2006 (prop. 2005/06:1) påpekas exempelvis
            att kollektivtrafikförsörjningen till många flygplatser är problematisk.
            Därmed poängteras även vikten av ett systemtänkande i transportpolitiken.
            Hamnar, flygplatser, vägar och järnvägar behöver kopplas ihop
            och ses i ett sammanhang. För Skavsta flygplats innebär det exempelvis
            behovet av järnvägsanknytning som med fördel borde ske genom den
            nya Ostlänken. Men man kan även se hur en ännu inte särskilt utvecklad
            flygplats som Kjula med sitt läge mellan E 20 och Svealandsbanan,
            vilket är en korridor på bara någon kilometer, har mycket goda
            förutsättningar när det gäller att smälta in i en väl fungerande
            systemlösning. Det finns därför goda skäl för regeringen att tillsammans
            med aktörerna i Mälardalen skapa långsiktighet för flygtrafiken
            i trafiksystemet.
          </p>
        </div>
        <div type="motSignatures">
          <list>
            <item xml:id="i-HnUA8w2Yi8hb1VLZZC9L7v" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-RoAF7eoSsWfNRTgeWDr8v3" who="i-2Bind9dyirGQ1UMwS9XjsT">
              Lennart Axelsson (s)
            </item>
          </list>
        </div>
      </div>
    </body>
  </text>
</TEI>
