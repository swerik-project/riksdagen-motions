<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1219/mot_1969__ak__1219-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motion i Andra kammaren, nr 1219 år 1969
          </p>
          <p>
            Nr 1219
          </p>
          <p>
            Av herr Hedlund m. fl., i anledning av Kungl. Maj:ts proposition
            nr 115, angående komplettering av riksstatsförslaget för budgetåret
            1969/70, m.m.
          </p>
          <p>
            (Lika lydande med motion nr 1058 i Första kammaren)
          </p>
          <p>
            Den ekonomiska utvecklingen i vårt land stöds för närvarande
            av en markerad uppgång i den internationella konjunkturen med
            en uppskattad produktionsökning på 5,5 0/9 inom OECD-området under
            1968 och en i stort sett oförändrad ökningstakt under innevarande
            år. Samtidigt expanderar världshandeln starkt och noterar en ökning
            med 12 9/9 under 1968, vilket är den snabbaste uppgången sedan
            Korea-kriget. Det är uppenbart att den svenska utvecklingen i
            hög grad påverkas av den internationella konjunkturen både direkt
            via exporten och av de för- väntningar som konjunkturuppgången
            skapar. I den reviderade finanspla- nen påpekas att den tillväxt
            i efterfrågan som skedde under fjolåret »i inte oväsentlig utsträckning»
            var en följd av den inhemska ekonomiska politi- kens stimulansåtgärder.
            Samtidigt bör det emellertid observeras att den svenska nationalproduktens
            tillväxt stannade vid drygt 3 9/o under fjolåret enligt de senaste
            beräkningarna, medan Västeuropas produktionsökning troligen ligger
            ca 50 ?/o högre eller på drygt 4,5 9/0. Trots osäkerhet i beräk-
            ningarna, t. ex. beträffande lagerutvecklingen, är detta en avvikelse
            i för- hållande till den internationella utvecklingen som bör
            uppmärksammas. Stimulansåtgärderna i den ekonomiska politiken
            har naturligtvis spelat en betydelsefull roll för ökningen av
            efterfrågan. Däremot har den ekono- miska politiken och de åtgärder
            som syftat till bättre balans på arbetsmark- naden misslyckats
            med att åstadkomma en hög och jämn sysselsättning över hela landet.
            Det mest oroande draget i den svenska konjunkturbilden f.n. är
            de stora och ökande skillnaderna i sysselsättningen mellan södra
            Sverige och då i synnerhet stortätorterna å ena sidan och de s.k.
            skogs- länen å den andra.
          </p>
          <p>
            Oenhetligt sysselsättningsläge Redan i finansplanen konstaterades
            att konjunkturuppgången knappast påtagligt skulle förbättra sysselsättningen
            i skogslänen. Det senaste halv- året har bekräftat denna bedömning.
            I mitten av april fanns således tre
          </p>
          <pb facs="riksdagen-motions-pdf/data/1969/mot_1969__ak__1219/mot_1969__ak__1219-002.pdf"/>
          <p>
            Motion i Andra kammaren, nr 1219 år 1969 3
          </p>
          <p>
            obesatta platser på en registrerad arbetslös i storstadslänen,
            medan skogs- länen hade tre arbetslösa på varje ledig plats. Hittills
            i år har dessutom arbetslösheten månad för månad varit högre än
            vid motsvarande tid för ett år sedan i sistnämnda område. Det
            är naturligtvis en utomordentligt allvarlig utveckling, som kräver
            omedelbara åtgärder från statsmakternas sida. Samtidigt kan redan
            nu konstateras tendenser till överhettning på arbetsmarknaden
            inom storstadsområdena i vissa branscher. Ett annat negativt inslag
            i arbetsmarknadsbilden är den ökande andelen arbetslösa bland
            de äldre. Bland personer över 60 år har arbetslösheten fortsatt
            att stiga även under innevarande år trots den markerade och snabba
            uppgången i konjunkturen. Den högre arbetslösheten bland äldre
            kan till en del förklaras genom tillkomsten av förlängd kassaersättning
            och om- ställningsbidrag för denna ålderskategori. Men dessutom
            har utan tvekan näringslivets snabba strukturomvandling under
            främst de två senaste åren ökat den s. k. restarbetslösheten.
            Vid företagsnedläggningar blir ofta ett an- tal arbetslösa, som
            det uppstår svårigheter att omplacera t. ex. på grund av handikapp
            eller ålder. Av dessa anledningar har en markant förskjutning
            ägt rum i sammansättningen av de arbetslösa mot allt högre åldrar.
            Av tillgänglig statistik framgår att konjunkturomsvängningen hittills
            inte för- mått att bryta denna negativa utveckling. Från mänsklig
            och naturligtvis också samhällsekonomisk synpunkt är denna utveckling
            en allvarlig in- vändning mot den snabba och svårkontrollerade
            strukturomvandlingen un- der de senaste åren. Utvecklingen kräver
            att de samhälleliga åtgärderna effektiviseras och förstärks på
            detta område. Det är således utomordentlig viktigt att i den allmänt
            sett ljusare situa- tionen på arbetsmarknaden särskilt uppmärksamma
            den allvarliga och yt- terligare ökade regionala obalansen på
            arbetsmarknaden liksom den större andelen äldre arbetslösa. Den
            snabbt stigande efterfrågan på arbetskraft i Övrigt kan annars
            komma att dölja dessa missförhållanden. Det kan natur- ligtvis
            inte accepteras att vissa grupper skjuts åt sidan eller är utlämnade
            åt en permanent lågkonjunktur av minst lika kännbar karaktär som
            den också landet i övrigt hade under 1967 och 1968.
          </p>
          <p>
            Sysselsättningspolitiken
          </p>
          <p>
            I kompletteringspropositionen betonas att en balanserad utveckling
            förut- sätter en aktiv ekonomisk politik, som underlättar och
            stöder anpassningen av resurser och efterfrågan till varandra.
            Eftersom den nu inledda konjunk- turuppgången framför allt karaktäriseras
            av en mycket snabb tillväxt i efterfrågan och produktion, kan
            åtgärder i åtstramande riktning bli nöd- vändiga framöver. Enligt
            den reviderade finansplanen inträffar denna situation, om »inkomsterna
            utvecklas så att balansen äventyras». Med »finanspolitiska åtgärder»
            avses sannolikt generellt verkande skärpningar
          </p>
          <pb facs="riksdagen-motions-pdf/data/1969/mot_1969__ak__1219/mot_1969__ak__1219-003.pdf"/>
          <p>
            4 Motion i Andra kammaren, nr 1219 år 1969
          </p>
          <p>
            av skatteuttaget. I nuvarande sysselsättningssituation skulle
            sådana åtgär- der få både omotiverade och olyckliga konsekvenser,
            eftersom stora syssel- sättningssvaga delar av landet knappast
            har någon känning av konjunktur- uppgången. Framför allt i skogslänen
            präglas den ekonomiska aktiviteten av fortsatt konjunkturdämpning.
            I motion till årets riksdag har vi redogjort för vår principiella
            inställning till generella och selektiva åtgärder syftande till
            att uppnå den ekonomiska politikens och sysselsättningspolitikens
            allmänna målsättningar. Vi vände oss där bl. a. emot det förenklade
            synsättet att det skulle finnas ett ovill- korligt motsatsförhållande
            mellan generella och selektiva ekonomisk-poli- tiska åtgärder.
            I början av 1968 då arbetslösheten var mycket hög i vårt land
            fann vi det naturligt att föreslå en generellt verkande ekonomisk
            politik med tids- begränsad effekt, eftersom situationen då präglades
            av en allmän konjunk- turdämpning. Med sådan stimulans skulle
            man också ha vunnit i effektivitet för de selektiva arbetsmarknads-
            och lokaliseringspolitiska åtgärderna, ef- tersom dessa då hade
            kunnat koncentreras mera till de särskilt hårt arbets- löshetsdrabbade
            områdena. I dagens uppåtgående men starkt splittrade konjunktur
            med tendenser till överhettning i stortätorterna och sällsynt
            höga arbetslöshetssiffror i de norra delarna av landet talar övervägande
            skäl för selektiva insatser. Generella åtstramningsåtgärder riskerar
            däremot att ytterligare förvärra situationen i de sysselsättningssvaga
            områdena. I kompletteringspropositionen betonas alltför ensidigt
            de arbetsmarknads- politiska åtgärder som syftar till att uppnå
            en ökad rörlighet för arbets- kraften. Ökad geografisk rörlighet
            betecknas t.o.m. som »mycket ange- lägen». För att stimulera denna
            rörlighet ytterligare föreslås att arbetsmark- nadsstyrelsen får
            utbetala vissa hyrestillskott i anslutning till den flyttandes
            slutliga byte av bostadsort. Förutsättningarna för en ökad rörlighet
            på arbetsmarknaden bedöms dessutom som bättre än tidigare i och
            med att tillgången på bostäder ökat i orter med brist på arbetskraft.
            I syfte att lätta trycket på bristorterna förordas begränsningar
            och en omfördelning i bygg- nationen från sommar- till vinterhalvåret.
            Däremot märks i den reviderade finansplanen mycket litet av de
            tankegångar som återfinns i årets stats- verksproposition under
            inrikeshuvudtiteln, där en dämpning i de nuvarande stortätorternas
            tillväxt framhölls som önskvärd.
          </p>
          <p>
            Den regionala obalansen
          </p>
          <p>
            De kontakter som från centerhåll föreslogs under remissdebatten
            i febru- ari och som regeringen nu tagit med Industriförbundet
            bör kunna främja ett samarbete med syfte att åstadkomma bättre
            regional balans på arbets- marknaden. Kontakterna med storföretagen
            bör emellertid snarast följas upp genom en motsvarande inbjudan
            till de mindre och medelstora före-
          </p>
          <pb facs="riksdagen-motions-pdf/data/1969/mot_1969__ak__1219/mot_1969__ak__1219-004.pdf"/>
          <p>
            Motion i Andra kammaren, nr 1219 år 1969 5
          </p>
          <p>
            tagens organisationer. I kompletteringspropositionen föreslås
            dessutom att medel ur långa investeringsfonder i den utsträckning
            som lämpliga projekt framkommer skall få utnyttjas i lokaliseringspolitiskt
            syfte. Det framstår som alltmer uppenbart att sysselsättningen
            i de s. k. skogs- länen inte kan tryggas med marginella och starkt
            begränsade åtgärder och resurser. För hela norra delen av landet
            — och främst då dess inre delar — ökar riskerna för en landsdelskatastrof,
            som inte blir möjlig att förhindra, om den nuvarande utvecklingen
            fortsätter. Den snabbt stigande konjunk- turen i södra och mellersta
            delarna av landet kommer att kräva ytterligare utflyttning från
            Norrland. Därmed kommer befolknings- och serviceunder- lag att
            ytterligare försvagas och framtidstron att undergrävas. Samtidigt
            ökar trängseln i framför allt de tre stora tätortsregionerna.
            Samhällsplane- ringen kan inte på ett tillfredsställande sätt
            tillgodose de berättigade kraven på en bättre miljö. Planläggningen
            även i mycket stora och genomgripande frågor sker utan tillräcklig
            information till allmänheten, och utbyggnadens forcering begränsar
            ytterligare medborgarinflytandet över den egna miljöns utformning.
            Storstockholm-regionen planeras enbart den för 2,9 miljoner människor
            år 2000, vilket betyder att regionens nuvarande befolkning kom-
            mer att fördubblas under en 30-årsperiod. Samtidigt stiger kraven
            på ut- rymme och standard, vilket innebär att investeringsbehoven
            ökar än snab- bare. Den nu påbörjade exploateringen av Järva-fältet
            utgör endast början på denna väldiga expansion. Det är självklart
            att bostadsbyggandet måste prioriteras i regioner där bristen
            på bostäder är så påtaglig som i våra tre största tätorter. Men
            höga markvärden och byggnadskostnader försvårar för de bostadssökande
            att skaffa sig en bostad till rimligt pris. Många som saknar arbete
            på sin tidigare hemort får arbete i storstadsregionerna och måste
            flytta dit. Därmed permanentas också bostadsköerna i stortätorterna,
            medan bostäderna i avfolkningsorter är underutnyttjade.
          </p>
          <p>
            Dämpad storstadsexpansion
          </p>
          <p>
            Åtgärder i syfte att dämpa expansionen i de tre stora tätortsregionerna
            måste snarast vidtagas. Positiv stimulans till investeringar i
            sysselsättnings- svaga regioner genom investeringsfonder och lokaliseringspolitiska
            insatser m.m. har hittills inte lyckats på ett avgörande sätt
            lätta trycket på stortät- orterna. Därför måste dessa medel kompletteras
            med olika begränsnings- åtgärder för de expansiva stortätorterna.
            En utredning bör snarast tillsättas för att studera olika metoder
            att begränsa investeringarna i de tre storstads- regionerna i
            syfte att dämpa koncentrationsutvecklingen och ge dessa om- råden
            bättre förutsättningar att på ett tillfredsställande sätt planera
            för en människovänlig miljö. Olika begränsningsåtgärder tillämpas
            redan i andra länder och bör kunna ge en viss vägledning.
          </p>
          <pb facs="riksdagen-motions-pdf/data/1969/mot_1969__ak__1219/mot_1969__ak__1219-005.pdf"/>
          <p>
            6 Motion i Andra kammaren, nr 1219 år 1969
          </p>
          <p>
            Investeringsfonder i lokaliseringspolitiskt syfte
          </p>
          <p>
            De nuvarande investeringsfonderna har främst varit avsedda att
            använ- das som ett instrument i konjunkturpolitiken. Under vissa
            perioder har emellertid investeringsfonderna också fått användas
            i lokaliseringspolitiskt syfte, t. ex. under tiden 1/1 1963—1/7
            1965. Enligt den reviderade finans- planen skall ianspråktagande
            av medel ur långa investeringsfonder medges, om lämpliga lokaliseringsprojekt
            framkommer. Det är angeläget att denna möjlighet står öppen i
            nuläget, och det stämmer f. ö. väl med investerings- fondernas
            konjunkturpolitiska syfte att medverka i en utjämning av syssel-
            sättningen mellan olika regioner i landet. Det är emellertid ett
            otillräckligt medel. Därför bör frågan om fonder med lokaliseringspolitiskt
            syfte snabb- utredas och förslag framläggas till höstriksdagen
            angående lokaliserings- eller investeringsfonder som ger rätt
            till skattefri avsättning för alla företag som är beredda att
            investera inom ett bestämt geografiskt avgränsat loka- liseringsområde,
            oavsett om företaget i fråga är tidigare etablerat inom området
            eller ej. Förslaget kan tänkas innebära en anknytning till nuva-
            rande investeringsfonder efter erforderlig anpassning efter det
            nya syftet eller en ny fondbildning. I samband med utredningen
            bör den temporärt uppkommande minsk- ningen i skatteunderlaget
            för kommunerna beaktas. Fondavsättningsmöj- ligheter av ovan skisserad
            typ kan naturligtvis i viss mån också förbättra företagens lönebetalningsförmåga,
            men det huvudsakliga syftet bör vara att öka investeringsverksamheten
            och därmed sysselsättningen.
          </p>
          <p>
            Högräntan
          </p>
          <p>
            I den svenska penningpolitiken synes man för närvarande beredd
            att acceptera en genomsnittlig diskontonivå på 5 å 6 9/o. Bristen
            på jämvikt i flera länders betalningsbalanser och då och då återkommande
            spekula- tionsvågor och valutaoro tenderar att ytterligare höja
            den internationella räntenivån. För att undvika valutaavtappning
            använder man räntevapnet i hopp om att komma i ett bättre konkurrensläge
            på valutamarknaden i förhållande till andra länder. Ofta leder
            dessa åtgärder endast till mycket kortsiktiga fördelar eller inga
            alls. Konsekvensen blir i stället en inter- nationell räntespiral,
            i vilken allt fler länder tvingas följa med. I åtskilliga fall
            av diskontohöjningar har den internationella valutaoron otvetydigt
            spe- lat en större roll än interna förhållanden. Detta är naturligtvis
            en olycklig utveckling från många synpunkter. Oron på den internationella
            valutamarknaden avtar knappast genom dessa åt- gärder. Dessutom
            ökar kapitalkostnaderna i företagen med åtföljande press uppåt
            på prisnivån. Inte minst betydelsefull är den kostnadsstegring
            som slår igenom på hyresmarknaden. Mot denna bakgrund är det angeläget
            att internationella överläggningar kommer till stånd mellan berörda
            länder
          </p>
          <pb facs="riksdagen-motions-pdf/data/1969/mot_1969__ak__1219/mot_1969__ak__1219-006.pdf"/>
          <p>
            Motion i Andra kammaren, nr 1219 år 1969 7
          </p>
          <p>
            angående ränteproblemet. Regeringen bör därför ta initiativ till
            sådana överläggningar med andra intresserade länder, t. ex. inom
            ramen för OECD. Utöver de i denna motion aktualiserade frågorna
            vill vi hänvisa till den av centerpartiet och folkpartiet vid
            riksdagens början väckta motionen an- gående den ekonomiska politiken
            samt de motioner angående lokaliserings- och regionalpolitik som
            behandlas i annat sammanhang.
          </p>
          <p>
            Hemställan
          </p>
          <p>
            Med stöd av vad ovan anförts hemställer vi, att riksdagen vid
            behandlingen av Kungl. Maj:ts propo- sition nr 115 måtte 1) i
            skrivelse till Kungl. Maj:t anhålla om parlamenta- risk utredning
            och förslag angående åtgärder att dämpa expansionen i landets
            tre stortätorter i syfte att skapa en förbättrad regional befolkningsbalans
            i landet som helhet, tillgodose vitala samhällsekonomiska intressen
            och ge ökade möjligheter till en tillfredsställande miljöplanering
            i de stora tätorterna, 2) i skrivelse till Kungl. Maj:t anhålla
            om snabbutred- ning och förslag till höstriksdagen angående inrättande
            av fonder med lokaliseringspolitiskt syfte för användning inom
            begränsat geografiskt område enligt vad som anförts i mo- tionen,
            | 3) i skrivelse till Kungl. Maj:t anhålla att kontaktorgan tillskapas
            mellan staten och de mindre och medelstora före- tagens organisationer
            i syfte att inventera lämpliga lokali- seringsobjekt i enlighet
            med vad som för närvarande sker tillsammans med de större företagen,
            samt 4) i skrivelse till Kungl. Maj:t anhålla att den svenska
            re- geringen tar initiativ till internationella överläggningar
            an- gående valutaproblemen och den därav följande ränteut- vecklingen
            i syfte att åstadkomma en sänkt internationell räntenivå.
          </p>
          <p>
            Stockholm den 20 maj 1969
          </p>
          <p>
            Gunnar Hedlund (cp) S.G. W. Wahlund (cp) Sven Vigelsbo (cp) Johannes
            Antonsson (cp) Nils G. Hansson (cp) Thorbjörn Fälldin (cp) i Skegrie
            Lars Eliasson (cp) John Eriksson (cp)
          </p>
          <p>
            i Sundborn i Bäckmora
          </p>
        </div>
      </div>
    </body>
  </text>
</TEI>
