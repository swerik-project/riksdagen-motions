<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00486">
  <teiHeader>
    <fileDesc>
      <titleStmt>
        <title>En jämlik och jämställd hälso- och sjukvård</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En jämlik och jämställd hälso- och sjukvård</title>
          <idno type="rdwebb">H002So486</idno>
          <rs type="number">So486</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So486/text</ref>
          <ref type="dokument_url_html">http://data.riksdagen.se/dokument/H002So486</ref>
          <ref type="dokumentstatus_url_xml">http://data.riksdagen.se/dokumentstatus/H002So486</ref>
          <ref type="doc">http://data.riksdagen.se/fil/3A1D1F86-6812-45E1-85C4-CEEF82BD5B0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7hy9TfChPc316VnqoXHjFB" type="signed"/>
        <correspContext corresp="i-7hy9TfChPc316VnqoXHjFB">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-6hYUWrTsQZQGmMKeoUjvnk" type="numbering">
          <date when="2012-10-08"/>
        </correspAction>
        <correspAction xml:id="i-W5PfTxC11bU5C2BbiWQQqY" type="submission">
          <date when="2012-10-02"/>
        </correspAction>
        <correspAction xml:id="i-8YyH2dx7oJJWvtWYTgm4kS" type="transfer">
          <date when="2012-10-02"/>
        </correspAction>
        <correspAction xml:id="i-4sw9oULD7ExYHSb3Kb7PrE" type="assigned"/>
        <correspContext corresp="i-4sw9oULD7ExYHSb3Kb7PrE">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sf8dDHeNP5pu3xG6ciaqS3" type="motHeader"/>
      <div xml:id="i-876pL6CWsNvkbM6znU3BwT" type="motBody">
        <div xml:id="i-LW9Q8AfMorxp6eo8MwExy5" type="TOC">
          <head xml:id="i-7UuQnJWbbzktMdtQ9Ntcjz">
            1 Innehållsförteckning
          </head>
          <list xml:id="i-VTe9zG5HQz5AbnyMtxqLBB">
            <item xml:id="i-X6yGsjGTG4HYwR4tJJ91rL">
              2 Förslag till riksdagsbeslut 2
            </item>
            <item xml:id="i-9xobZURFBeGdtrFJVDyQnW">
              3 Inledning 3
            </item>
            <item xml:id="i-3JPjHC8xUpY1VCXo6zKXSo">
              3.1 Inriktning för hälso- och sjukvården 3
            </item>
            <item xml:id="i-A7hSJ3DP28juoj5rcSGD5M">
              4 Vinster i vården 5
            </item>
            <item xml:id="i-FEw2WEhZsvs4eCtXonqiFd">
              4.1 Riskkapitalbolag 6
            </item>
            <item xml:id="i-CyVDbCjsQ82h3dDr6fdpdC">
              4.2 Lagen om valfrihetssystem 7
            </item>
            <item xml:id="i-2shDc2fuEcGB7qX7EYNSp6">
              4.3 Konkreta förslag 7
            </item>
            <item xml:id="i-W46q2e5yGtpnFbXQPEWvcU">
              5 Jämställd och jämlik vård 8
            </item>
            <item xml:id="i-G4DTAfVG88tmJC2RwvjckL">
              5.1 Vårdens prioriteringar 8
            </item>
            <item xml:id="i-C8STvUax8W39HGSajeEAw9">
              5.2 Kunskap och statistik 9
            </item>
            <item xml:id="i-Wp1Lb5gN1Zn5FhSf2pCNtX">
              6 Vårdplatsgaranti 9
            </item>
            <item xml:id="i-7Ayhi3UfEuVvjEJxSxNu5e">
              7 En miljard till det förebyggande arbetet mot ohälsa 10
            </item>
            <item xml:id="i-Knx9jkQeiSRNQxjWEGdAmu">
              8 Betald specialistutbildning för sjuksköterskor 12
            </item>
            <item xml:id="i-6zCUJXYZNGngTuhfftmnz2">
              9 Rett Center 12
            </item>
          </list>
        </div>
        <div xml:id="i-ydNofKwZmUxNEkATLiUVx" type="motProposal" subtype="förslag">
          <head xml:id="i-98ZfpBBkqKLUrGDK4u1KsY">
            2 Förslag till riksdagsbeslut
          </head>
          <list xml:id="i-Ae4bDUSDrDZRM82RXzYrcx" style="ol">
            <item xml:id="i-MkyaCCH7rDJJSrGeF1KRvK">
              Riksdagen tillkännager för regeringen som sin mening vad som
              anförs i motionen om inriktningen för den nationella politiken
              för hälso- och sjukvården.
            </item>
            <item xml:id="i-EWKRBk3AX8MNkSqJhBXgTY">
              Riksdagen tillkännager för regeringen som sin mening vad som
              anförs i motionen om att en nationell genomförandeplan för jämställd
              sjukvård bör tas fram.
            </item>
            <item xml:id="i-Ld12r59FHgPmDeC8ak7V5n">
              Riksdagen tillkännager för regeringen som sin mening vad som
              anförs i motionen om vårdplatsgaranti.
            </item>
            <item xml:id="i-C7fGJUqrNSHBvNz1b66hyY">
              Riksdagen tillkännager för regeringen som sin mening vad som
              anförs i motionen om satsningar på det förebyggande arbetet mot
              ohälsa.
            </item>
            <item xml:id="i-GPeX6368hSMGQ7YRJcibua">
              Riksdagen tillkännager för regeringen som sin mening vad som
              anförs i motionen om betald specialistutbildning för sjuksköterskor.
            </item>
            <item xml:id="i-LUokuEN6wyjdNWzS6oAN9z">
              Riksdagen tillkännager för regeringen som sin mening vad som
              anförs i motionen om en utökning av utbildningsplatser. 1
            </item>
            <item xml:id="i-P8vK8XxyuCsqPcty7oNVMu">
              Riksdagen tillkännager för regeringen som sin mening vad som
              anförs i motionen om Rett Center.
            </item>
          </list>
          <p xml:id="i-RksUiSVhjYtGSRKiLUvhr3">
            1 Yrkande 6 hänvisat till UbU.
          </p>
        </div>
        <div xml:id="i-3nEKARz86ZVXAacsY8usrJ" type="motContent">
          <head xml:id="i-SgVXVG2u8eQxgErYG8jPXG" type="h1">
            3 Inledning
          </head>
          <p xml:id="i-56TPdBpJ8tzejPxCcifLQf">
            Vänsterpartiet ser bästa möjliga hälsa som en grundläggande mänsklig
            rättighet. En bra folkhälsa är en angelägenhet för hela samhället
            och förutsätter jämlikhet, jämställdhet och en utbyggd välfärd.
            Synen på hälsa som en rättighet innebär att människors behov,
            inte privata vinstintressen, ska vara styrande för sjukvårdens
            utformning och inriktning. Det innebär också att alla i Sverige,
            också asylsökande och papperslösa, måste omfattas av denna rättighet.
          </p>
          <p xml:id="i-3y9GBpK1mf1H8sT556xst3">
            Sverige är ett klassamhälle även på hälsans område. De stora
            skillnaderna i hälsa har ökat de senaste åren. Skillnader i makt
            och inflytande, ekonomi och arbetsmiljö och tillgång till vård
            och stimulerande livsmiljöer är de viktigaste orsakerna till hälsoklyftorna.
          </p>
          <p xml:id="i-KaD5PU4WXC6D3WLGMvzq58">
            Kvinnor har sämre hälsa än män. Kvinnor är överrepresenterade
            i jobb med dåliga arbetsmiljöer och har små möjligheter att påverka
            arbetssituationen. Den försämrade hälsan bland unga kvinnor är
            särskilt oroande. Kvinnor får ofta sämre vård än män vid likartade
            sjukdomar. Många äldre kvinnor drabbas av kroniska sjukdomar och
            en nedsatt livskvalitet.
          </p>
          <p xml:id="i-F37gp5wbhu8L4NhQf1YJFU">
            Det finns mycket stora hälsoskillnader mellan olika delar av
            Sverige. Människor i glesbygdskommuner och utsatta förorter i
            storstäderna har långt sämre hälsa än genomsnittet medan boende
            i rika kommuner runt storstäderna har bättre hälsa. Trots mångdubbelt
            högre ohälsotal är vårdresurserna i utsatta områden ofta sämre.
          </p>
          <p xml:id="i-5cPdms4XEq7Kf2GZvQg2rg">
            Grupper som utsätts för diskriminering exempelvis beroende på
            etnicitet, könsidentitet och sexuell läggning har ofta sämre hälsa.
            Kvinnor och män med funktionsnedsättning har många gånger hälsoproblem
            som sammanhänger med brist på jobb och tillgång till vård och
            andra samhällsresurser.
          </p>
          <p xml:id="i-E9Dmh6vmGY7gKCLKYZiQFx">
            Ungdomars hälsa, framför allt den psykiska hälsan bland unga
            kvinnor, har försämrats dramatiskt sedan 1980-talet. Den största
            orsaken är den ökade arbetslösheten och en försämrad social situation.
          </p>
          <p xml:id="i-3c9NLiBvyLC7nwU9CiHwnq">
            De stora hälsoskillnaderna i Sverige finns trots att vi har en
            hälso- och sjukvårdslag som slår fast att hela befolkningen ska
            erbjudas en god vård på lika villkor oberoende av social position
            och köpkraft.
          </p>
          <head xml:id="i-NZRbacbmFrxFJrw9KMGrYE" type="h2">
            3.1 Inriktning för hälso- och sjukvården
          </head>
          <p xml:id="i-BzNoBee29XmFPTdFjRKgGJ">
            En bra och jämlik hälsa är det viktigaste målet för vården. Vänsterpartiet
            ser sjukvården som en viktig del av den gemensamma välfärden.
            Vinstdriven hälso- och sjukvård leder bort från strävan att ge
            vård efter behov och bör inte vara tillåten. Privata företag ska
            inte få ha fri dragningsrätt på skattepengar genom etableringsfrihet
            och förmånliga ersättningssystem. Resurserna måste styras dit
            de bäst behövs. Lagen om vårdvalssystem, LOV, ska rivas upp och
            inte heller drivas igenom för specialistsjukvården. Hela eller
            delar av sjukhus ska inte kunna säljas ut.
          </p>
          <p xml:id="i-FmhuA2Zqwin5uDxJqWe8pE">
            Vänsterpartiet vill ha en sjukvård som jobbar förebyggande och
            hälsofrämjande och utgår från en social helhetssyn. Vården ska
            aktivt samarbeta med andra samhällsaktörer för minskade klassklyftor
            i hälsa. Kvinnor och män ska ha samma rätt till bra vård. Ingen
            diskriminering ska förekomma p.g.a. funktionsnedsättning, sexuell
            läggning, könsidentitet, könsuttryck eller etnicitet. Papperslösa,
            asylsökande och gömda ska ha full rätt till sjukvård. Kvaliteten
            i omvårdnad och rehabilitering måste förbättras. Många med funktionsnedsättning
            och kroniska sjukdomar behöver bättre vård och rehabilitering.
          </p>
          <p xml:id="i-QoWgiMq4ck7mQurVSHyGEh">
            Vänsterpartiet vill ha en sjukvård som styrs demokratiskt och
            där patienten bestämmer över sin vård. Inom ramen för en offentlig
            skattefinansierad vård ska enskilda vårdenheter ha en hög grad
            av självständighet att utforma sin verksamhet. Lagarbete och samarbete
            mellan olika personalgrupper ska vara normen. Personalen är vårdens
            viktigaste resurs. Genom satsningar på bra löner, goda arbetsförhållanden,
            arbetsplatsdemokrati, utökad personaltäthet och möjligheter till
            utveckling i jobbet kan sjukvården bli ännu effektivare och mer
            hälsofrämjande. Sjuksköterskor ska kunna gå specialistutbildning
            med lön.
          </p>
          <p xml:id="i-XtrViwG6Uhr3UeBZkFiSYe">
            Kommunernas roll inom vården måste stärkas. De bör ha möjlighet
            att anställa egna läkare, och socialmedicinska team bör inrättas
            för att säkra utsatta gruppers rätt till bra vård. Den psykiatriska
            vården ska bygga på en social helhetssyn på människan och på frivillighet.
            Rätten att välja behandling och rätten till bostad och meningsfull
            sysselsättning måste stå i centrum.
          </p>
          <p xml:id="i-MxFhhjRQoNPsfWzLHyEN7s">
            En bra forskning och utbildning har en avgörande betydelse för
            framtidens sjukvård. Alla behandlingsmetoder och läkemedel som
            används inom den offentligt finansierade vården ska möta högt
            ställda kvalitetskrav och baseras på vetenskap och beprövad erfarenhet.
          </p>
          <p xml:id="i-XBkURNxFgwS7EfMpZCRCUn">
            Forskningen ska utgå från ett folkhälso-, klass- och genusperspektiv
            samt ge omvårdnadsfrågor en central plats. Forskning och utbildning
            ska inte få styras av läkemedelsindustrin. I syfte att säkra en
            långsiktig läkemedelsförsörjning måste samhället kunna styra apoteken.
          </p>
          <p xml:id="i-8mqRE88NJLKEdJf5nM9w37">
            I framtiden kommer sjukvården att behöva mer pengar. Det enda
            sättet att klara framtidens vårdbehov är att slå vakt om en skattefinansierad
            vård. Avgiftsfinansierad vård blir inte billigare men kostnaderna
            vältras över på de svårast sjuka i stället för att delas av alla
            skattebetalare. Privata försäkringar leder till ökade orättvisor
            och till att fel grupper prioriteras. Det mest effektiva sättet
            att minska framtidens vårdbehov är ett bra förebyggande och hälsofrämjande
            arbete och en primärvård av bra kvalitet och tydligt områdesansvar.
            Vänsterpartiet vill stärka den första linjens vård som ska vara
            avgiftsfri och bygga på teamarbete mellan olika personalgrupper.
            Eftersom vi anser att alla ska ha råd med vård säger vi också
            nej till höjning och indexreglering av högkostnadsskydden.
          </p>
          <p xml:id="i-An7nUQFnv15BvDj5F8YaGA">
            Detta bör vara inriktningen för den nationella hälso- och sjukvårdspolitiken.
            Detta bör riksdagen som sin mening ge regeringen till känna.
          </p>
          <head xml:id="i-FxTHcEQoPnMsBSK4jSdsDR" type="h1">
            4 Vinster i vården
          </head>
          <p xml:id="i-C9NbGZvYdugHn3K7ePmdyP">
            Den borgerliga regeringen har avskaffat regleringen av vinst
            i sjukhusvården, eftersom man säger sig eftersträva mångfald i
            vården. Det var emellertid redan tidigare fullt möjligt för ideella
            organisationer att driva sjukhus utan vinstintresse. Det som regeringen
            vurmar för är i stället rent och skärt vinstintresse i sjukvården.
            Man vill släppa fram multinationella vårdbolag som inte driver
            sjukvård av omsorg om patienterna utan av omsorg om aktieägarnas
            vinster. Sjukvård är emellertid inte som vilken näring som helst
            på en fri marknad. Patienter beter sig inte som andra konsumenter
            som väljer och jämför mellan olika varor och tjänster. När vi
            är patienter är vi helt beroende av hur sjukvården bedömer våra
            vårdbehov.
          </p>
          <p xml:id="i-F9vwKiHYNFghbvMRKymb1u">
            Genom att släppa in vinsten som drivkraft i vården försvåras
            möjligheten att styra vården till dem med de största behoven.
            I stället satsar vårdgivarna på att styra vården till de personer
            som är mest lönsamma att ge vård och att ge dem det på det mest
            lönsamma sättet. Att fördela vård med marknadsmekanismer fungerar
            mycket dåligt och alltför ofta blir resultatet att det är de som
            har det minsta behovet av vård som får mest vård. Rika och välutbildade
            grupper är friskare än andra och har de minsta behoven av vård,
            samtidigt som de är mer benägna än andra grupper att söka vård.
          </p>
          <p xml:id="i-HWu5qLFzaRexsF6ctbvYGG">
            Vänsterpartiet anser att det är mycket viktigt att svensk sjukvård
            inte går i riktning mot en ökad privat finansiering. Även med
            en offentligt finansierad vård kan vinsten som drivkraft få stora
            konsekvenser. När privata vårdföretag drivs genom att ta del av
            offentliga medel skapas en lång rad problem, och även här tenderar
            vårdens resurser att styras så att de som behöver minst vård får
            mer och tvärtom. Ersättningssystemen är svåra att konstruera så
            att de gör det lönsammast att behandla dem med de största vårdbehoven
            och ibland finns knappt alls någon sådan ambition med ersättningssystemen.
            Så är t.ex. fallet i vårdvalssystemet i Stockholm.
          </p>
          <p xml:id="i-EMEG2x5UhLY8c2XcBKX88u">
            När en vårdcentral får en stor del av sin ersättning beräknad
            på antalet läkarbesök försöker de naturligtvis få så många läkarbesök
            som möjligt. Patienter som tar lång tid, dvs. de som har de största
            behoven, är inte lönsamma att satsa på. Detta gäller även patienter
            som behöver tolk. Vinstjakten driver i stället vårdcentralerna
            till att försöka få lättbehandlade patienter och på så sätt hinna
            med så många och billiga läkarbesök som möjligt.
          </p>
          <p xml:id="i-SjSP8fEVaGmDsBXNXjw8Lj">
            Vårdcentraler väljer då att etablera sig i socioekonomiskt starka
            områden där vårdbehoven är som minst. Systemet skapar alltså en
            direkt drivkraft att behandla nästan friska personer i stället
            för svårt sjuka. Personal på sådana mottagningar har berättat
            om hur personer med enkla besvär när de ringer för rådgivning
            uppmanas att komma på ett besök trots att det egentliga behovet
            är mycket litet.
          </p>
          <p xml:id="i-TBVhdQiqTfpu8mMKYTiH8c">
            Ett vanligt argument för privatiseringar och vinstdriven vård
            är att det skulle vara mer kostnadseffektivt. Detta var t.ex.
            ett av huvudskälen som regeringen anförde för avskaffandet av
            regleringen av vinst inom sjukhusvården. Om man ser till hur det
            ser ut i olika länder visar det sig snarare vara tvärtom. I USA
            har man en stor andel privata vinstutdelande sjukhus. USA spenderar
            mer än dubbelt så mycket per capita på sjukvård jämfört med Sverige
            (se t.ex. OECD Health Data 2010), samtidigt som kvaliteten generellt
            sett inte är bättre. Om man studerar tydliga indikatorer på folkhälsan,
            som livslängd och barnadödlighet, ser man tvärtom att Sverige
            ligger före. En del av den sämre kostnadseffektiviteten i system
            med vinstdriven vård beror på byråkratin som följer av ökad konkurrens
            och privatisering. Det är också uppenbart att kostnadseffektivitet
            i ett kommersiellt vårdbolag ofta innebär lägre bemanning och
            stressigare arbetstempo.
          </p>
          <p xml:id="i-Cgbdw8QKULUf8sVcyFphfs">
            Vård som drivs för att ge vinst kommer hela tiden att sträva
            efter att öka efterfrågan. Så fungerar alla företag på en marknad
            och vårdföretag är inget undantag. Pengar som skulle kunna ha
            gått till vård går till marknadsföring i stället. Marknadsmekanismerna
            innebär även att företagen ökar efterfrågan och vinsten genom
            att få människor att se på allt fler fenomen som sjukdomar i behov
            av behandling. Precis som schamporeklamen i dag lovar ständigt
            bättre hårvårdsteknologier, kan vi vänta oss att företagen på
            en utvecklad vårdmarknad har ett intresse av att hela tiden erbjuda
            nya läkemedel och nya behandlingar även när de inte gör oss nämnvärt
            mycket friskare sett till vad det kostar.
          </p>
          <p xml:id="i-4Rrt9GAyRt1QXRWjPuX7HQ">
            Privatiseringarna ökar även konkurrensen och förhindrar utvecklande
            samarbeten. Det har bl.a. visat sig att privata vårdgivare inte
            är intresserade av att ta emot studenter eller delta i forskningsprojekt
            genom att samla in data och prover från patienter. Detta leder
            naturligtvis till stora problem för både forskning och utbildning
            inom hälso- och sjukvårdens område.
          </p>
          <head xml:id="i-25NT39uq7Bqa7xzGrE2mPu" type="h2">
            4.1 Riskkapitalbolag
          </head>
          <p xml:id="i-5126JsSUTj4pDhXAEzRApe">
            I spåren av privatiseringarna har en ny aktör etablerat sig på
            den svenska vårdmarknaden: riskkapitalbolagen. Dessa bolag, som
            egentligen är en samling fonder och holdingbolag, har som enda
            syfte att köpa upp vårdbolag, maximera deras lönsamhet och sedan
            sälja dem vidare till högstbjudande. När vårdbolagen säljs från
            ett riskkapitalbolag till ett annat handlar det oftast om miljardbelopp
            i ren vinst. De individer som äger och förvaltar riskkapitalbolagen
            har naturligtvis tjänat skyhöga belopp på att satsa pengar i vården.
            De vinster som riskkapitalbolagen gör varje år kommer inte ur
            tomma intet. Pengarna representerar till största delen skattemedel
            som svenska folket betalat in i tron att man bidrar till en bättre
            välfärd.
          </p>
          <p xml:id="i-6wtPWaCM88ZoL9LFzT5dGv">
            Möjligheten att göra vinst på vården är mycket god och sektorn
            påverkas inte lika mycket av konjukturnedgångar som andra. Även
            när det är kris blir folk sjuka och behöver omsorg. Stat, kommuner
            och landsting kommer att köpa tjänster även i ekonomiska svackor.
          </p>
          <p xml:id="i-Atx986vQu5ZhCYjzVBXGQe">
            Av de sex största vård- och omsorgsbolagen som är verksamma i
            Sverige är det numera bara ett enda som inte ägs av ett riskkapitalbolag.
            Till de miljardvinster som riskkapitalbolagen gör på bolagsförsäljningar
            ska läggas de pengar de tjänar, eller snarare undviker att betala,
            genom att syssla med skatteplanering och i vissa fall ren skatteflykt.
            Nästan alla större riskkapitalbolag använder sig av s.k. skatteparadis.
          </p>
          <head xml:id="i-6q2nhBNKE8kuxG3Y3KX4Mu" type="h2">
            4.2 Lagen om valfrihetssystem
          </head>
          <p xml:id="i-7h5C8uJVLTKLyh92CGsdsT">
            Den borgerliga regeringen har infört ny lagstiftning för valfrihet
            i vården som har givit vårdföretagarna och inte patienterna en
            enorm valfrihet. Ett allt vanligare alternativ till att upphandla
            hela verksamheter är de kundvalsmodeller som regleras av lagen
            om valfrihetssystem (LOV). Regeringen har dessutom infört en obligatorisk
            kundvalsmodell för primärvården i hela landet som innebär att
            alla landsting och regioner i Sverige är skyldiga att ha vårdvalssystem
            med full etableringsfrihet inom sin primärvård. Landstingen har
            inte längre möjlighet att fritt välja system; privatiseringen
            av den svenska sjukvården har därigenom fått totalt lagstöd och
            blivit norm. I och med den nya lagstiftningen är det inte heller
            längre möjligt att demokratiskt styra var vårdcentralerna ska
            etablera sig. Det är alltså fritt fram för vårdföretagen att öppna
            i friska, välmående områden där vinstmarginalerna är som störst
            och undvika etablering i vårdtyngda, låginkomstområden där möjligheten
            att tjäna pengar är avsevärt mindre. Lönsamhetskriterier har överordnats
            befolkningens behov av jämlik vård.
          </p>
          <p xml:id="i-Pp4i5PyWLUic8AspsF3RWq">
            Regeringens ambition är att alla landsting ska erbjuda s.k. vårdval
            för den enskilde även i den specialiserade vården enligt LOV.
            Ett tidsbegränsat stimulansbidrag har därför införs för åren 20122014.
            Genomför inte landstingen vårdval inom den specialiserade vården
            hotar regeringen med en nationell lagstiftning i likhet med situationen
            som i dag råder när det gäller LOV och primärvården. Vänsterpartiet
            säger naturligtvis nej till denna form av tvångsprivatiseringar.
          </p>
          <p xml:id="i-4mov9NKtprVBdcru93vQkV">
            Vänsterpartiet är också kritiskt till att LOV ger privata utförare
            möjlighet att införa tilläggstjänster, något som inte offentliga
            utförare får möjlighet till. När ett företag erbjuder tilläggstjänster
            utöver den offentligt finansierade verksamhet de bedriver, innebär
            det att det offentliga står för grunden i verksamheten, men att
            endast den som har råd att betala extra får tillgång till hela
            utbudet av tjänster. Mot bakgrund av detta bör lagen om valfrihetssystem
            avskaffas.
          </p>
          <head xml:id="i-S1wi5NSvbC7XuVJE6DrJRb" type="h2">
            4.3 Konkreta förslag
          </head>
          <p xml:id="i-1DpM7VZnJyLnzpNysBTgp">
            I Vänsterpartiets motion En välfärd fri från kommersiella intressen
            (2012/13:Fi212) presenteras konkreta förslag på hur vård, skola
            och omsorg ska avkommersialiseras. För hälso- och sjukvården innebär
            förslagen i korthet följande:
          </p>
          <list xml:id="i-WzVXnQdKzhuv1vNXfKNKzr" style="ul">
            <item xml:id="i-PoAtJZkqmC1FsBxqFp9iuS">
              Den grundläggande principen vid fördelning av skattemedel till
              vården ska vara att detta ska ske efter människors behov och inte
              efter företags möjligheter till lönsamhet.
            </item>
            <item xml:id="i-6mmJbuWyHVWwefPcqnV8S8">
              Vinstyftande företag ska inte kunna bedriva verksamhet med skattemedel
              i kärnverksamheten inom vården.
            </item>
            <item xml:id="i-T1s5URKt6eTcFR9DXxqfVn">
              Bolag som vill fortsätta vara aktiva inom vården ska som huvudregel
              bedrivas med särskild vinstutdelningsbegränsning enligt 32 kap.
              aktiebolagslagen. Den mycket begränsade utdelning som denna bolagsform
              tillåter till ägarna motsvarar på sin höjd bankränta. Med andra
              ord innebär den att vinstintresset avlägsnas som driftsmotiv för
              verksamheten och välfärden slutar läcka resurser. Vinst kan inte
              plockas ut genom att omvandla ett sådant bolag till annan form
              av bolag, och det finns även bestämmelser som reglerar fusion,
              likvidation och interna överföringar inom koncernen. Det innebär
              ett slut för riskkapitalbolagens metoder att utan vanligt vinstuttag
              ändå slussa ut skattemedel från verksamheten.
            </item>
            <item xml:id="i-Rukv4Lo614Ds4QJZo13iW5">
              Ideella aktörer är även i fortsättningen välkomna att bedriva
              vård.
            </item>
            <item xml:id="i-2PkL6Qwb9xw7gJP8mttcu1">
              Ta bort lagen om valfrihetssystem (LOV) och berörda delar av
              hälso- och sjukvårdslagen.
            </item>
            <item xml:id="i-CEro7fCswYeSmcMZEhTkJN">
              Huvudmannen för vården (landsting, region eller kommun) ska besluta
              när och var icke-offentliga aktörer får etableras.
            </item>
          </list>
          <head xml:id="i-CgvnpjCVtK2wKyQgrpbRYT" type="h1">
            5 Jämställd och jämlik vård
          </head>
          <p xml:id="i-4JWMAidszPafaRu9EdC8hb">
            Som vi konstaterar i inledningen finns det stora skillnader i
            både hälsa och tillgång till vård i Sverige. De skillnader i hälsa
            som finns hos befolkningen speglas även i vilken vård man får.
            Klasstillhörigheten kan vara avgörande för vilken behandling och
            medicinering man får i vården. Dödligheten i olika sjukdomar kan
            variera kraftigt beroende på utbildnings- och inkomstnivå. För
            Vänsterpartiet är frågan om jämställd och jämlik hälsa och vård
            överordnad. Rätten till bästa möjliga hälsa måste gälla alla oberoende
            av kön, ålder, klass, etnisk tillhörighet, sexuell läggning, könsidentitet,
            könsuttryck och funktionsnedsättning.
          </p>
          <p xml:id="i-YTgGW1AY2LA2EiY86kEqn2">
            I vår motion Folkhälsa (2012/13:So222) tar vi upp frågan om att
            Sverige snarast bör tillsätta en Folkhälsokommission med Marmotkommissionen
            som förebild. Kommissionen bör ha ett självständigt vetenskapligt
            sekretariat som analyserar de sociala skillnaderna i hälsa och
            deras samband med sociala bestämningsfaktorer. Utifrån kommissionens
            resultat bör man sedan utarbeta ett åtgärdsprogram för en mer
            jämlik hälsa.
          </p>
          <head xml:id="i-XHGzsQJUbZZ4yShDiFjkWc" type="h2">
            5.1 Vårdens prioriteringar
          </head>
          <p xml:id="i-F8Bf4PWCaKe4FztqRXVyAL">
            Hälso- och sjukvården ska styras demokratiskt, och därför slår
            riksdagen fast vilken prioriteringsordning som ska gälla. De grundläggande
            principerna är människovärdesprincipen, dvs. att alla människor
            har lika värde och samma rätt oberoende av personliga egenskaper
            och funktioner i samhället samt behovs- och solidaritetsprincipen
            och kostnadseffektivitetsprincipen. Människovärdesprincipen är
            överordnad och syftar till att förhindra diskriminering, stigmatisering
            och kommersialisering av människan. Behovs- och solidaritetsprincipen
            är överordnad kostnadseffektivitetsprincipen. Det innebär att
            personer med svåra sjukdomar har företräde framför lindrigare
            sjuka oavsett kostnader. Den omfattande privatiseringen och kommersialiseringen
            av hälso- och sjukvården innebär ett hot mot denna prioritetsordning
            i och med att vinst blir en drivkraft. Vänsterpartiet slår vakt
            om en offentligt driven och skattefinansierad vård. En demokratisk
            styrning av vården i kombination med öppenhet och insyn är det
            bästa sättet att garantera att de svårast sjuka får rätt till
            vård.
          </p>
          <head xml:id="i-D9Awk3opd6fKbWSUeWfeFu" type="h2">
            5.2 Kunskap och statistik
          </head>
          <p xml:id="i-LHUo3ea3RxZ2MQRCnz8MMU">
            Genusperspektivet i hälso- och sjukvården måste bli tydligare.
            Vi vet för lite om kvinnors hälsa eftersom mannen varit, och fortfarande
            är, den rådande normen inom läkarvetenskapen. Först i början av
            1990-talet började man diskutera avsaknaden av ett jämställdhetsperspektiv
            inom vård och behandling och kräva könsuppdelad statistik. Fortfarande
            finns stora kunskapsluckor när det gäller kvinnors hälsa.
          </p>
          <p xml:id="i-X2hfBPD9Xv2Apr1SXz4nAi">
            Förutom kunskapsskillnader finns det även skillnader mellan könen
            när det gäller hur man behandlas inom vården. Fler kvinnor än
            män upplever att de inte blir trodda, att de blir missförstådda
            och får vänta på utredningar för diagnos, framför allt inom primärvården
            och psykiatrin. Kvinnor och män bemöts också olika inom akutsjukvården.
            Det gäller såväl behandling som diagnostisering. Vid ambulansutryckningar
            får män oftare än kvinnor bedömningen högsta prioritet.
          </p>
          <p xml:id="i-GpKkyiiayYim7J5LmRR6Xv">
            Socialstyrelsen publicerade 2008 en rapport om könsperspektivet
            på hälso- och sjukvård Mot en mer jämställd sjukvård och socialtjänst.
            Fler kvinnor än män i samtliga åldersgrupper upplever oro och
            ångest, och det är särskilt oroande att den psykiska ohälsan bland
            unga kvinnor fortsätter att öka. Många grupper av läkemedel förskrivs
            i högre grad till kvinnor än till män. De mest markanta skillnaderna
            gäller läkemedel mot depression och annan psykisk ohälsa.
          </p>
          <p xml:id="i-QVpbJm3LKPH43DEVZHB8fc">
            Det finns ett stort behov av en mer systematisk, könsuppdelad
            statistik för att synliggöra könsrelaterade problem inom vården.
            Det behövs metodutveckling för att kartlägga könsskillnader vad
            gäller vårdresurser och resultat. Ett genusperspektiv borde integreras
            i all forskning, utbildning och utveckling, och det borde forskas
            mer om kvinnors sjukdomar och villkor i vården. En nationell genomförandeplan
            för jämställd sjukvård bör därför tas fram med inriktning på hur
            man kan öka och sprida kunskap om hur könsfaktorer påverkar vården.
            Detta bör riksdagen som sin mening ge regeringen till känna.
          </p>
          <head xml:id="i-9RHSA4FUGWpCzUjEMfiwxa" type="h1">
            6 Vårdplatsgaranti
          </head>
          <p xml:id="i-Ew6HmikvmGNhzwjA8dYny7">
            Vänsterpartiet vill införa en vårdplatsgaranti. Det är ett stort
            problem i dag att det saknas vårdplatser i förhållande till de
            medicinska behoven. I internationell jämförelse ligger Sverige
            på jumboplats när det kommer till antalet vårdplatser per invånare.
            Trenden har under en längre tid varit att det totala antalet vårdplatser
            minskar inom alla former av specialiserad vård, enligt Socialstyrelsens
            lägesrapport för 2012. Bristen på vårdplatser leder till överbeläggningar
            och orsakar brister i patientsäkerheten. Från Sveriges läkarförbund
            har det kommit uttalanden om att bristen på vårdplatser på sjukhusen
            är ett av de största problemen i dag. Överbeläggningar har blivit
            ett normaltillstånd inom svensk sjukvård.
          </p>
          <p xml:id="i-7Ex7eCLBYhAgPz9mxkn6sa">
            Nedskärningarna innebär färre vårdplatser. Färre vårdplatser
            innebär överbeläggningar och utlokaliseringar av patienter. Avdelningar
            kan ha så trångt med plats att patienter vårdas i korridorer,
            matsalar eller på expeditioner. Alternativt skickas patienter
            till annan avdelning där medarbetarna saknar rätt kompetens och
            utrustning. Tillgängligheten kan också påverkas av vårdplatsbristen.
            Planerade behandlingar måste ibland strykas med kort varsel för
            att vårdplatser saknas. Inte bara patienterna är utsatta, detta
            påverkar även de anställdas arbetssituation negativt. Ibland får
            personal ägna hela arbetspass åt att sitta i telefon och jaga
            sängar i stället för att ta hand om patienter.
          </p>
          <p xml:id="i-QX8yEbQbkDK6j1fPcqmTUU">
            Vården organiseras bättre och vårdarbetet rationaliseras hela
            tiden. Det är inte minskade vårdplatser till följd av förbättringar,
            effektiviseringar och medicinsk teknisk utveckling som vi lyfter
            fram här. Det är kliniker på bristningsgränsen. I sin tillsynsverksamhet
            har Socialstyrelsen vid flera tillfällen sett exempel på brister
            i tillgången som varit så omfattande att de inneburit allvarliga
            risker för patienterna. Det är ett faktum att det finns problem
            inom den svenska hälso- och sjukvården som har att göra med brist
            på vårdplatser. När befolkningen ökar och blir äldre är det ett
            akut behov att komma till rätta med.
          </p>
          <p xml:id="i-DM87fMtodwqLp4AsiMSBQJ">
            Regeringens satsningar på att korta köerna har missat att det
            råder brist på vårdplatser. Som det ser ut nu är linjen hellre
            snabbt än bra. Det skapar otrygghet hos patienterna och i förlängningen
            kan det leda till att människor inte litar på att vården finns
            där när de behöver den.
          </p>
          <p xml:id="i-4UWa44SixCHcB6AmAuzo2W">
            Vänsterpartiet vill skapa incitament för att stimulera landsting
            och regioner att skapa fler vårdplatser på sjukhusen. I vår budget
            avsätter vi en miljard kronor till en vårdplatsgaranti. Vår satsning
            räcker till 1 000 nya vårdplatser. Vi vill att det ska löna sig
            att komma till rätta med bristen på vårdplatser. Därför tillfaller
            pengarna de landsting som kan visa att de har svarat upp mot behoven
            av fler platser på sjukhusen. De landsting som kan visa upp planerade
            satsningar kan få medel för att hjälpa till att skapa utrymme
            för fler vårdplatser. Landstingen medfinansierar 50 procent av
            satsningen (se motion 2012/13:So489).
          </p>
          <p xml:id="i-GLV8mKYWwFckBUKMy3b2a6">
            Det bör införas en vårdplatsgaranti. Detta bör riksdagen som
            sin mening ge regeringen till känna.
          </p>
          <head xml:id="i-Ksxb2J52xJFPvEaLFNaxso" type="h1">
            7 En miljard till det förebyggande arbetet mot ohälsa
          </head>
          <p xml:id="i-PSsfDSVzQWx21e6N3vMXyo">
            När den ekonomiska vinsten ökar som drivkraft i vården blir det
            ofta det förebyggande hälsoarbetet som får stå åt sidan. Långsiktiga
            förebyggande insatser som förutsätter samverkan med andra sektorer
            är sällan eller aldrig lönsamma i kommersiell mening. Hälso- och
            sjukvårdslagen fastslår att sjukvården ska arbeta förebyggande
            mot ohälsa. Detta arbete har visat sig vara mycket kostnadseffektivt
            i termer av bättre hälsa. Trots detta har hälso- och sjukvårdens
            förebyggande arbete under lång tid varit underfinansierat och
            marginaliserat med undantag för mödra- och barnhälsovården.
          </p>
          <p xml:id="i-39d6ziY5FK69XGaYmmya4L">
            I och med införandet av den fria etableringsrätten och vårdvalsreformen
            har tyngdpunkten för vården blivit läkarbesöket. Det områdesansvar
            för befolkningens hälsa som primärvården tidigare hade har till
            stora delar försvunnit och med det förutsättningarna för ett bra
            folkhälsoarbete. Ett utvecklat folkhälsoarbete är en viktig del
            i arbetet med en jämlik hälsa. Det är i första hand låginkomstgrupper
            som drabbas av ett bristande folkhälsoarbete eftersom de är mest
            exponerade för olika hälsorisker som skulle kunna reduceras och
            i vissa fall elimineras genom ett systematiskt förebyggande arbete.
          </p>
          <p xml:id="i-2LJsM9FX8Ssta1bV8FZiMs">
            En förutsättning för ett lyckat och effektivt folkhälsoarbete
            är det tvärprofessionella arbetet. Det finns många som inte själva
            söker upp sjukvården. För att kunna nå människor med behov av
            vård måste vårdcentralen samarbeta med exempelvis skola, försäkringskassa
            och socialtjänst samt med det övriga samhället genom intresseföreningar,
            idrottsklubbar och pensionärsorganisationer. Detta arbete försvåras
            när den ökade privatiseringen ständigt ökar konkurrensen och motarbetar
            samverkan.
          </p>
          <p xml:id="i-3YJpR4yLj2ySLbeY2BbXXU">
            Några områden där Vänsterpartiet vill se större satsningar är
            insatser för minskat bruk och missbruk av tobak, alkohol och spel;
            uppmuntran till ökad fysisk aktivitet och hälsosamma matvanor
            för en minskad övervikt bland barn samt åtgärder mot de stora
            folksjukdomarna såsom diabetes och KOL.
          </p>
          <p xml:id="i-5dttcGUP88knsuVJvbopFq">
            Den psykiska ohälsan ökar i samhället och i och med det ökar
            trycket på primärvården. Vi vill öka den psykosociala kompetensen
            på bl.a. vårdcentralerna för att tidigt upptäcka och behandla
            psykisk ohälsa. En satsning på ungdomsmottagningar är också en
            satsning mot psykisk ohälsa bland unga.
          </p>
          <p xml:id="i-D8xiFsuh9dcEasywMPvjkb">
            Vänsterpartiet avsätter i sin budget en miljard kronor till det
            förebyggande arbetet mot ohälsa (se motion 2012/13:So489). Pengarna
            ska användas till det tvärprofessionella arbetet inom primärvården
            så att områdesansvaret kan utvecklas. Vår satsning leder till
            minst 2 000 nya jobb. Det finns flera olika yrkesgrupper som behövs
            i det förebyggande arbetet mot ohälsa. Några exempel är arbetsterapeuter,
            dietister, sjukgymnaster, kuratorer, psykologer, sjuksköterskor
            och läkare. Pengarna ska vara öronmärkta för förebyggande arbete
            och gå till de verksamheter som lever upp till kraven på samarbete,
            områdesansvar samt tvärprofessionellt arbete. En tydlig uppföljning
            av insatserna ska göras och efter 5 år ska finansieringen ingå
            i det generella stadsbidraget.
          </p>
          <p xml:id="i-NUoYdRsCpH95T3aWZciaa1">
            Det bör göras betydande satsningar på det förebyggande arbetet
            mot ohälsa. Detta bör riksdagen som sin mening ge regeringen till
            känna.
          </p>
          <head xml:id="i-HBCnT46ckRuzz8P7w7hm1j" type="h1">
            8 Betald specialistutbildning för sjuksköterskor
          </head>
          <p xml:id="i-2gv4i6Be38fr1UUSA4rkLq">
            Det råder stor brist på specialistutbildade sjuksköterskor och
            antalet minskar stadigt. Genomsnittsåldern är hög och många kommer
            de närmaste åren att gå i pension. Under de senaste 20 åren har
            andelen utbildade specialistsjuksköterskor sjunkit från 70 procent
            till 40 procent. Vårdförbundet anser att nivån bör ligga på 70
            procent.
          </p>
          <p xml:id="i-VU1Xour3ab5LFtKUq5H4bV">
            En anledning till bristen på specialistsjuksköterskor är de många
            hinder som står i vägen för sjuksköterskor att vidareutbilda sig.
            Sjuksköterskor måste oftast, till skillnad från läkare, ta tjänstledigt
            med studiemedel för att specialisera sig. En annan anledning är
            den dåliga löneutvecklingen. En specialistsjuksköterska tjänar
            i genomsnitt bara 6,2 procent mer än en sjuksköterska och det
            tar i genomsnitt 19 år innan en specialistsjuksköterska har högre
            aggregerad inkomst.
          </p>
          <p xml:id="i-B1XXSyCU9JFZHQxzuv6r7U">
            Vänsterpartiet anser att kvaliteten i vården måste höjas genom
            att fler sjuksköterskor specialiserar sig. Att satsa på betald
            specialistutbildning för sjuksköterskor höjer inte enbart kvaliteten
            på vården utan skapar även arbetstillfällen genom vikariat för
            de anställda som vidareutbildar sig.
          </p>
          <p xml:id="i-4bD4xfZJFHUBCRHGSRckGU">
            Vårt förslag består av två delar; dels en finansiering av utbildningen
            så att sjuksköterskor kan gå utbildningen på arbetstid, dels en
            utökning av platser på utbildningarna (se motion 2012/13:So489
            och 2012/13:Ub475). Sjuksköterskor bör erbjudas 80 procent av
            lönen under utbildningsperioden som i dag är tio månader. För
            att så fort som möjligt lösa problemet med bristen på specialistutbildade
            sjuksköterskor bör även antalet platser i ett första steg utökas
            med 150. De utökade platserna ska i första hand ha inriktning
            mot distriktssköterska, vård av äldre och psykiatrisk vård eftersom
            det är inom dessa områden som bristen är störst. Detta bör riksdagen
            som sin mening ge regeringen till känna.
          </p>
          <head xml:id="i-3H4YjkCh2hGdhx9tmz9peM" type="h1">
            9 Rett Center
          </head>
          <p xml:id="i-VKnUCSGxfP7tCzpGGRCrbH">
            Rett Center är ett nationellt svenskt center för Rett syndrom,
            en sällsynt men livslång och svår neurologisk störning som drabbar
            företrädesvis flickor i spädbarnsåldern. Centret samlar en flerprofessionell
            kompetens för att möta komplicerade, specifika flerhandikappbehov
            vid Rett syndrom. Centret fungerar som specialistklinik, forsknings-
            och utvecklingsenhet och kompetenscenter. Rett Center drivs av
            Jämtlands läns landsting som en fristående klinik för högspecialiserad
            vård med patienter från hela Sverige. Staten har sedan 2001 efter
            ett initiativ av socialminister Lars Engqvist engagerat sig i
            Rett Center. Under den förra socialdemokratiska regeringen när
            S, V och MP samarbetade lyftes Rett Centers anslag in i statsbudgeten,
            vilket gjorde att verksamheten gavs en långsiktig planeringshorisont.
            När den nya borgerliga regeringen tillträdde hamnade anslaget
            i stället i en hantering via regleringsbrev, vilket gjorde att
            osäkerheten ökade och framförhållningen avsevärt försvårades.
            Nu ingår Rett Center tillsammans med andra verksamheter i den
            del som står till regeringens disposition för övriga bidrag för
            utveckling inom hälso- och sjukvårdsområdet. Detta gör att Rett
            Center inte långsiktigt kan känna att de kan ta ansvaret för att
            driva ett nationellt åtagande fullt ut så länge anslaget hanteras
            på detta sätt.
          </p>
          <p xml:id="i-Xt2snRBQ5KzTvwhPA43124">
            Det är självklart att rätten till bästa vård ska gälla även för
            patienter med en sällsynt diagnos.
          </p>
          <p xml:id="i-46jhPf7M7nCmaWg3xe8A8o">
            Av EU:s rådsrekommendation från 2009 om en satsning avseende
            sällsynta sjukdomar framgår att de rekommendationer som där ges
            stämmer mycket väl överens med Rett Centers verksamhet. Av socialutskottets
            betänkande 2011/12:SoU1 framgår att Rett Center, som är inriktat
            på patienter med Rett syndrom, är en viktig aktör. Rett Center
            har sedan 2001 fått ekonomiskt bidrag från staten. Bidraget har
            under de senaste åren uppgått till 7 miljoner kronor per år. Enligt
            uppgift till utskottet kommer bidraget att uppgå till 7 miljoner
            kronor även 2012. Bidraget ingår även i regeringens förslag till
            budgetram för 2013. Verksamhet och forskning på området måste
            långsiktigt säkras, enligt utskottets mening.
          </p>
          <p xml:id="i-EyJU6EHFMYhBn5bceFVDDJ">
            Vi anser att verksamhetens långsiktiga existens behöver säkras,
            i avvaktan på en nationell och stabil lösning för sällsynta diagnoser,
            och att statsbidraget som varit oförändrat under en lång rad år
            anpassas till kostnadsutvecklingen. Staten har ett särskilt ansvar
            för Rett Center och vi föreslår att statsbidraget till Rett Center
            räknas upp till 10 miljoner kronor för 2013 (inom anslag 1:6 Bidrag
            till folkhälsa och sjukvård, se motion 2012/13:So489). Därmed
            säkras verksamheten och staten tar sitt ansvar för Rett Center
            och de berörda patienterna. Vad som här anförts om Rett Center
            bör riksdagen som sin mening ge regeringen till känna.
          </p>
        </div>
        <div xml:id="i-CF2xmizVy5EQEQWcfTugN6" type="signatureBlock">
          <list xml:id="i-9ZULh1Q5K63PTnwVngGUB4">
            <item xml:id="i-CeMEMxUDx1cLJR9qDa5xY1" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-QiM3HdtuMFffxEPhqPeCEB" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-AzSMkThX4sJg7CCFhmX5qe" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-Rfb1beDxq8g9JLQQGxGatZ" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-CuGcFMUmSWAeEj9D3qHy4a" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-169CtfynvG7Ur63wuR81Ne" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-5RvS1Y7ceSAJge77Szj4EL" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
