<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00218">
  <teiHeader>
    <fileDesc>
      <titleStmt>
        <title>Forskning om svenskt kärnkraftsavfall</title>
        <author corresp="i-YU8i88S8eJQ5ZYdJzkoGef i-KtELEJ9HytY7HFgQExEzLq">av Eva Selin Lindgren och Sven Bergström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning om svenskt kärnkraftsavfall</title>
          <idno type="rdwebb">GW02Fö218</idno>
          <rs type="number">Fö218</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö218/text</ref>
          <ref type="dokument_url_html">http://data.riksdagen.se/dokument/GW02Fö218</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö218</ref>
          <ref type="doc">http://data.riksdagen.se/fil/FDEB8949-B639-4EDD-9B4C-15D07B87B51D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J2fxYVha5HebCg9sg4NB1T" type="signed"/>
        <correspContext corresp="i-J2fxYVha5HebCg9sg4NB1T">
          <note type="signatory" corresp="i-YU8i88S8eJQ5ZYdJzkoGef"/>
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction xml:id="i-VdkKwZUKbk6SVbPK8ptfWd" type="numbering">
          <date when="2008-10-02"/>
        </correspAction>
        <correspAction xml:id="i-M73eZdQvXW9uukFX9sHa46" type="submission">
          <date when="2008-10-01"/>
        </correspAction>
        <correspAction xml:id="i-G3vc6Yj7e5DCBDwrHU2wrb" type="transfer">
          <date when="2008-09-29"/>
        </correspAction>
        <correspAction xml:id="i-91DrpNRp7hkboabXnHDXbS" type="assigned"/>
        <correspContext corresp="i-91DrpNRp7hkboabXnHDXbS">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MA9wf76BmLEZM9AHfbsCqs" type="motBody">
        <div xml:id="i-2ELTECVCdtSVE6ymNTqzQM" type="motProposal" subtype="förslag">
          <head xml:id="i-9y6saynW9uUmna7HjqZz7">
            Förslag till riksdagsbeslut
          </head>
          <p xml:id="i-UbJMb2Lm7WNt94tAmtPx9D">
            Riksdagen tillkännager för regeringen som sin mening vad som
            anförs i motionen om att öka säkerheten kring Sveriges slutförvar
            av kärnkraftsavfall genom att inrätta ett programområde inom ett
            statligt forskningsorgan.
          </p>
        </div>
        <div xml:id="i-A3QfT72cMTEF5aDokDPxat" type="motContent">
          <head xml:id="i-488afE7MnezQsBD3LKdCwF" type="h1">
            Motivering
          </head>
          <p xml:id="i-85ZRnKxmHg6qpzwEJCTcd1">
            Frågan om slutförvaring av kärnkraftens avfall anses av många
            bedömare vara den viktigaste frågan som 2000-talets regering och
            riksdag har att ta ställning till. Anledningen till detta är både
            att avfallet innehåller stora mängder av radioaktivt material
            som inte får komma ut i naturen och skada människors hälsa eller
            ekosystemen och att det innehåller kärnvapenmaterial i form av
            framför allt reaktorplutonium som efter kemisk separation kan
            användas i kärnvapen.
          </p>
          <p xml:id="i-9s6gFAfqRxd5oWT56NoqHZ">
            Förvaringen av kärnkraftsavfallet kräver tider på 100 000 år
            eller mer, långt utöver de 50 till 100 år som var och en av oss
            medborgare i dag tror sig kunna överblicka. Om 100 000 år har
            flera istider förflutit, klimatet har troligen ändrats dramatiskt
            flera gånger, och vem vet om människor eller länder som Sverige
            finns kvar.
          </p>
          <p xml:id="i-A1W7N4pFVMWmnBzPvHm4rz">
            Från och med slutet av 1900-talet har ett antal viktiga principer,
            mål och konventioner slagits fast i vårt land och även i EU och
            FN till skydd för jordens levande varelser och naturresurserna.
            Många mål och principer har även inkluderats i svensk lagstiftning,
            t.ex. i miljöbalken. Detta innebär att den slutförvarsmetod som
            väljs måste prövas enligt miljöbalken.
          </p>
          <p xml:id="i-TtVVFJQwU7Fv255czVcdBc">
            Men eftersom kärnkraftsavfallet också innehåller reaktorplutonium
            med ca 70 % av de klyvbara isotoperna plutonium-239 och plutonium-241
            kommer kärnkraftens avfall även att vara en säkerhetsfråga under
            minst 100 000 år. Det måste därför underkastas säkerhetsåtgärder
            så att det inte på några villkor ska kunna komma på avvägar under
            de 100 000 åren eller därefter. Det får varken stjälas eller läcka
            ut i omgivningen.
          </p>
          <p xml:id="i-KZ3M6rHP3dcKnUmYh4mnqm">
            Hanteringen av kärnkraftsavfallet är därför en ödesfråga för
            mänskligheten. När man på 1970- och 80-talen diskuterade hur man
            bäst skulle göra sig av med det farliga avfallet kom ett antal
            fantasifulla förslag fram: Man kunde t.ex. skicka ut det i världsrymden,
            begrava det på botten i oceanernas djupaste områden m.m. Men förslagen
            visade sig vara både kostsamma och ogenomförbara. I Sverige tog
            vi beslutet att det bästa sättet var att ta hand om det i geologiska
            förvar under egen kontroll. I den s.k. villkorslagen (1977:140)
            restes krav på att nya kärnkraftverk endast fick tillkomma om
            reaktorinnehavarna kunde visa att man hade en helt säker metod
            för slutlig förvaring och ett tillförlitligt förvar i bra berg.
            Det visade sig svårt att finna lämpliga berg och befolkningen
            i många delar av landet vägrade att släppa fram provborrningar
            till sina berg, bl.a. på Kynnefjäll i Bohuslän. 1984 ersattes
            villkorslagen av kärntekniklagen (1983:3) som senare kompletterats
            vid flera tillfällen.
          </p>
          <p xml:id="i-8D7T2JjjB4ua21oXFQx9tQ">
            1995 etablerades Kärnavfallsfonden för att säkra finansieringen
            av de framtida kostnaderna för att hantera och slutförvara kärnavfall
            och rivning av kärnkraftverk. Detta omfattar även statens kostnader
            för att komplettera forsknings- och utvecklingsverksamheten och
            dess kostnader för övervakning och kontroll av slutförvaret. Fonden
            fylls på med en avgift per kWh producerad kärnkraftsel och betalas
            in av kärnkraftsindustrin. Detta följer i stora drag principen
            om att förorenaren och den som äger problemen ska betala (PPP-principen).
          </p>
          <p xml:id="i-Aeq98FYbmbtx3jQvd2XkVS">
            Men att förorenaren betalar ska inte blandas ihop med att förorenaren
            ska ha mandat att besluta om vilken forskning som behövs och vilka
            forskare som ska engageras.
          </p>
          <p xml:id="i-Z9esNNepomhWA1iFjgbfp">
            Forskningen om hantering och förvaring av kärnavfallet har hittills
            styrts av kärnkraftsindustrins avfallsbolag Svensk kärnbränslehantering
            AB, SKB. De har lanserat en metod för hur det högaktiva avfallet
            ska slutförvaras, den s.k. KBS-metoden. Den senaste utformningen,
            KBS-3, presenterades 1983 och har under ett antal decennier byggt
            på samma koncept med inneslutning i kopparkapslar, omgivna av
            bentonitlera och lagring i berg. De båda kärnkraftskommunerna
            Östhammar och Oskarshamn har valts ut som lämpliga lagringsplatser.
            Detta har i praktiken inneburit att industrin själv väljer ut
            vilken forskning som ska utföras och vilka metoder som ska användas.
            Kritiska forskare får få eller inga forskningsanslag, och SKB:s
            forskare arbetar huvudsakligen inom de etablerade nätverken av
            kärntekniker såväl nationellt som internationellt. Detta står
            i strid med hur forskning kring viktiga samhällsproblem normalt
            sker, där det är en särskild poäng att oberoende forskare utan
            bindningar till verksamheten utvecklar metoder och kritiskt granskar
            sina forskarkolleger och deras forskningsresultat. Regeringens
            forskningsminister har ibland uttalat att han anser att forskningen
            ska stå fri från politiskt inflytande, vilket är lätt att instämma
            i. Men den utformning som kärnavfallsforskningen fått kännetecknas
            inte av frihet från politiskt inflytande. Enligt kärntekniklagen
            ska regeringen vart tredje år godkänna industrins forskningsprogram
            för kärnavfallshantering, vilket kan vara rimligt med tanke på
            avfallsfrågans stora betydelse.
          </p>
          <p xml:id="i-8fFmtCjiw3jWySdvz4bkaC">
            Men industrins kärnavfallsforskning måste kompletteras med mångvetenskaplig
            forskning från oberoende forskare genom stöd från statliga forskningsråd.
          </p>
          <p xml:id="i-dJg8Tj7nMzTDs534cuVHJ">
            Annan viktig forskning i Sverige inom t.ex. medicin, IT, fordonsteknik,
            bioteknik, national- och företagsekonomi, infrastruktursystem,
            historia, naturresurser, miljö, psykologi, språk och pedagogik
            m.fl. ämnen görs i ett bredare perspektiv som utöver egenintressenternas
            forskning även engagerar universitet och högskolor som självständiga
            myndigheter. Dessutom finns forskningsstöd hos strategiska forskningsstiftelser
            och ett antal statligt finansierade forskningsråd. Här råder i
            allmänhet en stor konkurrens om forskningsmedlen och en öppen
            dialog. De i forskningsrådskommittéerna ingående bedömarna av
            forskningsansökningar kontrolleras noga med avseende på jäv och
            egenintressen.
          </p>
          <p xml:id="i-2LjQHE2MZB72cptfjtX5NJ">
            Inom kärnavfallsområdet och relaterade strålsäkerhetsområden
            har den nya Strålsäkerhetsmyndigheten (SSM) enligt uppgift ett
            forskningsanslag på 40 miljoner kronor för tredje och fjärde kvartalet
            2008. Detta anslag kan dock endast täcka en ringa del av den forskning
            som kärnavfallsproblematiken skulle behöva eftersom också annan
            strålsäkerhetsforskning ska beaktas inom SSM. Forskning kring
            bergmekanik, geologi, materialteknik, leror, jord, vattenrörelser
            i undermarken, korrosion, mänskligt felhandlande, risk och säkerhet
            vid långvarig övervakning och samhällsutveckling under varierande
            ekonomiska, politiska och naturgivna förhållanden behöver också
            stimuleras och tillämpas på kärnavfallsområdet.
          </p>
          <p xml:id="i-7E9BtYyAWE9BkKw8efX1KP">
            Vi anser därför att ett nytt forskningsprogram inom kärnavfallsområdet
            bör etableras under något av våra nationella forskningsråd, t.ex.
            Vinnova. Medel bör tas ur Kärnavfallsfonden, och forskningen behöver
            komma till stånd så snart som möjligt. Det finns idag ett antal
            omdebatterade frågor inom KBS-3-projektet. Dit hör t.ex. frågan
            om väteförsprödning av kopparkapslarna, bentonitlerans egenskaper,
            krav på bergets kvalitet och även frågan om avfallet bäst förvaras
            i bergrum på det djup SKB föreslår eller om de djupa borrhål som
            bl.a. miljörörelsen förespråkar är lämpligare med tanke på det
            oöverblickbara tidsperspektivet och de två huvudfrågorna om läckage
            av radioaktivitet till miljön samt riskerna för tillgrepp av kärnvapenmaterial.
            Enligt vår mening är det frågor som dessa som måste ges en mer
            fullständig belysning och utsättas för oberoende forskning innan
            riksdagen har tillräckligt underlag för beslut i frågan om hur
            kärnavfallet ska förvaras.
          </p>
        </div>
        <div xml:id="i-AfTtBZ4UuDDCtv64M6RwBY" type="signatureBlock">
          <list xml:id="i-CuQJwRsY8t3GuqfBcdwZaL">
            <item xml:id="i-UXjuGrqpJ3xouLkpvcAz9" who="i-YU8i88S8eJQ5ZYdJzkoGef" type="signature">
              Eva Selin Lindgren (c)
            </item>
            <item xml:id="i-A7oUcm5XFPqdkYaLLrHiZ6" who="i-KtELEJ9HytY7HFgQExEzLq" type="signature">
              Sven Bergström (c)
            </item>
          </list>
        </div>
      </div>
    </body>
  </text>
</TEI>
