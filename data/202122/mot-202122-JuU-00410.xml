<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-00410">
  <teiHeader>
    <fileDesc>
      <titleStmt>
        <title>med anledning av prop. 2020/21:217 Skärpta straff för våld och andra kränkningar i nära relationer</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:410 av Linda Westerlund Snecker m.fl. (V)</title>
          <idno type="rdwebb">H902410</idno>
          <rs type="number">410</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H902410/text</ref>
          <ref type="dokument_url_html">http://data.riksdagen.se/dokument/H902410</ref>
          <ref type="dokumentstatus_url_xml">http://data.riksdagen.se/dokumentstatus/H902410</ref>
          <ref type="docx">http://data.riksdagen.se/fil/DE666173-0335-429E-BC15-7FE03FA8B764</ref>
          <ref type="pdf">http://data.riksdagen.se/fil/D875E236-2F01-4694-8B3F-C8AB1FC5F3F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-RYPmGq9BPcxNzBZyvJDxcJ"/>
        <correspContext corresp="i-RYPmGq9BPcxNzBZyvJDxcJ">
          <ref>Proposition 2020/21:217</ref>
        </correspContext>
        <correspAction xml:id="i-QdUxYYefi7N1XShFtK1Ge" type="signed"/>
        <correspContext corresp="i-QdUxYYefi7N1XShFtK1Ge">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-PiJ8auMfJ4VfMDuQdMGcbn">
          <date when="2021-09-27"/>
          <time when="11:59:15"/>
        </correspAction>
        <correspAction type="reviewed" xml:id="i-Pnbn51rN1CdbcywqDL8uq7">
          <date when="2021-10-07"/>
          <time when="15:37:10"/>
        </correspAction>
        <correspAction type="dismissed" xml:id="i-XL6ZbAwc8Je9jzSBqdB8mb">
          <date when="2021-10-12"/>
        </correspAction>
        <correspAction type="referred" xml:id="i-EZzAyrtFGQvJ4vieS4hzHa">
          <date when="2021-10-13"/>
        </correspAction>
        <correspAction type="assigned" xml:id="i-N9Bx3CPAR37f3Y7VLxDUqS">
          <date when="2022-10-12"/>
          <time when="11:06:20"/>
        </correspAction>
        <correspContext corresp="i-N9Bx3CPAR37f3Y7VLxDUqS">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-3b5rg3628h5gj2zH3amyge"/>
        <correspContext corresp="i-3b5rg3628h5gj2zH3amyge">
          <ref type="uppgift">2021/22:JuU8</ref>
          <ref type="ref_dok_id">H901JuU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU8</ref>
          <ref type="ref_dok_titel">Skärpta straff för våld och andra kränkningar i nära relationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:410 av Linda Westerlund Snecker m.fl. (V) med anledning av prop. 2020/21:217 Skärpta straff för våld och andra kränkningar i nära relationer</div>
      </div>
      <div type="motBody">
        <div type="motProposal" subtype="förslag">
          <head xml:id="i-JSJBD3L6JJDjvB1EnsFhzx">
            1 Förslag till riksdagsbeslut
          </head>
          <list style="ol">
            <item xml:id="i-F8YzgidRRSQdYt9wfiogpK">
              Riksdagen avslår proposition 2020/21:217 i den del där det föreslås
              att förtal och grovt förtal ska ingå som ett led i grov fridskränkning
              och grov kvinnofridskränkning.
            </item>
            <item xml:id="i-7cXnMFDr4KHzc4ui1TC9EH">
              Riksdagen ställer sig bakom det som anförs i motionen om att
              regeringen bör ta initiativ till en översyn av tillämpningen av
              lagen (1988:688) om kontaktförbud i ärenden om utsatta kvinnor
              och barn och vid behov återkomma med förslag till åtgärder, och
              detta tillkännager riksdagen för regeringen.
            </item>
            <item xml:id="i-VnQTUtX6hME636MJjtBobg">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över lagen
              (1988:688) om kontaktförbud särskilt utifrån utsatta kvinnors
              och barns skyddsbehov och tillkännager detta för regeringen.
            </item>
            <item xml:id="i-JPAthPwKZuwmTJP1tFguP6">
              Riksdagen ställer sig bakom det som anförs i motionen om att
              regeringen bör tillsätta en utredning som ser över möjligheten
              att göra psykiskt våld i form av kontrollerande eller tvingande
              beteende tydligt straffbart och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-CS1UVoAxedo1fvexiTbyfQ">
            2 Mäns våld mot kvinnor
          </head>
          <p xml:id="i-LyYDfdTJRaPdNksNLE8c6z">
            Mäns våld mot kvinnor är ett mycket allvarligt samhällsproblem
            som berör många män­niskors liv och vardag. Det är ett våld som
            pågår mitt ibland oss, ett våld som vi sällan märker därför att
            såväl förövaren som offret anstränger sig för att dölja det. Våldet
            kan ta sig olika uttryck och ha delvis olika motiv, som det hedersrelaterade
            våldet och förtrycket, vilket vi mer specifikt återkommer till
            i samband med den proposition som väntas i höst om hedersbrott.
            Brottsstatistiken visar att de kvinnor som utsätts för vålds­brott
            ofta är bekanta med eller har en nära relation till den som utpekas
            som gärnings­man. Var fjärde kvinna har någon gång i sitt liv
            utsatts för brott i en nära relation. De har blivit utsatta för
            systematiska kränkningar och förödmjukelser, inskränkningar av
            sin frihet, hot, trakasserier, misshandel och/eller sexualbrott.
            Kvinnor utsätts oftare än män för grovt, upprepat och kontrollerande
            våld från en partner. I jämförelse med män är det också vanligare
            att kvinnor utsätts för sexuellt våld i nära relationer. Även
            i samkönade par kan det förekomma våld. Det våld som hbtqi-personer
            utsätts för i nära relationer osynliggörs dock ofta och uppmärksammas
            inte i samma utsträckning som andra former av våld i nära relationer.
            Mäns våld mot kvinnor definieras av Världs­hälsoorganisationen
            (WHO) som ett utbrett folkhälsoproblem och en kränkning av de
            mänskliga rättigheterna.
          </p>
          <p xml:id="i-PLwJspAB5dEJ9SKqfqVbCG">
            Coronapandemin har medfört att mäns våld mot kvinnor ökat. Orsakerna
            är flera, t.ex. isolering och ekonomiska påfrestningar. År 2020
            anmäldes 16 461 misshandelsfall mot en kvinna i en närstående
            relation jämfört med 14 261 anmälningar 2019. Det innebär en ökning
            med 15,4 procent mellan åren 2019 och 2020. Även kvinnojourerna
            vittnar om ett ökat antal kvinnor som söker skydd och stöd hos
            dem.
          </p>
          <p xml:id="i-Y8oiH88yXwa7xFef5RBeJ2">
            Det finns en rad olika undersökningar som visar på varierande
            siffror när det gäller mörkertalet för kvinnor som utsatts för
            mäns våld. Till exempel anmäls uppskattnings­vis bara runt 10–20
            procent av alla sexualbrott i Sverige (Nationella trygghetsundersök­ningen,
            NTU). En undersökning från 2014 gjord av European Union Agency
            for Funda­mental Rights (Violence against women: an EU-wide survey
            – Results at a glance) visar att 28 procent av kvinnorna i Sverige
            har utsatts för fysiskt eller sexuellt våld av en nuvarande eller
            tidigare partner men att bara 17 procent av kvinnorna polisanmält
            det allvarligaste våld de utsatts för av sin partner eller tidigare
            partner. Inte minst de vittnesmål som framkom under metoo visar
            att mörkertalet är stort.
          </p>
          <p xml:id="i-J98ee1j8WsunWYGA8cNMXo">
            Det sexualiserade våldet, eller det könsbaserade våldet, är en
            samlingsbeteckning på de varierande former av våld som män riktar
            mot kvinnor just för att de är kvinnor. Det är strukturellt och
            systematiskt. Samtidigt är det godtyckligt och oberäkneligt, det
            kan slå till när som helst, var som helst och mot vilken kvinna
            som helst, något som metoo med all tydlighet visade. Ibland är
            förövaren mannen i en nära relation eller en kollega, ibland tillhör
            han familjen eller vänkretsen och andra gånger är han en helt
            främmande man eller, än värre, flera okända män. Det sexualiserade
            våldet är direkt eller indirekt en del av alla kvinnors vardag.
            Flera undersökningar visar att flickor och kvinnor medvetet eller
            omedvetet anpassar sitt liv på olika sätt på grund av rädsla för
            att utsättas för våldtäkt och sexuella trakasserier. I sin vardag
            agerar kvinnor utifrån en förståelse av våldsnärvaro, dvs. ett
            underliggande hot om våld mot sin integritet och sina kroppar,
            och förhåller sig därmed till den potentiella risken att råka
            ut för våld. På så sätt påverkar och begränsar våldet alla kvinnors
            liv i olika utsträckning och skapar en otrygghet som begränsar
            varje kvinnas frihet och handlingsutrymme. Kvinnor har inga frizoner.
            Det får även som konsekvens att alla män lätt upplevs som potentiella
            förövare då det i varje given situation är omöjligt för en kvinna
            att i förväg veta vem som är ofarlig och vem som vill en illa.
            Det handlar inte om att kollektivt skuldbelägga alla män utan
            om att våga se den verklighet som råder och förstå kvinnors motiverade
            kollektiva rädsla.
          </p>
          <p xml:id="i-UteohTNKFhHjj6Ey2Yyrfm">
            Alla former av våld ska polisanmälas, och varje polisanmälan
            ska bemötas med kompetens från rättsväsendet. Vänsterpartiet har
            länge lyft frågor om att målsägande­biträden oftare och snabbare
            ska förmedlas till brottsoffer, att också övrigt brottsoffer­stöd
            behöver stärkas och att kompetensen i rättsväsendet om mäns våld
            mot kvinnor måste utvecklas. Vissa mäns förakt och hat mot kvinnor
            manifesteras såväl genom våld i nära relationer och våldtäkter
            som köp av sexuella tjänster, koppleri och människo­handel. Den
            yttersta manifestationen av våldet är när kvinnor misshandlas
            till döds, s.k. femicid. Det finns fortfarande ett genomgående
            problem inom hela rättskedjan när det gäller hanteringen av det
            sexualiserade våldet – från polisens upptagning av anmälan, beslut
            om kontaktförbud för den våldsamme mannen, säkrande av teknisk
            bevisning samt åklagarens utredning till tingsrättens dom. Omedvetna
            fördomar och strukturer gör att kvinnors utsatthet inte tas på
            allvar och synen på kvinnor som brottsoffer gör att ärenden läggs
            på hög i polisens interna prioritering, att förundersökningar
            läggs ned och att domare ställer orimliga krav på brottsoffrets
            beteende för en fällande dom. Alla delar av rättskedjan behöver
            kompetensutvecklas så att lagstiftningen används så som den är
            tänkt. Vi utvecklar våra förslag kring mäns våld mot kvinnor i
            motioner till riksdagen under höstens allmänna motionstid 2021.
            Läs mer i motionen Stoppa mäns våld mot kvinnor – konkreta åtgärder
            (2021/22:2599) och motionen Mäns våld mot kvinnor och andra former
            av våld i nära relationer (2021/22:2591).
          </p>
          <head type="h1" xml:id="i-KKCzXqjYx9fuPTECaUVvhy">
            3 Regeringens förslag
          </head>
          <p xml:id="i-BhPBZExWaUWc8JvXJWr1Y">
            Regeringen föreslår i propositionen en rad straffskärpningar
            i syfte att visa att våld och andra kränkningar i nära relationer
            är ett allvarligt samhällsproblem. Bland annat föreslås en höjning
            av minimistraffet för grov fridskränkning och grov kvinnofrids­kränkning
            från fängelse i nio månader till fängelse i ett år. Vidare skärps
            straffet för överträdelse av kontaktförbud så att böter tas bort
            från straffskalan. Samtidigt ska mindre allvarliga överträdelser
            av kontaktförbud inte längre vara fria från straff utan i stället
            straffas med böter. Ett utvidgat kontaktförbud ska även kunna
            förenas med villkor om elektronisk övervakning som en förstahandsåtgärd.
            Vidare tas det s.k. väsentlighetskravet för kontaktförbud avseende
            en gemensam bostad och för särskilt utvidgat kontaktförbud bort.
            Regeringen föreslår även att förtal och grovt förtal ska kunna
            ingå som ett led i dels grov fridskränkning och grov kvinnofridskränkning,
            dels olaga förföljelse.
          </p>
          <head type="h1" xml:id="i-2LBtvPYcAjgCXJ32cQ6261">
            4 Vänsterpartiets förslag
          </head>
          <p xml:id="i-KhecHXvwYj9BsaY6V2Qu8B">
            Vänsterpartiet står bakom regeringens förslag utom på en punkt
            som vi närmare redogör för nedan. Vi har även ett par egna förslag
            om kontaktförbud och psykiskt våld som syftar till att ytterligare
            förbättra skyddet för kvinnor och barn som utsätts för mäns våld.
          </p>
          <head type="h2" xml:id="i-AY5ktE2h6n1ZKPjbM2ZQaJ">
            4.1 Förtal
          </head>
          <p xml:id="i-DPgWW6zNDxHNquWS1JBQy2">
            Regeringen föreslår att förtal och grovt förtal ska kunna ingå
            som ett led i grov frids­kränkning och grov kvinnofridskränkning.
            Vid första anblicken kan detta förslag verka bra eftersom syftet
            är att stärka skyddet för de kvinnor och barn som utsätts för
            våld av en partner, expartner eller pappa. Vi håller förvisso
            med Sveriges advokatsamfund som, i sitt remissvar på utredningen
            som ligger till grund för regeringens förslag (SOU 2020:57), lyfter
            fram att förtalsbrotten har ökat markant under senare år till
            följd av ökad användning av internet och sociala medier. Enligt
            Advokatsamfundet är det inte ovanligt att förtal används som ett
            medel för att systematiskt trakassera och kränka närstående eller
            tidigare närstående. Dessvärre har det även blivit allt vanligare
            att män som utövat våld mot kvinnor och barn använder sig av möjligheten
            att anmäla den kvinna som berättar om våldet för just förtal.
          </p>
          <p xml:id="i-42e3diPQGaYt7bfHJ4uzvm">
            Riksorganisationen för kvinnojourer och tjejjourer i Sverige
            (Roks) lyfter fram denna problematik i sitt remissvar och avstyrker
            förslaget med emfas. Enligt Roks har det skett en central förskjutning
            av hur förtalsbestämmelsen används i Sverige sedan utredningen
            av fridskränkningsbrotten ägde rum under 1990-talet. Roks skriver
            att sedan lagändringen rörande åtalsreglerna om förtal infördes,
            enligt vilken åtal kan väckas av åklagare om det är påkallat från
            allmän synpunkt, har skyddet för mäns heder att slippa omtalas
            av kvinnor som utövare av sexuellt och annat våld blivit en stor
            del av de åtal som har väckts med stöd av regeln. I Åklagarmyndighetens
            anvisningar om hur de nya reglerna ska tillämpas anförs, enligt
            Roks, explicit det starkt kränkande i att utpekas som sexualbrottsling,
            att det är ett angrepp på en persons heder. Enligt Roks innebär
            regeringens förslag att ett redskap som har blivit centralt när
            män ska försvara sin heder och som är effektivt för att tysta
            kvinnor från att berätta om våldserfarenheter ska föras till grunderna
            för fridskränkningsbrotten. Taget i beaktan att allt fler män
            svarar med motanmälningar när kvinnor söker samhällets stöd i
            polisanmälan av våldet är förslaget enligt Roks direkt olämpligt.
            Vänsterpartiet instämmer i Roks ställningstagande. Regeringen
            har dock inte alls bemött dessa invändningar i sin proposition.
            Vi anser att förslaget riskerar att bli kontraproduktivt och i
            förlängningen leda till ett minskat skydd för utsatta kvinnor
            och barn.
          </p>
          <p xml:id="i-6Hfg3CsJGx1GhiwKUxaEZa">
            Riksdagen bör avslå proposition 2020/21:217 i den del där det
            föreslås att förtal och grovt förtal ska ingå som ett led i grov
            fridskränkning och grov kvinnofridskränkning. Detta bör riksdagen
            besluta.
          </p>
          <head type="h1" xml:id="i-YE6jvgUUJi95azhQErNBor">
            5 Se över möjligheterna till kontaktförbud
          </head>
          <p xml:id="i-GVZQ9XQdEZ7xDhtX5v8uKs">
            Enligt lagen (1988:688) om kontaktförbud får förbud meddelas
            för en person att besöka eller på annat sätt ta kontakt med en
            annan person eller att följa efter denna person. Kontaktförbud
            får meddelas om det på grund av särskilda omständigheter finns
            risk för att den mot vilken förbudet avses gälla kommer att begå
            brott mot, förfölja eller på annat sätt allvarligt trakassera
            den som förbudet avses skydda. Kontaktförbud kan meddelas avseende
            gemensam bostad. Vidare kan ett kontaktförbud utvidgas till ett
            förbud att uppehålla sig i närheten av en annan persons bostad
            eller arbetsplats eller annat ställe där den personen brukar vistas,
            s.k. utvidgat kontaktförbud. Ett beslut om utvidgat kontaktförbud
            ska förenas med villkor om elektronisk övervakning, om den mot
            vilken förbudet gäller har överträtt ett tidigare kontaktförbud
            och det inte finns särskilda skäl mot det. Den som har överträtt
            ett utvidgat kontaktförbud får meddelas förbud att uppehålla sig
            inom ett ännu större område, s.k. särskilt utvidgat kontakt­förbud.
            Förbudet får omfatta ett eller flera områden i anslutning till
            sådana platser där den andra personen har sin bostad eller arbetsplats
            eller annars brukar vistas. Ett beslut om särskilt utvidgat kontaktförbud
            ska förenas med villkor om elektronisk övervakning, om det inte
            finns särskilda skäl mot det. Den som bryter mot ett kontaktförbud
            med villkor om elektronisk övervakning döms för överträdelse av
            kontaktförbud med elek­tronisk övervakning till fängelse i högst
            två år. Den som i övrigt bryter mot ett kontakt­förbud döms för
            överträdelse av kontaktförbud till böter eller fängelse i högst
            ett år.
          </p>
          <p xml:id="i-MEQyUvNQJLMdEQHSyca17S">
            Reglerna om kontaktförbud är särskilt relevanta när det gäller
            män som utövat eller riskerar att utöva våld mot närstående kvinnor.
            Dessvärre har bestämmelserna inte alltid tillämpats som tänkt,
            vilket medfört att skyddet för utsatta kvinnor och barn fortfarande
            brister. Även om lagen inte ställer något krav på att den som
            omfattas av kontaktförbud tidigare har dömts för brott tolkas
            lagen ofta så. Riksorganisationen för tjejjourer och kvinnojourer
            i Sverige (Roks) skriver t.ex. i sitt remissvar på utredningen
            inför den senaste ändringen av lagen om kontakförbud att tidigare
            brott tvärtom är en förutsätt­ning för att få ett kontaktförbud
            beviljat. Roks anser att lagen förlorat sitt preventiva syfte,
            dvs. att förhindra att något brott alls begås. Det är Roks uppfattning
            att om en kvinna ansöker om kontaktförbud måste myndigheterna
            ta ansökan på största allvar. Om fler kvinnor som ansökt hade
            fått kontaktförbud beviljat hade till och med mord kunnat förhindras.
            Roks har även synpunkter på bestämmelsen om kontaktförbud för
            gemensam bostad. De beklagar att integritetskränkningen för mannen
            i praktiken har fått gå före kvinnors och barns säkerhet. Vänsterpartiet
            instämmer i det beklagandet.
          </p>
          <p xml:id="i-NWpbNgHeh3b7SSYmbh8kGz">
            Utredningen Ett särskilt hedersbrott (SOU 2020:57) har bl.a.
            sett över om utvidgat kontaktförbud med elektronisk övervakning
            ska kunna meddelas som en förstahands­åtgärd. Vidare har utredningen
            sett över straffskalan för överträdelse av kontaktförbud och om
            det geografiska området vid särskilt utvidgat kontaktförbud ska
            ändras. Sam­mantaget gör utredningen bedömningen att bestämmelsen
            om särskilt utvidgat kontakt­förbud inte bör ändras med avseende
            på det geografiska området. Utredningen anför bl.a. att kontaktförbudet
            skulle bli för omfattande om det gällde en hel kommun och därmed
            strida mot det allmänna proportionalitetskravet i straffrätten.
            Kommuner är också olika stora, vilket enligt utredningen är skäl
            för att inte knyta ett kontaktförbud till kommunbegreppet (SOU
            2020:57 s. 275). Vidare kommer utredningen fram till att det inte
            bör införas en möjlighet att meddela ett interimistiskt kontaktförbud,
            dvs. ett tillfälligt kontaktförbud som gäller temporärt under
            handläggningstiden. Unizon (riksförbund för kvinnojourer, tjejjourer
            och ungdomsjourer) har kritiserat detta i sitt remissvar på utredningen
            och poängterar att möjligheten till ett interimistiskt kontakt­förbud
            skulle stärka skyddet för utsatta kvinnor och barn.
          </p>
          <p xml:id="i-7Zk2w1NAivQcfR2T7X14JA">
            Regeringen har i proposition 2020/21:217 Skärpta straff för våld
            och andra kränkningar i nära relationer föreslagit vissa förändringar
            av reglerna om kontaktförbud. Ett beslut om utvidgat kontaktförbud
            ska enligt förslaget kunna förenas med villkor om elektronisk
            övervakning även om den mot vilken förbudet gäller inte tidigare
            har överträtt ett kontaktförbud. Vidare föreslår regeringen att
            straffskalan för överträdelse av kontaktförbud utan elektronisk
            övervakning skärps från böter eller fängelse i högst ett år till
            fängelse i högst ett år. Förslaget innebär även att det ska bli
            lättare att meddela kontaktförbud avseende gemensam bostad, vilket
            är ytterst viktigt för utsatta kvinnor och barn. Vidare föreslår
            regeringen att det s.k. väsentlighetskravet för att meddela särskilt
            utvidgat kontaktförbud ska tas bort. Vänsterpartiet är positivt
            till dessa förslag. Dock bedömer regeringen att bestämmelsen om
            särskilt utvidgat kontaktförbud inte bör ändras i fråga om geografiskt
            område eller omfattning, vilket vi anser är en stor brist. Regeringens
            förslag som syftar till att utsatta kvinnor inte ska behöva lämna
            sin bostad riskerar därigenom att leda till att kvinnan i praktiken
            inte kan röra sig fritt i närområdet. Kombinationen av ett kontaktförbud
            avseende den gemensamma bostaden och ett kontaktförbud som gäller
            för ett större geografiskt område än i dag skulle avsevärt stärka
            skyddet för utsatta kvinnor och barn.
          </p>
          <p xml:id="i-AhoBGpY46tt8A6VFuwAg8p">
            Vänsterpartiet anser att det är djupt otillfredsställande att
            bra bestämmelser som syftar till att stärka trygghet och säkerhet
            för utsatta kvinnor och barn och att förhindra allvarlig brottslighet
            inte tillämpas som det är tänkt. De fall där kvinnor dödats av
            när­stående män under våren 2021 visar tydligt på behovet av en
            användning av kontakt­förbud i preventivt syfte. Vänsterpartiet
            anser att utredningen SOU 2020:57 inte utrett frågan om kontaktförbud
            i förhållande till kvinnors och barns skydd från våldsutövande
            män tillräckligt ordentligt. Vi saknar t.ex. en genomgång av hur
            reglerna om kontakt­förbud tillämpas i praktiken. Vi vill även
            se över bestämmelsen om ett särskilt utvidgat kontaktförbud. Vi
            är särskilt oroade över att barn sällan tycks få skydd av kontaktför­bud.
            Det är inte rimligt att utsatta kvinnor och barn får sin frihet
            begränsad och får leva i ständig ovisshet om de ska stöta ihop
            med en våldsam man eller inte. Vi vill därför att det ska bli
            möjligt att redan vid första beslutet om ett utvidgat kontaktförbud
            förbjuda en person att vistas inom ett större område, t.ex. en
            kommun, en del av en kommun eller en stadsdel i en större stad.
            Även frågan om ett interimistiskt kontaktförbud bör ses över av
            den nya utredningen.
          </p>
          <p xml:id="i-9kkNLik1XK4YatqSGL4wEB">
            Regeringen bör ta initiativ till en översyn av tillämpningen
            av lagen (1988:688) om kontaktförbud i ärenden om utsatta kvinnor
            och barn och vid behov återkomma med förslag till åtgärder. Detta
            bör riksdagen ställa sig bakom och ge regeringen till känna.
          </p>
          <p xml:id="i-ACJRkuLNayEjotuTJR6vU3">
            Regeringen bör tillsätta en utredning i syfte att se över lagen
            (1988:688) om kontakt­förbud särskilt utifrån utsatta kvinnors
            och barns skyddsbehov. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-DiwWBeHGgTVxPsKCh3VEHX">
            6 Psykisk misshandel i nära relationer
          </head>
          <p xml:id="i-AHDG3XGHFV98ciNNaSBefP">
            Psykisk misshandel riktar sig mot en persons självkänsla i syfte
            att dominera, kontrol­lera och förödmjuka. Våldet kan leda till
            stress som ger allvarliga konsekvenser för både den fysiska hälsan
            och det psykiska välmåendet för den som utsatts även lång tid
            efter att misshandeln har upphört. Trots det är verbal och psykisk
            misshandel i sig inte alltid straffbar enligt svensk lagstiftning
            i dag.
          </p>
          <head type="h2" xml:id="i-Sj59nwzigbSrqyEpTBoBiG">
            6.1 Fridskränkningsbrotten
          </head>
          <p xml:id="i-J9dq63RcJjBm11Jj9BCbP7">
            Brotten grov fridskränkning och grov kvinnofridskränkning syftar
            till att motverka våld i nära relation genom att ta sikte på upprepade
            straffbara kränkningar som riktas mot närstående, t.ex. en partner,
            förälder eller ett barn till gärningspersonen. De grova fridskränkningsbrotten
            finns reglerade i 4 kap. 4 a § brottsbalken (BrB). Brottet rubriceras
            grov kvinnofridskränkning om våldet utövas av en man mot en kvinna
            som han är eller har varit gift eller sambo med. Kränkningarna
            mot en närstående kan ske genom våldsbrott, fridsbrott och sexualbrott.
            Brotten kan bestå av exempelvis misshandel, olaga hot, ofredande
            och sexuellt övergrepp. Grov fridskränkning och grov kvinnofridskränkning
            kan även omfatta skadegörelsebrott mot en närståendes egendom
            eller överträdelse av kontaktförbud. I stället för att bedöma
            de aktuella brotten vart och ett för sig innebär de grova fridskränkningsbrotten
            att domstolen ska göra en helhetsbedömning av den utsatta personens
            situation. Om gärningarna inte bedöms som ett grovt fridskränkningsbrott,
            kan de i stället bedömas som fristående brott. För att gärningarna
            ska rubriceras som en grov fridskränkning ska de ha utgjort ett
            led i en upprepad kränkning av den drabbades integritet. Målsättningen
            med införandet av fridskränkningsbrotten var att inom ramen för
            det straffrättsliga förfarandet kunna beakta den utsatta personens
            hela situation och utsatthet för en serie i och för sig straffbelagda
            men ofta var för sig relativt lindriga gärningar. Genom fridskränknings­brotten
            avsågs också att få till stånd en uppgradering av straffvärdet
            för sådana gärningar (SOU 2011:85).
          </p>
          <p xml:id="i-CkoyuPnwykqJ1YxA5wpPbg">
            Enligt svensk lagstiftning måste psykisk misshandel rymmas inom
            rekvisiten för något av de ovanstående brotten, t.ex. olaga hot
            eller ofredande, för att vara brottslig. Tagen ur sitt sammanhang
            är verbal och psykisk misshandel därför i sig inte alltid straffbar.
            Vidare verkar utvecklingen i praxis ha lett till att det i princip
            krävs att åtalet omfattar allvarlig brottslighet för att domstolen
            ska döma för fridskränkningsbrott. De vanligaste brotten som ingår
            i fällande domar är misshandel av normalgraden, följt av olaga
            hot och ofredande. Fridskränkningsutredningen (SOU 2011:85) gjorde
            en praxisgenomgång av 300 hovrättsdomar som visade att det i 97
            procent av domarna för grov kvinnofridskränkning och i 90 procent
            av domarna för grov fridskränkning ingick misshandel av normalgraden.
            Utredningen konstaterade att det i den övervägande delen av fallen
            ingick förhållandevis allvarliga gärningar. Det var sällan åklagaren
            väckte åtal för fridskränkningsbrott om åtalet bara bestod av
            lindrigare gärningar. Med lindrigare gärningar avsågs exempelvis
            olaga hot, ofredande och ringa misshandel. Dessa brott har visserligen
            både böter och fängelse i straffskalan men ansågs ändå som förhållandevis
            lindriga enligt Fridskränkningsutredningen. Utredningen ansåg
            dock att det inte kunde dras några säkra slutsatser om orsakerna
            till utvecklingen av domstolarnas praxis.
          </p>
          <p xml:id="i-JRW9RvvaaKPARd8G7mu1La">
            Fridskränkningsutredningens praxisgenomgång visar dock att upprepade
            kränk­ningar (brott enligt 3, 4 eller 6 kap. brottsbalken) begångna
            mot en närstående eller tidigare närstående person i en klar majoritet
            av fallen av domstolarna bedömts som fridskränkningsbrott och
            inte som enskilda gärningar. Det särskilt straffvärda i att utsätta
            en närstående eller tidigare närstående person för upprepade brott
            som innefattar fridskränkningar fångas på så sätt upp i den straffrättsliga
            bedömningen. I detta avseende har målsättningen med införandet
            av fridskränkningsbrotten uppnåtts, enligt utredningen.
          </p>
          <p xml:id="i-9HYhqJX1tqFP7ytxZWPWYX">
            I kvinnofridspropositionen (prop. 1997/98:55), som ligger till
            grund för fridskränk­ningsbestämmelsen, anges att det normalt
            sett torde röra sig om relativt allvarliga gärningar, men att
            även gärningar som, sedda var för sig, kan bedömas som relativt
            lindriga kan grunda ansvar för brottet om de varit ägnade att
            allvarligt skada personens självkänsla. Så kan vara fallet om
            de ingått i ett mönster som sammantaget lett till att offret bryts
            ned. Enligt propositionen är det alltså fullt möjligt att endast
            en serie lindriga gärningar kan uppfylla kravet, även om det dock
            ofta torde ingå allvarligare brott.
          </p>
          <p xml:id="i-Ef8kq1DhnVJsGos6E4bL3R">
            Att det ingår misshandel av normalgraden i nästan alla fridskränkningsdomar
            har uppmärksammats och kritiserats på flera håll. Riksorganisationen
            för kvinnojourer och tjejjourer i Sverige (Roks) skrev i ett remissvar
            <ref target="i-BDiFmNzy9mr9SRjJz91Bbv">
              [1]
            </ref>
            att tillämpningsområdet för fridskränk­ningsbrotten blivit snävare
            än vad som var avsett. Roks anser att tillämpningen står i strid
            med avsikten att komma åt de lindrigare gärningarna och att domstolarna
            missat att det straffvärda ligger i den upprepade kränkningen
            snarare än det grova våldet. Även Brottsförebyggande rådet (Brå)
            har ansett att det faktum att domarna alltid innehåller allvarligare
            brottslighet strider mot syftet med bestämmelsen.
            <ref target="i-V5DVwo4XhBfv4pUGzodmBU">
              [2]
            </ref>
          </p>
          <p xml:id="i-D5rh9ZxwSZUHxFxUHcUq1N">
            I dag är straffet fängelse i lägst nio månader och högst sex
            år. Regeringen har i proposition 2020/21:217 Skärpta straff för
            våld och andra kränkningar i nära relationer föreslagit att minimistraffet
            för fridskränkningsbrotten ska vara ett års fängelse. Detta föreslog
            redan Kvinnovåldskommissionen i sitt slutbetänkande SOU 1995:60.
            Vänster­partiet står, som vi nämnt ovan, bakom regeringens förslag.
          </p>
          <head type="h2" xml:id="i-DAAdW5QgFTpn6Y74xN8Wz1">
            6.2 Utred coercive control: kontrollerande eller tvingande beteende
          </head>
          <p xml:id="i-TfkPakDGYrR3YyCDVMz8Tc">
            England, Wales och Skottland har infört ett särskilt lagrum som
            adresserar frihets­begränsningar och psykisk misshandel i nära
            relationer, s.k. coercive control, eller översatt till svenska:
            kontrollerande eller tvingande beteende. I Storbritannien finns
            inte något specifikt brott för våld i hemmet. Gärningar kan i
            stället åtalas som våldtäkt, olaga frihetsberövande, olaga hot,
            utpressning eller trakasserier m.m. Brottet kontrolle­rande eller
            tvingande beteende infördes för att täcka vad som uppfattades
            som en lucka i gällande lagstiftning. Lagrummet kan tillämpas
            i olika våldskontexter i nära relationer, inklusive hedersrelaterat
            våld och förtryck/våld i hederns namn. Skillnaden mot den nuvarande
            svenska lagstiftningen är främst att även psykisk misshandel tydligt
            omfattas av det kriminaliserade området. Av vägledningen till
            lagstiftningen framgår att kontrollerande eller tvingande beteende
            inte avser en enda händelse utan utgörs av ett målmedvetet beteendemönster
            som sker över tid där en individ utövar makt, kontroll eller tvång
            över en annan individ. Beteenden som utgör kontrollerande eller
            tvingande beteende kan t.ex. vara att isolera någon från hens
            familj eller vänner eller att övervaka någon genom att kontrollera
            var hen befinner sig, vem hen får träffa och vad hen får ha på
            sig för kläder. Även verbal misshandel som att upprepade gånger
            tala om för en person att hen är värdelös eller dylikt kan utgöra
            kontrollerande eller tvingande beteende.
            <ref target="i-Be43ZtbpxtCd7nfsCmFaVg">
              [3]
            </ref>
          </p>
          <p xml:id="i-9r3sBG9XrkrMGgk8CZSGCK">
            Örebro universitet påpekar i sitt remissvar på den utredning
            som ligger till grund för regeringens aktuella förslag (SOU 2020:57)
            att länder som England, Wales och Skottland infört ett särskilt
            lagrum om s.k. coercive control. Örebro universitet välkomnar
            en framtida prövning av coercive control i svensk lagstiftning.
            Brottsoffer­myndigheten menar i sitt remissvar att tiden nu är
            mogen att allvarligt överväga om konstruktionen av fridskränkningsbrotten
            ska ta sin utgångspunkt redan i gärningsperso­nens kontrollerande
            beteende. Brottsoffermyndigheten hänvisar till den lagstiftning
            som bl.a. finns i England som utgår från att våld som utövas i
            en nära relation ofta föregås av olika former av kontrollerande
            beteenden. Exempel på sådana beteenden kan vara att offret isoleras
            från vänner och familj och att offret inte får välja arbete och
            fritidssyssel­sättning. Konsekvenserna för offret av att leva
            under sådana omständigheter kan vara jämförbara med att utsättas
            för fysisk misshandel. En lagstiftning med fokus på kontrol­lerande
            beteenden skulle även kunna omfattade det som benämns ekonomiskt
            våld.
          </p>
          <p xml:id="i-6L4N8TkFbo6hEgEzLEGz7a">
            Vänsterpartiet anser att det är viktigt att psykiskt våld, på
            ett tydligare sätt än i dag, omfattas av den svenska kriminaliseringen
            av våld i nära relationer. I och med den pågående coronapandemin
            där fler människor jobbar hemifrån och minskar sina sociala kontakter
            har möjligheterna för en kontrollerande person att utöva tvång
            och kontroll över sin partner ökat.
          </p>
          <p xml:id="i-ScAmvtMeYDHHuCs1y3qD1o">
            Regeringen bör tillsätta en utredning som ser över möjligheten
            att göra psykiskt våld i form av kontrollerande eller tvingande
            beteende tydligt straffbart. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-N9XXiXhYxtUFrogBF8v3uW">
              Linda Westerlund Snecker (V)
            </item>
            <item xml:id="i-kKFKYpqtDZ8rZZVAcjm3s">
              Gudrun Nordborg (V)
            </item>
            <item xml:id="i-DuMSZbdKrXgX8zwNSmkqsM">
              Mia Sydow Mölleby (V)
            </item>
            <item xml:id="i-T2mnos6AUbdp3B5ShJveFc">
              Jon Thorbjörnson (V)
            </item>
            <item xml:id="i-HUB4vCJ64djzMy75PtbTxV">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-BDiFmNzy9mr9SRjJz91Bbv">
              [1] Prop. 2012/13:108.
            </note>
            <note xml:id="i-V5DVwo4XhBfv4pUGzodmBU">
              [2] Vad är en upprepad kränkning av integriteten? Fridskränkningsbrottens
              problematiska kvalificerande rekvisit, examensarbete i straffrätt,
              30 HP Malin Enberg, juridiska institutionen SU, 2014.
            </note>
            <note xml:id="i-Be43ZtbpxtCd7nfsCmFaVg">
              [3] Rapport från riksdagens utredningstjänst, dnr 2021:60.
            </note>
          </noteGrp>
        </div>
      </div>
    </body>
  </text>
</TEI>
