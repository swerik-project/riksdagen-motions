<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__148/mot_1920__fk__148-001.pdf"/>
      <fw xml:id="i-EBYxmuBDPhbaALgmE8Ri5H">
        Motioner i Första kammaren, Nr 148. 15
      </fw>
      <div type="motHeader" xml:id="i-Vn5CGjtUt42dD233PhLges">
        <div type="motTitle" xml:id="i-Lx59RodjbX8JSQvJTM9xXi"/>
        <div type="motSubmissionInfo" xml:id="i-Qrq7Wq93Kwmty3mu6pm5SK"/>
      </div>
      <div type="motBody" xml:id="i-XwRUEk4ePwMHvzdwBzdoem">
        <div xml:id="i-5x2MbeJStuqB4wBxiY9mZn">
          <p xml:id="i-T1r7n6Vw63NieKeat1zZJH">
            Nr 148.
          </p>
          <p xml:id="i-J7ciZRbRumVEmbwPpL4Gf5">
            Av herr Lindhagen, rörande omarbetning av lagen angående förbud
            för vissa utlänningar att här i riket vistas m. m.
          </p>
          <p xml:id="i-D2T6TpJxNXgG3qq73DAatA">
            Ett hitintills försummat lagstiftningsområde är utlänningars
            rättsställ- ning på främmande territorium. Över huvud taget kunna
            de ifråga om sin personliga frihet sägas vara underkastade ett
            administrativt gottfinnande i en mängd avseenden, som icke äga
            någon motsvarighet med avseende på rikets övriga innevånare. Visserligen
            har numera omsider genom lagen angående förbud för vissa utlänningar
            att här i riket vistas, den 14 september 1914, försökts åstadkomma
            några primitiva rättsgrundsatser för regelbindande av polis- maktens
            och den övriga administrativa myndighetens åtgöranden. Själva
            lagens rubrik anger emellertid, att den mer avser ett bemyndigande
            att göra sig kvitt utländska undersåtar än ett bemödande att skydda
            dem mot obillighet. Lagens bestämmelser äro nämligen nästan på
            alla punkter så svävande, att de lämna administrativa myndigheter
            möjligheter till ett synnerligen stort godtycke. Och då polismakten,
            vilken liksom annan funktionalism oavsett partiställning ofta
            tager ärendena huvudsakligen formellt, dess- utom på grund av
            sitt speciella yrke är van att handskas mest med för- brytare,
            kommer en enahanda behandling lätt göra sig gällande utan nå-
            gon skillnad till person. Polisväsendet är ju också till för att
            skydda den bestående ordningen, vare sig den är bra eller dålig,
            och några hjärtgoda avsikter få sålunda föga utrymme i en dylik
            ämbetsutövning. Det är därför den ovannämnda lagen måste betecknas
            såsom synner- ligen ofullkomlig både principiellt och i praktiken.
          </p>
          <pb facs="riksdagen-motions-pdf/data/1920/mot_1920__fk__148/mot_1920__fk__148-002.pdf"/>
          <fw xml:id="i-J8AEeQPRbQtzT9zeuCpbpA">
            16 Motioner i Första kammaren, Nr 148.
          </fw>
          <p xml:id="i-VUVyjfSE4RVe1GMHzU3MUG">
            Mest omgärdad med garantier är den ordinarie utvisningen av utlän-
            ning, som har tillåten uppehållsrätt i riket. Men det visar sig,
            att i fall den minsta anledning förekommer, att han genom något
            förvållande kan drabbas av utvisning, så sker detta även av små
            anledningar obönhörligt, utan hänsyn till hur djupa rötter han
            och hans familj sedan gammalt slagit i landet. Lagutskottsbetänkanden
            för några år sedan giva bland annat upprörande exempel därpå.
            Annu värre ställer det sig med så kallad avvisning, vilken av
            under- ordnad myndighet kan vid utlännings ankomst till rikets
            gräns omedelbart verkställas. Nu under kristiderna har denna befogenhet
            givits en allt vid- sträcktare anledning, så att den mänskligt
            att döma inkräktar mången gång på fall, som rätteligen synas höra
            under bestämmelsen om utvisning av utlänning, som inkommit i riket
            och vistats här någon tid. Detta äger ett särskilt sammanhang
            med de av Kungl. Maj:t jämlikt 18 8 i berörda lag utgivna kungörelser
            om övervakande av utlänningar i riket m. m. De passbestämmelser
            för utlänning, som på detta sätt till- kommit, lämna polismyndigheten
            ett synnerligen stort utrymme för gott- finnande, som ibland tager
            formen av stor obillighet. Specificerade exempel härpå kunna åberopas,
            och i ett av dessa har nyligen en svensk arbetsgivare avgivit
            en mycket skarp protest till både utrikesdepartementet och civilde-
            partementet. Slutligen för det fjärde ha utlänningar att räkna
            med den fallucka, som ligger däri att utlänning, som faller fattigvård
            till last, kan, hur myc- ket han än är bunden till landet, utan
            vidare hemsändas, vilket också ibland på det brutalaste lärer
            kunna äga rum. I detta fall borde icke något hemsändande kunna
            äga rum annat än i den ordning genom allmän lag stadgas. Det må
            till sist ock erinras om den olikställighet, i vilken lagstiftnin-
            gen här ställer svenskfödd man och svenskfödd kvinna. En svensk
            kvinna förlorar sin svenska medborgarrätt genom giftermål med
            en utlänning och hon och hennes barn behandlas då med samma hänsynslöshet
            som en ut- länning och ofta även utan någon som helst egen skuld.
            Detta är höjd- punkten av den officiella världens formella betraktelsesätt.
            En i själva verket svensk kvinna och hennes barn böra ha samma
            rätt till värn och hem- ort i det svenska fäderneslandet som en
            svenskfödd man, vilken trots gif- termål med utländska tillåtes
            bibehålla sitt svenska medborgarskap. Det hemställes alltså, att
            riksdagen ville anhålla, att regeringen måtte:
          </p>
          <pb facs="riksdagen-motions-pdf/data/1920/mot_1920__fk__148/mot_1920__fk__148-003.pdf"/>
          <fw xml:id="i-2DxEe2jP9BzpqPGUwUqGLm">
            : Motioner i Första kammaren, Nr 148. 17
          </fw>
          <p xml:id="i-CwjZjbkTMh5HCHvGd54Yg6">
            1) ofördröjligen verkställa och framlägga en full- ständig omarbetning
            av lagen den 14 september 1914 om förbud för vissa utlänningar
            att här i riket vistas samt de med eller utan stöd av denna lag
            utfärdade administrativa författningar, i syfte att billighet
            och rättvisa vederfaras utlänningar, som vistas på svenskt territorium;
            samt 2) därvid tillika iakttaga, att svenskfödd kvinna och hennes
            barn i regel bibehållas i förberörda avseende vid svensk undersåtes
            rättigheter, även om hon råkat ingå äktenskap med en utlänning.
          </p>
          <p xml:id="i-KxwiRMADQt2fX6y5dXvj56" type="date">
            Stockholm den 22 januari 1920.
          </p>
          <p xml:id="i-RNGvBErmFGYRTf7GCfFDvg">
            Carl Lindhagen.
          </p>
          <p xml:id="i-L3bJ3ZJpSxpPnuyvKnadB5">
            Bihang till riksdagens protokoll 1920. 3 saml. 58 häft. (Nr 142-—2148.)
          </p>
        </div>
      </div>
    </body>
  </text>
</TEI>
