<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--fk--00109">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__109/mot_1954__fk__109-001.pdf"/>
      <fw xml:id="i-HAreGUERFPF2KQnNkN1WSc">
        Motioner i Första kammaren, nr 109. 9
      </fw>
      <div xml:id="i-Tgsskvrtvt6hg9muwWRyFW" type="motHeader">
        <div xml:id="i-6YixVwLZN9sjVAg7RyzkCt" type="motTitle"/>
        <div xml:id="i-HgpDkh3GXxnAorSRPhTWeJ" type="motSubmissionInfo"/>
      </div>
      <div xml:id="i-TeZNiEiEuKfMzvxLVLgkow" type="motBody">
        <div xml:id="i-D6j1UYLZYwdjVfkdVtqeZQ">
          <p xml:id="i-98VKZZQBkMHSVTdrYQQ3aV">
            Nr 109.
          </p>
          <p xml:id="i-DubEX9UGr6uCEM1tsLrtXJ">
            Av herr Osvald, om utredning rörande högskolornas organisato-
            riska ställning.
          </p>
          <p xml:id="i-MkufmrvtmvZCZNTA2hZ8td">
            Den återhållsamhet, som i år präglar budgeten i fråga om anslag
            till forskning och högre undervisning, har på åtskilliga håll
            föranlett reflexio- ner om universitetens och högskolornas ställning
            i ekonomiskt avseende och deras förhållande till varandra. Det
            har bland annat, liksom många gånger tidigare, framhållits, att
            en viss specialisering är nödvändig liksom ock ett omfattande
            samarbete. Envar, som är något så när förtrogen med förhållandena
            vid de högre läroanstalterna, torde också vara beredd att medge,
            att dylika tankegångar äro både naturliga och i hög grad befogade.
            Som exempel på ett dylikt samarbete, som under senaste tiden igång-
            satts, må nämnas ett fall, som berör Uppsala universitet och lantbruks-
            högskolan. Vid Uppsala universitet har det sedan länge funnits
            tre pro- fessurer i botanik: systematisk botanik, fysiologisk
            botanik och växt- biologi. Vid lantbrukshögskolan finns det två:
            en i systematisk botanik och ärftlighetslära (genetik), en i växternas
            anatomi och fysiologi. Det har länge känts som en allvarlig brist,
            att det viktiga ämnet genetik icke varit företrätt vid vårt största
            universitet. Den undervisning, som på senare år efter upprepade
            krav från studenthåll ordnats vid Uppsala uni- versitet, har finansierats
            dels av Kursverksamheten (1953), dels av uni- versitetet med medel
            från reservfonden (1953, 1954). Kurserna ha letts av en lärare
            vid lantbrukshögskolan. Då frågan om nybyggnad för lantbrukshögskolans
            institution för syste- matisk botanik och genetik för ett par
            år sedan blev aktuell, väcktes tan- ken att ge byggnaden en sådan
            utformning, att den även kunde tillgodose universitetets behov
            av forskning och undervisning i genetik. Det ansågs nämligen med
            rätta, att det skulle vara irrationellt att inrätta två gene-
            tiska institutioner med tillhörande botanisk-genetiska trädgårdar
            på 3—4 kilometers avstånd från varandra. De medel, som skulle
            kunna komma att ställas till förfogande, borde kunna utnyttjas
            mera effektivt vid en för båda läroanstalterna gemensam institution.
            Samarbetet synes nu också komma att inom en nära framtid få fastare
            former. I anslutning till en motion i första kammaren år 1953
            om medel för undervisning och examination i genetik vid Uppsala
            universitet uttalade statsutskottet bl. a.: ”I förevarande sammanhang
            vill utskottet under-
          </p>
          <pb facs="riksdagen-motions-pdf/data/1954/mot_1954__fk__109/mot_1954__fk__109-002.pdf"/>
          <fw xml:id="i-FKr59hp2wPVSCGUNjnCLai">
            10 Motioner i Första kammaren, nr 109.
          </fw>
          <p xml:id="i-EJ6swybaVJpNUoiLJc5Q5V">
            stryka önskvärdheten av att ett på lämpligt sätt anordnat samarbete
            mel- lan Uppsala universitet och lantbrukshögskolan kommer till
            stånd i fråga om genetikundervisningen vid universitetet” (statsutskottets
            utlåtande 1953: 8, p. 75, sid. 33). Såsom redovisas i statsverkspropositionen:
            Åttonde huvudtiteln: (77) 3, p. 111 ha lärare vid Uppsala universitet
            och lant- brukshögskolan i skrivelse till kanslern den 10 oktober
            1953 framlagt för- slag till provisoriskt ordnande av denna angelägenhet
            genom samarbete mellan universitetet och lantbrukshögskolan. Detta
            förslag, som tillstyrkts av universitetet och högskolan, har förordats
            av kanslern. Med hänsyn till de kostnader, huvudsakligen av engångsnatur,
            som skulle krävas har de- partementschefen icke ansett det möjligt
            att realisera förslaget redan från och med nästkommande budgetår.
            Han förutsätter emellertid att under- visning och examination
            i genetik vid universitetet likväl skola kunna upprätthållas.
            Genetiken är inte det enda ämne, inom vilket Uppsala universitets
            och lantbrukshögskolans intressen äro likartade och där de båda
            lärosätenas utvecklingslinjer löpa parallellt och sannolikt skulle
            kunna samordnas. På liknande sätt förhåller det sig med flera
            av våra övriga högre forsk- nings- och läroanstalter. Mellan alla
            finnes det viktiga gränsområden, eller alla ha gemensamma intressen
            av här åsyftad art, inom vilka ett nära samarbete skulle vara
            både önskvärt och nyttigt. De begränsade resurser, som stå till
            vårt förfogande, tillåta tyvärr inte att var och en av läro- anstalterna
            kan få alla sina mycket välgrundade önskemål tillgodosedda. Genom
            ett vidgat samarbete dem emellan skulle med all säkerhet viktiga
            önskemål kunna förverkligas snabbare än som nu är fallet. Samarbetet
            mellan de högre lärosätena försvåras emellertid av olikheter i
            fråga om deras organisatoriska ställning och måhända även i viss
            mån av deras inre organisation. Åtta universitet och högskolor
            sortera för när- varande under ecklesiastikdepartementet och äro
            underställda kanslern för rikets universitet. Vissa andra högskolor
            sortera däremot under de departement, till vilka den verksamhet
            hänför sig, för vilken undervis- ningen är avsedd, t.ex. lantbrukshögskolan
            under jordbruksdepartemen- tet. Något sakligt skäl härför föreligger
            knappast. Hälso- och sjukvård faller under inrikesdepartementet,
            rättsvården under justitiedepartemen- tet, men både läkare och
            jurister få sin utbildning vid läroanstalter, som sortera under
            ecklesiastikdepartementet. Det borde därför icke möta något principiellt
            hinder att t.ex. flytta över de under jordbruksdepartementet hörande
            högskolorna till ecklesiastikdepartementet. Det kan knappast råda
            någon tvekan om att en sådan överflyttning av alla eller de flesta
            högskolorna skulle i hög grad underlätta samarbetet mellan dem.
            Det mest angelägna är likväl inte att få alla högre läroanstalter
            inom ett departement: ecklesiastikdepartementet. Viktigast synes
            i stället vara att få högskolorna — alla eller de flesta — underställda
            kanslern för rikets universitet. Det ovan tämligen utförligt behandlade
            exemplet Upp-
          </p>
          <pb facs="riksdagen-motions-pdf/data/1954/mot_1954__fk__109/mot_1954__fk__109-003.pdf"/>
          <fw xml:id="i-WVSctkdNMahp7syRFUQrBA">
            Motioner i Första kammaren, nr 109. 11
          </fw>
          <p xml:id="i-66cP9TLJFq3jwY4tz34kjn">
            sala universitet-lantbrukshögskolan torde vara väl ägnat att
            klargöra hur mycket enklare det skulle vara att på ett friktionsfritt
            sätt ordna ett effektivt samarbete, om en högre instans — kanslern
            — vore ansvarig för utformningen i fråga om byggnader, utrustning,
            personal för forsk- ning och undervisning, kursplaner m. m. Den
            här antydda omorganisationen skulle även medföra andra fördelar.
            Befordringsärendena skulle i hög grad vinna på om de kunde handläggas
            av en för alla högre läroanstalter gemensam överinstans med allsidig
            överblick och djupgående erfarenhet rörande dessa ärenden. Lönegradsplaceringen
            för alla de olika läroanstalternas tjänstemän skulle också kunna
            ordnas efter enhetliga principer, om den finge bedö- mas av en
            för alla gemensam överinstans. Många exempel skulle kunna anföras
            som belägg härför, men det må vara tillräckligt att hänvisa till
            den olikformighet, som för närvarande råder i fråga om biblioteksperso-
            nalens löneställning. Ytterligare en fördel skulle vara att man
            för alla högskolorna finge en instans mellan högskola och Kungl.
            Maj:t. En högskolestyrelse kan näppe- ligen karakteriseras som
            en sådan mellaninstans. För varje högskola är styrelsen en instans
            mellan lärarkollegiet och Kungl. Maj:t, ej mellan högskolan och
            Kungl. Maj:t. Om högskolorna underställas kanslersämbetet, skulle
            helt naturligt sty- relserna komma att bli överflödiga. Det kan
            inte råda någon tvekan om att ett med tillräcklig arbetskraft
            utrustat kanslersämbete skulle vara bättre skickat än de olika
            styrelserna att handlägga de ärenden, som icke lämpligen böra
            avgöras av lärarkollegierna. Dessa borde emellertid få slutbehandla
            ett större antal ärenden än vad som för närvarande är fallet.
            En ökad akademisk självstyrelse för högskolornas lärarkollegier,
            så att högskolorna även i detta avseende bleve likställda med
            universiteten, torde enbart vara till fördel. Det förefaller,
            som om det även skulle vara till fördel för kanslersäm- betet,
            om det finge sitt verksamhetsområde vidgat. Givetvis skulle ämbetet
            komma att behöva ett tillskott av högkvalificerad arbetskraft.
            Därigenom skulle det bli möjligt för ämbetet att vid anhopning
            av arbeten sätta in erforderlig personal på de mest brådskande
            arbetsuppgifterna. Den arbets- kraft, som skulle behövas härför,
            torde kunna erhållas genom överflytt- ning av tjänster till kanslersämbetet
            från de högskolor, vid vilka särskild sekreterare finnes anställd
            för styrelsen. De anslag, som nu utgå till skriv- göromål för
            de många styrelsernas räkning, torde tillsammans vara mer än tillräckliga
            för den ökning av antalet skrivbiträden, som kommer att bli nödvändig
            vid kanslersämbetet. En omorganisation sådan som den här angivna
            av våra högskolors orga- nisatoriska ställning skulle sålunda
            medföra, att de ekonomiska resurser, som kunna ställas till universitetens
            och högskolornas förfogande, bleve mera effektivt utnyttjade och
            att ärenden rörande forskning och högre
          </p>
          <pb facs="riksdagen-motions-pdf/data/1954/mot_1954__fk__109/mot_1954__fk__109-004.pdf"/>
          <fw xml:id="i-L7KEStSGKpuH5HVot4Tzs1">
            12 Motioner i Första kammaren, nr 109.
          </fw>
          <p xml:id="i-X1FAyKb3jmUE55ZE4Exppp">
            undervisning finge en likformig behandling. Det synes därför
            vara ange- läget, att hela detta problemkomplex snarast blir grundligt
            utrett. Med stöd av vad sålunda anförts hemställes, att riksdagen
            i skrivelse till Kungl. Maj:t måtte anhålla om en utredning snarast
            möjligt rörande högskolornas organisatoriska ställning och därmed
            sammanhängande spörsmål.
          </p>
          <p xml:id="i-RPUqr5cYEJDT821eLbUsE6" type="date">
            Stockholm den 27 januari 1954.
          </p>
          <div xml:id="i-4mu5gwpWdZryGLZ81126xw" type="signatureBlock">
            <list xml:id="i-ocGNq7SGH7MnRcz6NkowH">
              <item xml:id="i-BYFsnFirqTH9MonwJViSSM" who="i-PHRNhFwHoTM7WGoisPA8cq" type="signature">
                Hugo Osvald
              </item>
            </list>
          </div>
        </div>
      </div>
    </body>
  </text>
</TEI>
