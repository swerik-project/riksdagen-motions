<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-01903">
  <teiHeader>
    <fileDesc>
      <titleStmt>
        <title>En skola som präglas av kvalitet och konkurrens</title>
        <author corresp="i-UwP5i3Nf2rsj5W3x9BMAEh">av John Weinerhall (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1903 av John Weinerhall (M)</title>
          <idno type="rdwebb">H6021903</idno>
          <rs type="number">1903</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6021903/text</ref>
          <ref type="dokument_url_html">http://data.riksdagen.se/dokument/H6021903</ref>
          <ref type="dokumentstatus_url_xml">http://data.riksdagen.se/dokumentstatus/H6021903</ref>
          <ref type="docx">http://data.riksdagen.se/fil/48186FA2-A00C-472F-8ACE-E5C18F4E0613</ref>
          <ref type="pdf">http://data.riksdagen.se/fil/6CA7E6CC-960E-47E2-9782-845D90B66195</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BLnZsLu1FL4xNyHXUv9Jrx" type="signed"/>
        <correspContext corresp="i-BLnZsLu1FL4xNyHXUv9Jrx">
          <note type="signatory" corresp="i-UwP5i3Nf2rsj5W3x9BMAEh"/>
        </correspContext>
        <correspAction xml:id="i-GZD51iUeP1wpiXybeKtDFN" type="submitted">
          <date when="2018-11-29"/>
          <time when="11:45:40"/>
        </correspAction>
        <correspAction xml:id="i-QQZnWJg6xa86RZDLA1MLet" type="reviewed">
          <date when="2018-11-29"/>
          <time when="12:01:28"/>
        </correspAction>
        <correspAction xml:id="i-5H3DsyMZv7hAjWoW5Cg3Z4" type="referred">
          <date when="2018-12-05"/>
        </correspAction>
        <correspAction xml:id="i-YYAjJFiwLr1S8nqwNPtLBH" type="assigned">
          <date when="2019-06-04"/>
          <time when="13:07:32"/>
        </correspAction>
        <correspContext corresp="i-YYAjJFiwLr1S8nqwNPtLBH">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-9hLrnTkdXv1WmTjoEXgTMQ" type="behandlas_i"/>
        <correspContext corresp="i-9hLrnTkdXv1WmTjoEXgTMQ">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6w4fM2VZQHjz4cSsyp2wcX" type="behandlas_i"/>
        <correspContext corresp="i-6w4fM2VZQHjz4cSsyp2wcX">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1903 av John Weinerhall (M) En
          skola som präglas av kvalitet och konkurrens
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-A7aUwqe2VuL5KVWseGmbgi">
            Förslag till riksdagsbeslut
          </head>
          <list style="ol">
            <item xml:id="i-NyoEUSHzk9pkE4f5295rDv">
              Riksdagen ställer sig bakom det som anförs i motionen om att
              se över möjligheten att införa ett skolsystem med verklig konkurrens
              som bidrar till högre kvalitet och tillkännager detta för regeringen.
            </item>
            <item xml:id="i-SPv5CPWWyCXG55JD7ViFHp">
              Riksdagen ställer sig bakom det som anförs i motionen om att
              se över förutsättningarna att införa standardiserade och externt
              rättade slutexaminationer i matematik samt orienterings- och språkämnena
              i grundskolan och tillkännager detta för regeringen.
            </item>
            <item xml:id="i-TZp6o8yXqfDsGdBCuM98gC">
              Riksdagen ställer sig bakom det som anförs i motionen om att
              se över möjligheten att införa standardiserade och externt rättade
              slutexaminationer i gymnasieskolans kurser och tillkännager detta
              för regeringen.
            </item>
            <item xml:id="i-JHQnC6GSFQWP3eK1bt2CRi">
              Riksdagen ställer sig bakom det som anförs i motionen om att
              överväga att införa en skolpeng som utöver en grundsumma baseras
              på resultat av slutexaminationer, i vilken grad elever studerar
              vidare eller arbetar efter avslutade studier samt socioekonomi
              och tillkännager detta för regeringen.
            </item>
            <item xml:id="i-CMFo9DEoGCjHCX7tzEgsSX">
              Riksdagen ställer sig bakom det som anförs i motionen om att
              Skolinspektionen bör ges fler verktyg till sanktioner som att
              utdöma viten och dra in tillståndet för att bedriva skolverksamhet
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UZXkX6HYsNw4d9pteXbinS" type="h1">
            Ett skolsystem utan motstycke i världen
          </head>
          <p xml:id="i-E6UuJt5Vqzupt6BGEbi8s1">
            Sveriges skolsystem sticker ut på flera olika sätt även om det
            förstås har likheter med andra länders skolsystem i många avseenden.
            För det första har Sverige en stor del skolor som inte drivs i
            offentlig regi men samtidigt finansieras av skattekollektivet
            i vilka det också är förbjudet att ta ut avgifter. När en svensk
            elev söker till en skola får skolan som regel eller inte ta hänsyn
            till exempelvis omständigheter som färdigheter, kön, religion
            eller ekonomi.
          </p>
          <p xml:id="i-PzUgwNFxhw6qFu22Nt1kv6">
            Sverige sticker även ut i en annan bemärkelse. Tittar man närmare
            på den senaste PISA-undersökningen finns Sverige först på 19:e
            plats bland OECD-länderna trots att vi ligger i topp gällande
            hur mycket pengar vi satsar på skolan. Varje elev i grundskolan
            kostar cirka 11 000 dollar per år och är högt över genomsnittet
            i OECD. Det räcker med en snabb jämförelse med de länder som finns
            i toppen för att förstå att det knappast finns ett kausalt samband
            mellan resultat och att strö pengar över skolan. Inget av länderna
            i toppen i PISA-undersökningen lägger mer pengar på skolan än
            vad Sverige gör. Estland som finns på andra plats lägger drygt
            6 000 dollar per elev. Skillnader som kostnad för lärarlöner är
            förstås en del av skillnader i kostnadsbilden men utgör bara en
            lite del. Alltså består problemen av andra saker än underfinansiering
            vilket inte gör det lättare att lösa krisen i svensk skola.
          </p>
          <head xml:id="i-Dc9MeyoZy3ifjhcQpeE9h6" type="h1">
            Friskolesystemet – ett system med falsk konkurrens
          </head>
          <p xml:id="i-MAH8idJHWviHzf1WYHYjpy">
            Inget annat land i världen har samma modell som Sverige när det
            gäller offentligt finansierade friskolor. Vi moderater var särskilt
            pådrivande under Bildt-regeringen 1991–1994 för att införa den
            modell vi idag har. För oss var den ett sätt att möjliggöra valfrihet
            och öka konkurrensen mellan skolorna. Vår utgångspunkt var givetvis
            att alla ska ha rätt att få välja skola efter eget huvud. Elever
            och föräldrar måste ha rätt att själva få välja utefter pedagogisk
            inriktning, kvalitet på skolan och vilken profil den har. Samtidigt
            skulle det nya systemet bidra till kvalitet eftersom konkurrensen
            skolor emellan skulle leda till att elevmakten premierade de bra
            medan de dåliga enligt samma logik skulle väljas bort. I och med
            att finansieringen av skolan följer med eleven i form av skolpengen
            var tanken att endast de bra skolorna skulle kunna gå med vinst
            och långsiktigt finnas kvar. För en moderat kan ju allt detta
            te sig helt självklart även om verklighetsbilden inte riktigt
            stämmer överens med detta med facit i hand.
          </p>
          <p xml:id="i-2hE8WvCocBA6NgjSHVFB2B">
            Det beror bland annat på att friskolesystemet inte bidrar till
            en fri konkurrens i dess egentliga mening. När den svenska skolan
            stöptes om var det inte minst från oss moderater i all välmening
            men vi lät den falska konkurrensen bli ett styrmedel i skolan
            som i stort bidragit till betygsinflation med dalande kunskaper
            och lärare vars huvud­fokus verkar vara att sätta poäng på eleverna
            istället för att förmedla kunskap.
          </p>
          <p xml:id="i-L4eKkqY2X1XwkaWt2wrTjy">
            Går man tillbaka i tiden kan man hitta liknande försök att använda
            sig av verktyg som det vi idag känner som New Public Management,
            det vill säga ekonomiska styrmedel i likhet med de i näringslivet,
            och implementera det i offentlig sektor. Den tyska nationalekonomen
            Wilhelm Röpke skrev 1960 i boken ”A humane economy” om marknadsekonomins
            förträfflighet med dess dubbla funktion som konkurrens innebär
            i en fri marknadsekonomi med begränsad politisk styrning. Konkurrensens
            stimulerar då produktionsökningar och belönar ansträngning och
            samtidigt ersätts dåligt fungerande produkter och verksamheter
            med bättre. Vidare förklarar han även i samma bok varför försöken
            att applicera tanken om konkurrens i ett planekonomiskt system
            inte fungerar. Sovjetunionen försökte genom decentralisering av
            statliga verk och med konkurrens dem emellan nå produktionsökningar.
            Visserligen nådde man produktionsökningar men av priset av mänskligt
            lidande då det gick ut över arbetskraftens villkor och det ledde
            också till en lägre kvalitet. Detta bevisar att konkurrens aldrig
            kan reduceras till ett psykologiskt verktyg för att höja produktiviteten.
          </p>
          <p xml:id="i-6dhxZHHGnUVjKiNNBGazJH">
            Även om Sverige inte är någon planekonomi och Sovjetunionen inte
            kan anses ha försökt att implementera NPM i dess riktiga mening
            finns det likheter. Tanken om att konkurrens är en slags teknik
            eller verktyg som lätt kan appliceras där det finns förbättringsbehov
            och att den spontana urvalsmekanism som finns på en fri marknad
            kan ersättas med substitut som ekonomiska incitament. Detta har
            lett till att de svenska skolorna blivit allt sämre på att prioritera
            att lära ut kunskap och elevernas studie­motivation har minskat.
            Samtidigt räknar föräldrarna kallt med att eleverna får bra betyg.
          </p>
          <head xml:id="i-WQmP8kiVooXSVyyR2rhuDp" type="h1">
            Ett nytt skolsystem
          </head>
          <p xml:id="i-M3WHuirhwrnTekUdaqfLFR">
            Det är onekligen på tiden att vi utvecklar det svenska skolsystemet
            och ser till att det präglas av konkurrens och kvalitet på riktigt.
            Rimligtvis skulle det nya skolsystemet grundas i att de skolor
            som är offentligt finansierade, oavsett om det är friskolor eller
            kommunala, får en prestationsbaserad skolpeng. Skolpengen måste
            villkoras till hur väl skolorna förbereder eleverna inför vidare
            studier och arbete samt vilka resultat eleverna når men också
            vilka förutsättningar de har. Därför borde också socioekonomi
            tas hänsyn till i skolpengen.
          </p>
          <p xml:id="i-L7XYiCEnHuNxeezmHriUZb">
            Kunskapsresultaten borde givetvis mätas genom standardiserade
            tester som rättas externt. Det rimliga vore att en digital slutexamination
            införs i varje kurs på gymnasiet för att undvika ökade administrativa
            bördor för lärarna. På samma sätt borde alla elever få genomföra
            liknande slutexaminationer i matematik och alla orienterings-
            och språkämnen.
          </p>
          <p xml:id="i-C8Yi162isnkSx2r8ukbPTC">
            För de offentligt finansierade skolor som inte möter de krav
            som ställs och där eleverna inte når kunskapskraven måste hårdare
            sanktionsmöjligheter finnas. En skola som bekostas av skattepengar
            ska inte få locka elever med datorer istället för god undervisning.
            Därför borde Skolinspektionen få verktyg att utdöma fler viten
            och stänga ner skolor som trots sanktioner inte bättrar sig. Det
            ska dock inte kunna ske så att elever står utan skolgång mitt
            under ett läsår.
          </p>
          <p xml:id="i-Vq7i13j9XiyWVMpL5Z63sH">
            Utöver de förslag som den här motionen behandlar finns det givetvis
            fler reformer kopplat till skolan som behöver göras. Lärarutbildningen
            borde göras om och bli mer evidensbaserad, skolorna och den enskilde
            läraren borde få styra mer över undervisningens utformning och
            skolplikten borde ersättas med en läroplikt som möjliggör hemundervisning.
            Allt detta ryms dock inte i den här motionen även om det är ack
            så viktiga förslag för en bättre skola.
          </p>
        </div>
        <div type="motSignatures">
          <list>
            <item xml:id="i-U4XnDyzAS3ot7c8roe577y" who="i-UwP5i3Nf2rsj5W3x9BMAEh">
              John Weinerhall (M)
            </item>
          </list>
        </div>
      </div>
    </body>
  </text>
</TEI>
