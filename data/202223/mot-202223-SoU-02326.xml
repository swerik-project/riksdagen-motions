<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02326">
  <teiHeader>
    <fileDesc>
      <titleStmt>
        <title>med anledning av skr. 2022/23:49 Avskiljningar vid Statens institutionsstyrelses särskilda ungdomshem</title>
        <author corresp="i-546v5KE6tdv62FjUQAxwTc">av Christofer Bergenblock m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2326 av Christofer Bergenblock m.fl. (C)</title>
          <idno type="rdwebb">HA022326</idno>
          <rs type="number">2326</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022326/text</ref>
          <ref type="dokument_url_html">https://data.riksdagen.se/dokument/HA022326</ref>
          <ref type="dokumentstatus_url_xml">https://data.riksdagen.se/dokumentstatus/HA022326</ref>
          <ref type="pdf">https://data.riksdagen.se/fil/6221A2AE-EC0A-4262-9E2C-B2D4E444963B</ref>
          <ref type="docx">https://data.riksdagen.se/fil/5800FE27-9893-4281-A02B-D4F12FBEE06D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-HSzXRXucYrMDEDgwRnFbCP"/>
        <correspContext corresp="i-HSzXRXucYrMDEDgwRnFbCP">
          <ref>Skrivelse 2022/23:49</ref>
        </correspContext>
        <correspAction xml:id="i-WrGksjdvHGXSHNDUJiCgJA" type="signed"/>
        <correspContext corresp="i-WrGksjdvHGXSHNDUJiCgJA">
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction type="submitted" xml:id="i-DrBh8b3ybAFcWgCHVfPk34">
          <date when="2023-02-08"/>
          <time when="12:26:17"/>
        </correspAction>
        <correspAction type="dismissed" xml:id="i-NVfvnneN3xwmKcmtKcVd6m">
          <date when="2023-02-15"/>
        </correspAction>
        <correspAction type="reviewed" xml:id="i-BydjuTXm3T8ohwxeBJwJGx">
          <date when="2023-02-15"/>
          <time when="14:11:51"/>
        </correspAction>
        <correspAction type="referred" xml:id="i-6hVGtkR9LqRPpLsNAHgXvB">
          <date when="2023-02-16"/>
        </correspAction>
        <correspAction type="assigned" xml:id="i-QnhnTVzFw5Yc2T4MXKu3RU">
          <date when="2023-04-26"/>
          <time when="16:45:19"/>
        </correspAction>
        <correspContext corresp="i-QnhnTVzFw5Yc2T4MXKu3RU">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-Xm18ute1UdjDPoCaNG3eXZ"/>
        <correspContext corresp="i-Xm18ute1UdjDPoCaNG3eXZ">
          <ref type="uppgift">2022/23:SoU24</ref>
          <ref type="ref_dok_id">HA01SoU24</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU24</ref>
          <ref type="ref_dok_titel">Avskiljningar vid Statens institutionsstyrelses särskilda ungdomshem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2326 av Christofer Bergenblock m.fl. (C) med anledning av skr. 2022/23:49 Avskiljningar vid Statens institutionsstyrelses särskilda ungdomshem</div>
      </div>
      <div type="motBody">
        <div type="motProposal" subtype="förslag">
          <head xml:id="i-6n6v8fccW5gbJTotL62Ngk">
            Förslag till riksdagsbeslut
          </head>
          <list style="ol">
            <item xml:id="i-7BrcRyZJLNwT7cgMVojQJs">
              Riksdagen ställer sig bakom det som anförs i motionen om att
              regeringen bör återkomma till riksdagen senast den 1 september
              2023 med en ny skrivelse om avskiljningar och tillkännager detta
              för regeringen.
            </item>
            <item xml:id="i-UutdsAASZxNsZKTC8NdQbr">
              Riksdagen ställer sig bakom det som anförs i motionen om att
              regeringen bör se över ytterligare åtgärder mot omotiverade skillnader
              mellan flickor och pojkar när det gäller användningen av avskiljningar
              och tillkännager detta för regeringen.
            </item>
            <item xml:id="i-GDWEZ1A8CsPf9vE8LVgpp7">
              Riksdagen ställer sig bakom det som anförs i motionen om att
              regeringen bör se över hur Inspektionen för vård och omsorgs (Ivo)
              uppdrag när det gäller tillsyn och uppföljning av avskiljningar
              på de särskilda ungdomshemmen kan stärkas och tillkännager detta
              för regeringen.
            </item>
            <item xml:id="i-8q9KGcr8wZbqEEjZ8cnJbV">
              Riksdagen ställer sig bakom det som anförs i motionen om att
              regeringen bör ta de initiativ som behövs för att tvångsåtgärden
              avskiljning av barn kan förbjudas senast fr.o.m. den 1 januari
              2026 och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SK2A9EiVL6fGAtjf8Szm4z">
            Motivering
          </head>
          <p xml:id="i-5ywL9wvxXgdEdY5vf5fuyi">
            Efter ett tillkännagivande från riksdagen i april 2021 lämnade
            den förra regeringen den 22 juli 2021 en skrivelse (skr. 2020/21:215)
            om nödvändiga insatser för en trygg och säker vård inom Statens
            institutionsstyrelses (Sis) särskilda ungdomshem. I samband med
            behandlingen av skrivelse 2020/21:215 tillkännagav riksdagen att
            regeringen senast den 19 april 2022 skulle återkomma med en ny
            skrivelse med en bedömning av de fortsatta insatser som krävdes.
            Samtidigt tillkännagav riksdagen bl.a. att regeringen borde vidta
            lämpliga åtgärder för att användningen av tvångsåtgärden avskiljningar
            ska upphöra. Vid behandlingen av den nya skrivelsen, skrivelse
            2021/22:230, tillkännagav riksdagen i juni 2022 för regeringen
            att den senast den 1 februari 2023 skulle återkomma med en ny
            skrivelse som rör avskiljningar.
          </p>
          <p xml:id="i-Tec2EyrV6pvUHKN3kVzvtD">
            Avskiljningar är ett mycket allvarligt ingrepp. FN:s kommitté
            mot tortyr och FN:s barnrättskommitté har, den senare vid ett
            flertal tillfällen, uppmanat Sverige att förbjuda användningen
            av avskiljningar under alla omständigheter. Det är oroväckande
            och djupt problematiskt att antalet avskiljningar inte minskar
            och att det fortfarande är stora och omotiverade skillnader mellan
            flickor och pojkar samt mellan olika Sis-hem.
          </p>
          <head type="h2" xml:id="i-P6cHYeGYWr24gqqu65DdMR">
            Regeringen bör återkomma med en ny skrivelse
          </head>
          <p xml:id="i-RzyGfQbFBMmv3biXT1oVv5">
            Det är positivt att Sis förbättrat sina dokumentations- och planeringsrutiner,
            grund­utbildningar av personal samt infört ett antal nya koncept
            för en mer individuellt anpassad och evidensbaserad vård. Förbättringarna
            har dock skett mot bakgrund av allvarliga och omfattande kvalitetsproblem
            i verksamheten och det råder ingen tvekan om att myndigheten och
            dess verksamhet fortfarande har oerhört stora utmaningar. Till
            exempel dokumenterar Inspektionen för vård och omsorgs (Ivo) tillsynsrapport,
            som presenterades den 10 januari 2023, omfattande brister på samtliga
            särskilda ungdoms­hem som vårdar flickor.
          </p>
          <p xml:id="i-FWbXojEGo2DCUXUKHuZR1Y">
            Vissa förändringar i både verksamheten och dokumentationen av
            denna har genom­förts under det senaste året. Resultat och effekter
            vad gäller antalet avskiljningar och andra kvalitetsbrister är
            i stora delar fortfarande obefintliga eller oklara. Ett antal
            regeringsuppdrag och återrapporteringar från Sis och Statens beredning
            för medicinsk och social utvärdering (SBU) kommer att redovisas
            under 2023.
          </p>
          <p xml:id="i-TLcR7DiUU6Dim92GqSXKQF">
            Centerpartiet anser mot bakgrund av detta att regeringen bör
            fortsätta och intensi­fiera pågående arbete samt återkomma till
            riksdagen med en ny skrivelse som rör avskiljningar, senast den
            1 september 2023. Vi bedömer att det även kommer att bli nödvändigt
            med ytterligare en skrivelse 2024.
          </p>
          <head type="h2" xml:id="i-Vrfq7wzigscbnzg2X2HpS">
            Ytterligare åtgärder behövs för att omotiverade skillnader ska
            upphöra
          </head>
          <p xml:id="i-Q62ZyyF8w478vce5pXA27s">
            Regeringen bedömer i sin skrivelse att de omotiverade skillnaderna
            i antalet avskiljningar mellan olika Sis-hem och mellan flickor
            och pojkar bl.a. kan bero på skillnader i kompetensen hos medarbetarna
            och kvalitetsskillnader i ledningsfunk­tionerna. Detta är i enlighet
            med Ivos tillsynsrapport. Resultatet är en ojämlik vård för ungdomarna,
            vilket är mycket allvarligt.
          </p>
          <p xml:id="i-4DF4sv569AXWfr8DeRRniZ">
            Skillnaderna i antalet avskiljningar är bara en av många indikatorer
            på könsskill­nader i vårdkvaliteten. Ivos rapport visar även att
            bara varannan flicka upplever att Sis-hemmet är en trygg miljö.
            Nästan lika många upplever att de blivit kränkta av persona­len
            under sin vistelse. Mest allvarligt är att var fjärde flicka uppger
            att personal tafsat eller utfört andra sexuella handlingar mot
            dem själva eller andra. Dessutom har det framkommit att personal
            som anklagats för sexualbrott har tillåtits arbeta vidare med
            ungdomar under utredningstiden. Detta är oerhört anmärkningsvärt
            och helt oaccep­tabelt.
          </p>
          <p xml:id="i-DzjQ4wbzFQB4yGKLi7LDLZ">
            Regeringen bör mot bakgrund av detta se över ytterligare åtgärder
            för att identifiera varför de omotiverade könsskillnaderna vad
            gäller avskiljningar och vårdkvalitet uppstår och hur dessa kan
            upphöra så snart som möjligt.
          </p>
          <head type="h2" xml:id="i-Grzp32Gm9mTfEzkA4M8s3c">
            Ivos tillsynsuppdrag behöver stärkas
          </head>
          <p xml:id="i-EXjUyY9dvCA1L9imSxXcBB">
            Både regeringens skrivelse och Ivos nya rapport visar att det
            fortfarande behövs en förstärkt och omfattande tillsyn av Sis
            verksamhet. Det är viktigt att Ivo har den kompetens och de verktyg
            som behövs för att självständigt utreda anmälningar som gäller
            Sis-vård men även kunna vidta proaktiva åtgärder. Regeringen bör
            se över hur Ivos uppdrag vad gäller tillsyn och uppföljning av
            avskiljningar inom vården på Sis ungdomshem kan stärkas.
          </p>
          <head type="h2" xml:id="i-uKAWMuRBa6kD1KeNRhipQ">
            En fristående klagomålsfunktion behövs
          </head>
          <p xml:id="i-DqJsjEvhVjAan4DAHpH5BW">
            Ungdomar som kan behöva framföra klagomål står i ett starkt beroendeförhållande
            till personalen vid den egna institutionen. Statskontoret anför
            i en rapport som redovisades den 31 mars 2022 att det är rimligt
            att personer i en sådan utsatt ställning kan vända sig till en
            fristående funktion för att framföra klagomål.
          </p>
          <p xml:id="i-DZCYG6c5TbeR8DRai8M2Xe">
            Statskontorets tidigare myndighetsanalys (Statskontorets rapportserie
            2020:7) visar att det finns stora variationer i hur benägna Sis-institutionerna
            är att rapportera klago­mål, synpunkter och avvikelser, att institutionerna
            är olika noga med att dokumentera lex Sarah och att det behövs
            bättre systemstöd för sammanställning och analys. Enligt rapporten
            från 2022 kvarstår de problem som tidigare beskrivits. Trots detta
            aviserade den förra regeringen inte i sina skrivelser om eller
            hur rekommendationen kommer att följas upp. Centerpartiet anser
            att regeringen bör tillsätta en utredning av en sådan klagomålsfunktion
            som Statskontoret rekommenderar.
          </p>
          <head type="h2" xml:id="i-CWihZLgPAFBytkCBBGsKk5">
            Avskiljningar bör förbjudas senast 2026
          </head>
          <p xml:id="i-YNsQgh2PosCU2WzFEXyx1o">
            Som bl.a. utredningen om tvångsvård för barn och unga (SOU 2012:7)
            påpekar finns det inga terapeutiska effekter med att avskilja
            ett barn. En rapport som den ideella organisa­tionen Barnrättsbyrån
            presenterade hösten 2021 argumenterar för att de metoder för fysiska
            interventioner (NPNL) som används i samband med avskiljning är
            att anse som våld. Dessa metoder används i över 80 procent av
            alla avskiljningar. De yngsta, flickor och barn med funktionsnedsättningar
            utsätts i störst utsträckning. I en tredjedel av de granskade
            fallen går det inte att utläsa att barnen varit våldsamma. Det
            har enligt Barnrättsbyråns rapport också visat sig vara svårt
            för barnen att få till relevanta juridiska prövningar av våldet.
          </p>
          <p xml:id="i-BomYb8YapLrTFxyosnDNjV">
            Centerpartiet anser att ett förbud mot avskiljning behövs för
            att behovet av nya behandlingsmetoder och arbetssätt ska kunna
            tillgodoses i praktiken. Det är positivt att SBU fått i uppdrag
            att genomföra en förstudie i syfte att utvärdera alternativa metoder
            till tvångsåtgärder inom bl.a. Sis verksamhet.
          </p>
          <p xml:id="i-QEQMNRXwzep3M9pnni81be">
            Förstudien bör bli ett första steg mot att förbjuda avskiljningar
            av barn. Regeringen bör, i samråd med Sis och andra berörda myndigheter,
            inleda en process med sikte på att förbjuda avskiljningar av barn
            senast fr.o.m. den 1 januari 2026. Ett viktigt led i arbetet är
            att se till att alternativa evidensbaserade metoder tas fram och
            att det finns förutsätt­ningar i verksamheterna för implementering
            av dessa.
          </p>
          <head type="h2" xml:id="i-QMxXr2df6YEoM3nZpE4CuF">
            Stora brister i alla delar av ungdomsvården
          </head>
          <p xml:id="i-J4JDE6MScwnEXjE5KQqedF">
            Användningen av avskiljningar och de omotiverade skillnaderna
            i vårdkvalitet för flickor och pojkar är bara några av alldeles
            för många kvalitetsbrister i Sis verksamhet. Centerpartiet ser
            i dagsläget dock inte att lösningen är att avveckla myndigheten
            och de statliga ungdomshemmen. Däremot ser vi att det finns stora
            behov av att utveckla hela vårdkedjan för barn och unga som far
            illa och att detta måste ske i nära samarbete med kommuner och
            regioner.
          </p>
          <p xml:id="i-kaCZCTWis322Rd5YJST5v">
            Vi ser bl.a. behov av att stärka socionomutbildningen, att utveckla
            det kommunala stödet till familjehemmen, att utöka möjligheten
            till s.k. mellantvång, att ge HVB-hemmen ökade befogenheter och
            att inskränka de tvångsåtgärder som Sis-hemmen i dag har rätt
            att använda sig av.
          </p>
          <p xml:id="i-LWeaBix6fEdijuNrcC5qEd">
            Samtidigt behöver mer göras för att barn med så kallade NPF-diagnoser
            får rätt stöd i ett tidigt skede och inte utvecklar utagerande
            beteende eller självskadebeteende. Samhället måste bli betydligt
            bättre på personcentrerad och individuell uppföljning av barn
            och unga som behöver stöd eller vård. Stora delar av dagens system
            med tvångs­vård av unga bygger på idén om utåtagerande pojkar,
            medan flickor eller pojkar som kan ha en helt annan sorts problematik
            har fått inordnas i ett redan färdigt system. Systemet behöver
            ses över, inte minst utifrån ett tydligt genusperspektiv.
          </p>
        </div>
        <div type="motSignatures">
          <list>
            <item xml:id="i-TRiX1z8rAEd8G2KXn74jtY" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-QyR6Ki3Fab1jmLKMeo1vMT" who="i-TqkCALix3mzcE3yNqV7Nee">
              Martina Johansson (C)
            </item>
            <item xml:id="i-SRtULZDDyMzMknRmko8jQA" who="i-XQAzCv28W16uuk7HhQLdZZ">
              Anders W Jonsson (C)
            </item>
          </list>
        </div>
      </div>
    </body>
  </text>
</TEI>
