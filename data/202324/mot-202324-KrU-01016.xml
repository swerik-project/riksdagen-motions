<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-01016">
  <teiHeader>
    <fileDesc>
      <titleStmt>
        <title>Motorsport och motorhobby</title>
        <author corresp="i-DF6yJMSNGfT6HwisDSi4qz">av Josef Fransson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1016 av Josef Fransson (SD)</title>
          <idno type="rdwebb">HB021016</idno>
          <rs type="number">1016</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB021016/text</ref>
          <ref type="dokument_url_html">https://data.riksdagen.se/dokument/HB021016</ref>
          <ref type="dokumentstatus_url_xml">https://data.riksdagen.se/dokumentstatus/HB021016</ref>
          <ref type="pdf">https://data.riksdagen.se/fil/B9D919DD-64B7-4272-B547-9FF00B703B5B</ref>
          <ref type="docx">https://data.riksdagen.se/fil/0938E288-7792-4DCC-9A83-711E51F82FA7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GxrxHxAyPgQVJQBzeoxCSP" type="signed"/>
        <correspContext corresp="i-GxrxHxAyPgQVJQBzeoxCSP">
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-WEQnfxk897jRVm7sHZo43W" type="submitted">
          <date when="2023-10-03"/>
          <time when="16:46:20"/>
        </correspAction>
        <correspAction xml:id="i-5c7M8rWKE8JGHJczdB3ddA" type="reviewed">
          <date when="2023-10-03"/>
          <time when="16:58:23"/>
        </correspAction>
        <correspAction xml:id="i-2gDf3AWNokjvJkaFXNwG2q" type="referred">
          <date when="2023-10-17"/>
        </correspAction>
        <correspAction xml:id="i-H7redj2iwR7cmNykemVL87" type="assigned">
          <date when="2024-04-24"/>
          <time when="16:24:52"/>
        </correspAction>
        <correspContext corresp="i-H7redj2iwR7cmNykemVL87">
          <ref type="assignedTo">Kulturutskottet</ref>
        </correspContext>
        <correspAction xml:id="i-YEWismrhPdmm8CiwUgzTWz" type="behandlas_i"/>
        <correspContext corresp="i-YEWismrhPdmm8CiwUgzTWz">
          <ref type="uppgift">2023/24:KrU6</ref>
          <ref type="ref_dok_id">HB01KrU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU6</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VWbMBv7YkdhLzuvT4z9DoH" type="behandlas_i"/>
        <correspContext corresp="i-VWbMBv7YkdhLzuvT4z9DoH">
          <ref type="uppgift">2023/24:TU13</ref>
          <ref type="ref_dok_id">HB01TU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU13</ref>
          <ref type="ref_dok_titel">Vägtrafik- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1016 av Josef Fransson (SD) Motorsport
          och motorhobby
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YN6WVEY8HQ2G8X77CXhwvp">
            Förslag till riksdagsbeslut
          </head>
          <list>
            <item xml:id="i-S69aF4iBA2FoSpYRpHLz4K" sortKey="Yrkande 1">
              Riksdagen ställer sig bakom det som anförs i motionen om att
              värna motorsporten och tillkännager detta för regeringen.
            </item>
          </list>
          <list>
            <item xml:id="i-Wq5SD1PVSgj71bUWmmjokD" sortKey="Yrkande 2">
              Riksdagen ställer sig bakom det som anförs i motionen om trafiksäkerhet
              kopplat till motorutövande och tillkännager detta för regeringen.
            </item>
          </list>
          <list>
            <item xml:id="i-UAiiDk18oH9J1RhxJAJYwv" sortKey="Yrkande 3">
              Riksdagen ställer sig bakom det som anförs i motionen om teknikutveckling,
              entreprenörskap och kompetensutveckling kopplat till motorhobby
              och tillkännager detta för regeringen.
            </item>
          </list>
          <list>
            <item xml:id="i-Vxo7wAD6UwbaqiMsSHuuVH" sortKey="Yrkande 4">
              Riksdagen ställer sig bakom det som anförs i motionen om veteranfordonshobby
              och tillkännager detta för regeringen.
            </item>
          </list>
          <list>
            <item xml:id="i-SMsn1cxmxihFPXBnSJjFMA" sortKey="Yrkande 5">
              Riksdagen ställer sig bakom det som anförs i motionen om motorhobby
              för ungdomar och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-SthY7UJcdN523jsoJnoXcE" type="h1">
            Motivering
          </head>
          <p xml:id="i-A831xT769mzDFtPosqiaJM">
            Värdet av motorsport och motorhobby är stort men många gånger
            motarbetas dess utövare av andra intressen i samhället. Därför
            anser jag att det finns stor anledning att lyfta fram och visa
            på alla de goda sidor och den samhällsnytta som den för med sig.
            Motorintresse är en gemenskap som delas av gamla såväl som unga
            och män såväl som kvinnor av olika bakgrund. Få verksamheter kan
            visa upp en sådan mångfald och gemenskap som hos motorentusiasterna.
            Det är en arena där människor från olika generationer möts och
            där många unga får en tydlig koppling till vuxenvärlden.
          </p>
          <p xml:id="i-B3RBWggXGNLeVMx5FeZtvz">
            Motorsport och motorhobby ger ett stort utbyte till de aktiva.
            Det är en livsstil som tar upp det mesta av den lediga tiden och
            är en del av den egna identiteten. För att ha möjlighet att satsa
            helhjärtat på motorsporten så krävs mycket även i det övriga livet,
            såsom att man sköter om både sig själv och sin situation i till
            exempel arbetslivet. Idrott i allmänhet och motorsport i synnerhet
            hjälper samhällets unga till skötsamhet och en meningsfull fritid.
          </p>
          <head xml:id="i-LydXFvcmVeeWR1XAG7MaYH" type="h2">
            Motorsport för miljö och utveckling
          </head>
          <p xml:id="i-2Y2AZPSchW3ccLRiJgvs4Q">
            I all motorsport gäller det att få materialet att prestera till
            det yttersta. Detta faktum har drivit och driver utvecklingen
            mot mer effektiva motorer och nya tekniska lösningar. Det finns
            de som anser att motorsport är en form av miljöbelastande resursslöseri,
            men det är ett fullständigt bakvänt resonemang. Mycket av bilproducenternas
            kunskaper om t.ex. motorer, däck, fjädring och aerodynamik är
            hämtade direkt från motorsporten. Det rör sig dock inte bara om
            prestanda, utan också tekniska lösningar för ökad säkerhet. Som
            exempel kan nämnas låsningsfria bromsar som förekom på tävlingsbanan
            långt innan det blev etablerat i de bilar som trafikerar vägarna.
            Motorintresse i allmänhet och motorsport i synnerhet är därmed
            ett viktigt komplement till den högteknologiska industrins forskning
            och utveckling. Regeringen har därför anledning att inta en uttalat
            positiv attityd gentemot motorsporten med målet att göra den mer
            tillgänglig för både utövare och åskådare samt uppmuntra till
            fler och säkrare motorbanor. Regeringen bör också göra en översyn
            kring de miljö- och bullerkrav som hindrar motorbanor och motorsportsverksamhet.
            Likaså bör terrängkörningslagen reformeras så att det blir enklare
            att arrangera motortävlingar så som enduro, utan onödiga byråkratiska
            hinder.
          </p>
          <head xml:id="i-9vuJAMX6NwdzJ3thqoRVpK" type="h2">
            Ett trafiksäkrare Sverige
          </head>
          <p xml:id="i-Bm1mj2o4fFHZuxgMUSBGQ">
            Varje år dör hundratals människor i trafiken i Sverige och långt
            fler skadas. Varje offer är ett för mycket. Många gånger kan förklaringen
            härledas till att föraren hamnat i eller försatt sig i en situation
            som denne inte bemästrar. Det kan handla om felbedömningar, brist
            på respekt för hastigheter eller underlag eller bristande kunskap
            och erfarenhet. Ett aktivt motorutövande bidrar till bättre förare
            i trafiken på alla dessa punkter. Om fler människor, under någon
            period i livet, får möjlighet att lära sig hantera ett motorfordon
            från grunden så kommer trafiksäkerheten för oss alla att öka.
            Den som känner sig själv och sitt fordon väl kommer att vara bättre
            rustad när en oväntad situation uppstår.
          </p>
          <head xml:id="i-UEHRQAX7r99xuRk5VcJhUK" type="h2">
            Motorentusiasterna – de förbisedda entreprenörerna
          </head>
          <p xml:id="i-HoJdP9UEBPirxZQiwRMavX">
            Sverige har varit ett mycket framgångsrikt land vad gäller fordonsindustri
            och detta har varit en betydande förutsättning för den svenska
            välfärden. Utan alla duktiga entusiaster så hade dessa industriframgångar
            knappast varit möjliga. Ska vi även i framtiden vara en ledande
            nation på utveckling inom fordonsindustrin måste motorsporten
            hållas levande. Människorna är många som på sin fritid lär sig
            och utvecklar yrken som kommer samhället till del såsom svetsning,
            lackering, elektronik med mera. Detta mer eller mindre frikopplat
            från skattefinansierad utbildning.
          </p>
          <head xml:id="i-4fuALFK6x9TAYqYT4GayMr" type="h2">
            Värna veteranfordonshobbyn
          </head>
          <p xml:id="i-RupFa95ZhTRiYTpViepipW">
            Veteranbilshobby är ett av Sveriges största folknöjen och engagerar
            hundratusentals människor. Vidare finns det människor som håller
            liv i gamla veteranmotorcyklar och mopeder. Veteranfordonskulturen
            är en integrerad del av den svenska kulturen och något som måste
            värnas. Vidare gäller ovan anförda resonemang om generations­bryggor,
            för samhället kostnadsfri yrkesutbildning och så vidare. Det är
            därför angeläget att hålla skatter nere på motorhobby t.ex. genom
            att värna 30-årsregeln och förenkla import av veteranbilar och
            reservdelar. Det är även angeläget att se till att det finns tillgång
            på bränslen som fungerar i äldre fordon och så vidare. Det skulle
            också vara önskvärt med en särskild registreringsform för hobbyfordon
            som ger billigare vägskatt, men också kan fås så att registreringsnummer
            inte kan kopplas till en person och en adress för att förebygga
            stölder.
          </p>
          <head xml:id="i-HPBPHKLpvSX24SjM9gf44y" type="h2">
            Motorintresserad ungdom
          </head>
          <p xml:id="i-GXxYDRavSf1Kci67grvfUc">
            Motorintresse är tätt kopplat till teknikintresse, och ska Sverige
            även framgent vara en högteknologisk kunskapsnation är det av
            yttersta vikt att fånga ungdomars teknik­intresse. Motorhobby
            kan för många vara en viktig ingång till högre studier inom ingenjörsvetenskaperna.
            För andra ungdomar, inte minst för ungdomar som inte kan eller
            vill söka sig till högre utbildning, kan motorhobbyn även vara
            en ingång till viktiga yrken så som svetsning, lackering, elektronik,
            mekanik och så vidare. Att ungdomar har en meningsfull fritidssysselsättning
            kan också hålla dem på en sund väg i livet. Jag menar därför att
            motorintresset bland ungdomar måste värnas redan från väldigt
            unga år. Idag är det väldigt dyrt att ta körkort och regeringen
            bör med anledning av detta göra en bred genomlysning av hur man
            kan minska dessa kostnader. Möjligheten att läsa trafikteori redan
            i skolan bör uppmuntras. Även möjligheterna att registrera nya
            A‑traktorer bör ses över och förenklas då detta är ett stort intresse
            för många ungdomar. En utveckling där fler ungdomar ska kunna
            prova på och utöva motorsport är också önskvärd.
          </p>
        </div>
        <div type="motSignatures">
          <list>
            <item xml:id="i-AU3zptetAUWsXB5UZKwpw2" who="i-DF6yJMSNGfT6HwisDSi4qz">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
