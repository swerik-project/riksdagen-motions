<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00356">
  <teiHeader>
    <fileDesc>
      <titleStmt>
        <title>Familjehem</title>
        <author corresp="i-BoRLrCqi4prCw3N11EyJPF">av Solveig Hellquist (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjehem</title>
          <idno type="rdwebb">GX02Sk356</idno>
          <rs type="number">Sk356</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk356/text</ref>
          <ref type="dokument_url_html">http://data.riksdagen.se/dokument/GX02Sk356</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk356</ref>
          <ref type="doc">http://data.riksdagen.se/fil/7EE8BA75-A104-4998-ACE5-AC7E5EFC68D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MURYjw6Av5kAES9iL8WTKx" type="signed"/>
        <correspContext corresp="i-MURYjw6Av5kAES9iL8WTKx">
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction type="numbering" xml:id="i-L3CupSYfrsZFbdEajaoeTr">
          <date when="2009-10-06"/>
        </correspAction>
        <correspAction type="submission" xml:id="i-NWp3UPmPdNaTpjkyW6uMGV">
          <date when="2009-10-02"/>
        </correspAction>
        <correspAction type="transfer" xml:id="i-4S9mYZkzBufXuzuxaMifhr">
          <date when="2009-10-02"/>
        </correspAction>
        <correspAction type="assigned" xml:id="i-J5M1Gpg3LAzFT1Gy4FJE8Y"/>
        <correspContext corresp="i-J5M1Gpg3LAzFT1Gy4FJE8Y">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2rJs5ow4YtsKtqM4qQfKLV">
            Förslag till riksdagsbeslut
          </head>
          <p xml:id="i-KtxM71HtwG7MA6fDn6oSNo">
            Riksdagen tillkännager för regeringen som sin mening vad som
            anförs i motionen om förstärkt familjehemsverksamhet.
          </p>
        </div>
        <div type="motContent">
          <head type="h1" xml:id="i-XznUJGmCH2DKRE9w7unYKJ">
            Motivering
          </head>
          <p xml:id="i-Rm29x7EVxzYDdG2Nu5tVcb">
            Att vara familjehem är ett ansvarsfullt och viktigt uppdrag.
            Man ska ge plats i hemmet för ett barn eller en ung person med
            stora behov och kunna ge trygghet och omsorg på samma sätt som
            man ger till biologiska barn. Eventuella biologiska barn i familjehemmet
            ska klara av att det kommer en ny familjemedlem som behöver mycket
            tid och omsorg, vilket innebär att de själva får minskat utrymme.
            Ofta vet familjehemmet inte hur länge barnet kommer att finnas
            hos dem några månader, några år eller livet ut.
          </p>
          <p xml:id="i-L43qghsNthmp4uwwor9wzM">
            Som familjehem ska man ha en trygg och stabil social situation
            med ett hyfsat stort nätverk. Det ska finnas tid, engagemang och
            ett stort tålamod. Man ska inte ha problem av ekonomisk, social
            eller psykisk natur. Man ska gärna ha gått igenom kriser och förluster
            och klarat av det på ett bra sätt. Man ska kunna samarbeta med
            alla som finns runt det placerade barnet. Man ska ha någon form
            av erfarenhet av barn. Man ska vara beredd att avstå från arbete
            och studier vid behov. Det ställs således många krav på ett familjehem.
          </p>
          <p xml:id="i-9eJKHKppknc2aPssWAk1XK">
            I dag råder brist på familjehem, och bristen på familjehem kommer
            troligen att förvärras. Det är en olycklig utveckling eftersom
            barn även framdeles ibland behöver komma till ett familjehem under
            kortare eller längre tid när de biologiska föräldrarnas omsorgsförmåga
            sviktar.
          </p>
          <p xml:id="i-SVpUDzLS2ACpNHomJHsR4k">
            Bristen på familjehem har många tänkbara förklaringar. En förklaring
            kan vara de attityder om familjehemmen som ibland förekommer.
            Att de gör insatsen för t.ex. pengarnas och inte engagemangets
            skull.
          </p>
          <p xml:id="i-WkLxgFHZcDA3ELyhtcTDVu">
            En annan förklaring är att de flesta familjer har fullt upp med
            att klara sina livspussel. Många har inte tillräckligt med tid
            för att orka med det svåra uppdraget. Många barn som sent omsider
            placeras i familjehem i dag har mycket stora behov som kräver
            just tid, omsorg och tålamod.
          </p>
          <p xml:id="i-6v2WxDTPahWShz5RL1dHwE">
            Ytterligare en förklaring är att blivande familjehem ska vara
            beredda på att knyta barnet till sig som sitt eget, trots det
            faktum att barnet en dag kanske måste återvända till föräldrarna.
            De ska också ta sig an och välkomna barnets föräldrar som inte
            sällan har svåra problem.
          </p>
          <p xml:id="i-6e26XAEHwM3dfy9Cr8X6kD">
            Familjehemsföräldrar är som folk i allmänhet. De kan vara stabila
            och kompetenta i en utredningssituation, men de kan precis som
            andra över tid drabbas av problem skilsmässor, sjukdom, ekonomiska
            bekymmer m.m. Det är viktigt att det finns en realistisk syn på
            familjehemmen.
          </p>
          <p xml:id="i-Y24UDCD9xxoK9zXkkb69t3">
            För att familjehemsvården ska fungera och bristen på familjehem
            ska kunna avhjälpas krävs att uppdraget blir någorlunda attraktivt.
            Självklart är att de som ska utreda och stötta familjehemmen ska
            ha god utbildning i t.ex. djupintervjumetodik samt ha barnkompetens
            och erfarenhet av socialt arbete.
          </p>
          <p xml:id="i-9gTQo9KUp4RgbGKf8WNNQW">
            Det är viktigt att barn i familjehem får komma till tals. Det
            förutsätter dock att en förtroendefull relation mellan barn och
            familjehemssekretare kan byggas upp. Om familjer ska vilja åta
            sig familjehemsuppdrag måste också trygghetssystemen fungera,
            t.ex. a-kassa och sjukförsäkring. De ekonomiska förutsättningarna
            för familjehem har tyvärr ändrats i och med förändringen i beskattning
            av omkostnadsersättning. Konsekvensen för flertalet familjehem
            blir att hela deras omkostnadsersättning kommer att beskattas.
            Detta faktum underlättar inte rekryteringen av familjehem. Regeringen
            bör mot bakgrund av ovan nämnda förhållanden se över möjligheten
            att undanta även familjehem från beskattning av omkostnadsersättning.
          </p>
          <p xml:id="i-C8SqyaHvvxw1FomQDd6tfM">
            Man ska också utan problem kunna vara hemma med barnet den tid
            som bedöms nödvändig för att klara uppdraget. Om barnet efter
            en längre tid måste flytta tillbaka till de biologiska föräldrarna
            bör familjen också erbjudas krisstöd.
          </p>
          <p xml:id="i-ShFQndWUXuUNq8T62g9hMc">
            När det gäller tillsynen av familjehemmen bör den vara regelbunden,
            främjande och rådgivande. Ett förtroendefullt förhållande mellan
            arbetsgivare och familjehem måste eftersträvas.
          </p>
          <p xml:id="i-Bke3kTH1bjUeyzpLY7bt8J">
            Av socialutskottets betänkande 2007/08:SoU5 framgår att ett omfattande
            utredningsarbete planeras för att avhjälpa de otydligheter som
            uppdraget som familjehemsföräldrar kan vara förenat med. Med tanke
            på bristen på familjehem är det av vikt att dessa otydligheter
            snarast får sin lösning.
          </p>
        </div>
        <div type="motSignatures">
          <list>
            <item xml:id="i-6pQHH78ijj2cERaCBf8Lez" who="i-BoRLrCqi4prCw3N11EyJPF">
              Solveig Hellquist (fp)
            </item>
          </list>
        </div>
      </div>
    </body>
  </text>
</TEI>
