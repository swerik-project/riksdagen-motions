<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-03665">
  <teiHeader>
    <fileDesc>
      <titleStmt>
        <title>med anledning av prop. 2016/17:159 Avlägsnande - en ny form av särskild handräckning</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3665 av Nooshi Dadgostar m.fl. (V)</title>
          <idno type="rdwebb">H4023665</idno>
          <rs type="number">3665</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4023665/text</ref>
          <ref type="dokument_url_html">http://data.riksdagen.se/dokument/H4023665</ref>
          <ref type="dokumentstatus_url_xml">http://data.riksdagen.se/dokumentstatus/H4023665</ref>
          <ref type="docx">http://data.riksdagen.se/fil/D8CD3433-6120-400D-AD4B-6059802C4541</ref>
          <ref type="pdf">http://data.riksdagen.se/fil/518B1020-9BD6-44B0-8F0D-22288CEDAB9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LrKqzq3ttWwQpBrqWj8T5G" type="basedOn"/>
        <correspContext corresp="i-LrKqzq3ttWwQpBrqWj8T5G">
          <ref>Proposition 2016/17:159</ref>
        </correspContext>
        <correspAction xml:id="i-TwGWgimaMNPVNW4aoXKTCb" type="signed"/>
        <correspContext corresp="i-TwGWgimaMNPVNW4aoXKTCb">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-RJSnoEgShv7C48fJDKR7Cx" type="submitted">
          <date when="2017-04-04"/>
          <time when="16:19:47"/>
        </correspAction>
        <correspAction xml:id="i-HikfoNhtr7FfSaqnWA98Jj" type="reviewed">
          <date when="2017-04-12"/>
          <time when="09:46:56"/>
        </correspAction>
        <correspAction xml:id="i-Kap9zfhqve2SbkcvvfT84Y" type="dismissed">
          <date when="2017-04-18"/>
        </correspAction>
        <correspAction xml:id="i-8YSUmDpdRkeMyn7dQCMhXH" type="referred">
          <date when="2017-04-19"/>
        </correspAction>
        <correspAction xml:id="i-WKJwrWoKPZVNueVLBrhKiE" type="assigned">
          <date when="2017-05-17"/>
          <time when="17:02:53"/>
        </correspAction>
        <correspContext corresp="i-WKJwrWoKPZVNueVLBrhKiE">
          <ref type="assignedTo">Civilutskottet</ref>
        </correspContext>
        <correspAction xml:id="i-VCJ3AnbmDtjiJ77k4L2Sa2" type="behandlas_i"/>
        <correspContext corresp="i-VCJ3AnbmDtjiJ77k4L2Sa2">
          <ref type="uppgift">2016/17:CU13</ref>
          <ref type="ref_dok_id">H401CU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU13</ref>
          <ref type="ref_dok_titel">Avlägsnande - en ny form av särskild handräckning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3665 av Nooshi Dadgostar m.fl.
          (V) med anledning av prop. 2016/17:159 Avlägsnande – en ny form
          av särskild handräckning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4aUVSGDZXoj1ZJbfJXusAA">
            1 Förslag till riksdagsbeslut
          </head>
          <list style="ol">
            <item xml:id="i-4QBba7CVa6PETWKKvWu1Ta">
              Riksdagen ställer sig bakom det som anförs i motionen om att
              regeringen bör tillsätta en utredning med syfte att finna heltäckande
              åtgärder för att hantera boendesituationen för utsatta EU-medborgare
              och tillkännager detta för regeringen.
            </item>
            <item xml:id="i-5RzWEkWniFy4aMktms1FT4">
              Riksdagen ställer sig bakom det som anförs i motionen om att
              regeringen bör återkomma med förslag om att ett avlägsnande ska
              göras beroende av erbjudande om alternativt boende och tillkännager
              detta för regeringen.
            </item>
            <item xml:id="i-TPMF1NJLrxxUuJCaB7Az7h">
              Riksdagen ställer sig bakom det som anförs i motionen om att
              svaranden alltid bör få tillfälle att yttra sig vid verkställighet
              av ett avlägsnande och tillkännager detta för regeringen.
            </item>
            <item xml:id="i-Lma6wxMxa3TCZ7WPWRGDki">
              Riksdagen ställer sig bakom det som anförs i motionen om att
              regeringen ska återkomma med förslag som stärker rättssäkerheten
              för svarande vid interimistiska beslut, särskilt när det gäller
              rätten att invända och möjligheten att därmed ansöka om inhibition,
              och tillkännager detta för regeringen.
            </item>
            <item xml:id="i-CMy9rQakWzEepX8EYYW7yt">
              Riksdagen ställer sig bakom det som anförs i motionen om att
              regeringen ska återkomma med förslag om att verkställigheten inhiberas
              automatiskt vid överklagan av beslutet och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-Y6v12YGTAv7EZKih9QcyB4" type="h1">
            2 Inledning
          </head>
          <p xml:id="i-LR1LSrduH1ULnAdUvW1BKh">
            Regeringen föreslår genom proposition 2016/17:159 Avlägsnande
            – en ny form av särskild handräckning ett nytt förfarande som
            ska tillämpas vid ett otillåtet besittningstagande när den sökande
            vill att den svarande ska flytta från hans eller hennes mark,
            byggnad eller liknande. Syftet med förslaget är att göra det enklare
            för bl.a. markägare att återfå besittning av sin mark, samtidigt
            som de som uppehåller sig på platsen ska tillförsäkras en rättssäker
            process. Det nya förfarandet ska kallas för avlägsnande.
          </p>
          <p xml:id="i-Sq9tbgt587zihDr9hiPiDa">
            Regeringens förslag motiveras utifrån behovet av att underlätta
            för markägare att avhysa utsatta EU-medborgare som har bosatt
            sig på deras mark. De förhållanden som utsatta EU-medborgare lever
            under är i många fall inte värdiga ett välfärdsland som Sverige.
            Lagstiftningen kommer naturligtvis även att beröra svenska medborgare
            som saknar boende. Vänsterpartiet noterar att propositionen saknar
            lösningar på den växande hemlösheten och i stället endast fokuserar
            på symtomen. Det löser inte huvudfrågan. De som bosätter sig på
            dessa platser gör det för att det saknas alternativ. Vänsterpartiet
            instämmer i att rätten till egendom ska försvaras och att undermåliga
            boendeplatser utgör problem, men vi ser det i första hand som
            ett problem för de som bor där och att lösningen framför allt
            handlar om att säkerställa fungerande boendealternativ. Lagförslaget
            innebär vissa förbättringar men löser inte det övergripande problemet.
            Åtgärder för att förbättra utsatta EU-medborgares ofta svåra sociala
            situation saknas i regeringens politik på området, och rättssäkerheten
            i förslaget brister på flera sätt. Vänsterpartiet kommer mot denna
            bakgrund inte att yrka avslag på propositionen, utan lämnar förslag
            på andra åtgärder för att förbättra situationen för den berörda
            gruppen och stärka rättssäkerheten vid avlägsnanden.
          </p>
          <head xml:id="i-JzgQqjf1rcaFKFwRvXg4ft" type="h1">
            3 Regeringens arbete med utsatta EU-medborgare
          </head>
          <p xml:id="i-WNQab51MNZHcC7BbPGcBcS">
            I propositionen beskriver regeringen sitt arbete med utsatta
            EU-medborgare, bl.a. med meningen ”Regeringen bedriver ett långsiktigt
            arbete på flera områden för att förbättra situationen för utsatta
            EU-medborgare i både Sverige och ursprungsländerna”. Till stor
            del handlar regeringens insatser om tillsättandet av den nationella
            samordnaren för utsatta EU-medborgare som tillfälligt vistas i
            Sverige. Samordnarens uppdrag resulterade i utredningen Framtid
            sökes. Utredningen och samordnarens arbete har fått kritik från
            olika håll och på flera punkter. En del handlar om de juridiska
            tolkningarna som samordnaren gör av rättsläget. Andra ifrågasätter
            utredningens problemformulering och utgångspunkt.
          </p>
          <p xml:id="i-5gK2jaRPAhv8fbaRcA9nZh">
            Det enda skarpa förslag som lämnades från samordnaren var att
            Länsstyrelsen i Stockholms län skulle få ett övergripande uppdrag
            att samla de regionala lägesbilderna till en nationell. Att följa
            den rekommendationen är också det enda sätt på vilket regeringen
            agerat utifrån utredningen. Utredarens övriga ställningstaganden
            om att lagen skulle tolkas som att utsatta EU-medborgare varken
            har rätt till sjukvård eller skolgång, eller att bosätta sig på
            allmän plats, och att de inte heller bör erbjudas skolgång eller
            sjukvård har regeringen låtit passera okommenterat. Regeringens
            ovilja att hantera dessa frågor riskerar att leda till att kommuner
            och landsting, i brist på annan vägledning, lutar sig mot en utredning
            som enligt flera bedömare vilar på felaktiga juridiska tolkningar.
          </p>
          <p xml:id="i-Cm41epQqYiB5LWinMt9PBx">
            Civil Rights Defenders (CRD) menar utifrån sin rapport Utsatta
            unionsmedborgare i Sverige där de granskat rättsläget att samordnarens
            utredning missat människorättsperspektivet samt att denne tolkar
            EU:s rörlighetsdirektiv på fel sätt. CRD hänvisar framför allt
            till FN:s konvention om medborgerliga och politiska rättigheter
            (MOP-konventionen), FN:s konvention om ekonomiska, sociala och
            kulturella rättigheter (ESK-konventionen) och FN:s barnkonvention.
            Enligt ESK är Sverige skyldigt att erbjuda vård (till rimlig kostnad)
            och kostnadsfri och tillgänglig skolgång samt att ge människor
            rätt till bostad och rätt att inte utsättas för godtyckliga avhysningar.
            MOP slår fast rätten till rättvis behandling och frihet från godtyckliga
            eller olagliga gripanden osv. Även Rädda Barnen och Barnombudsmannen
            står bakom kritiken mot utredningens tolkning av barnkonventionen.
            När det gäller rörlighetsdirektivet hänvisar samordnaren till
            en dom i EU-domstolen som säger att rättigheterna inte följer
            med individen i dessa fall, men enligt CRD är domen baserad på
            tysk lagstiftning och går därför inte att applicera på Sverige
            där lagstiftningen ser annorlunda ut i detta avseende.
          </p>
          <p xml:id="i-N3oFCLSK63fy2d7KTjfyQ6">
            Utgångspunkten i utredningen är att de utsatta unionsmedborgarnas
            närvaro i Sverige är problemet. Vänsterpartiet menar att problemet
            är utsattheten i sig. Medialt har regeringen mest ägnat sig åt
            signalpolitik när det gäller utsatta EU-medborgare, och i denna
            proposition bryter man ut en fråga utan att på allvar ta tag i
            problemen med hemlöshet, utsatthet och bristen på alternativa
            boendeplatser. Vänsterpartiet menar att regeringen måste ta denna
            fråga på ett större allvar och söka mer omfattande och heltäckande
            lösningar som sätter de utsatta EU-medborgarnas situation i centrum
            och som fokuserar på att motarbeta utsattheten. Regeringen bör
            tillsätta en utredning med syfte att finna heltäckande åtgärder
            för att hantera boendesituationen för utsatta EU-medborgare. Detta
            bör riksdagen ställa sig bakom och ge regeringen till känna.
          </p>
          <head xml:id="i-KmiyubUzeeiY4gxswmNtKT" type="h1">
            4 Rätten till boende
          </head>
          <p xml:id="i-DqAbFrc6PLqhkSDGisnq3e">
            I propositionen anför regeringen att skyddet för egendom är reglerat
            i grundlagen, i regeringsformen. I regeringsformen uttrycks också
            att det allmänna ska trygga rätten till bl.a. bostad. Vänsterpartiet
            anser att staten behöver ta ett större ansvar för att säkerställa
            rätten till bostad, bl.a. genom att bidra med finansiering för
            bostäder. Kommunerna har i dag bostadsförsörjningsansvaret. Det
            är därför också rimligt att de ansvarar för att hemlösheten byggs
            bort och för att personer som råkat ut för hemlöshet får adekvat
            hjälp. För att garantera att de som avlägsnas från boendeplatser
            genom den föreslagna lagändringen menar Vänsterpartiet, precis
            som Stadsmissionerna och Svenska kyrkan, att ett avlägsnande måste
            göras beroende av erbjudanden om alternativa boenden. Regeringen
            bör återkomma med förslag om att ett avlägsnande ska göras beroende
            av erbjudande om alternativt boende. Detta bör riksdagen ställa
            sig bakom och ge regeringen till känna.
          </p>
          <head xml:id="i-GexYT6Qwvj1Mb7H3pfFERW" type="h1">
            5 Ökad rättssäkerhet
          </head>
          <p xml:id="i-LtDmxDHZBWVBeZpbW2Vw43">
            Det finns flera brister avseende rättssäkerheten i regeringens
            förslag. Vissa delar riskerar att leda till att det i avvägningar
            mellan sökandes och svarandes intressen alltid kommer att väga
            över till sökandes fördel. Rättssystemet behöver därför särskilt
            trygga svarandes rättigheter i den här processen. Den bristande
            balansen i förslaget är ett problem i sig, men det blir ännu allvarligare
            med tanke på den redan mycket ojämna maktbalansen mellan dessa
            grupper och den ofta svåra sociala situation som de svarande befinner
            sig i.
          </p>
          <p xml:id="i-52hQQHPuNu6i7dUBLfzzuv">
            En skillnad mellan avhysningar och de avlägsnanden som möjliggörs
            med denna lagändring är att svaranden inte behöver beredas tillfälle
            att yttra sig vid verkställighet av avlägsnanden. Vänsterpartiet
            menar att denna centrala rättsprincip, att som svarande beredas
            tillfälle att yttra sig, måste värnas, en princip som är av extra
            vikt vid en åtgärd som har en så pass omfattande betydelse för
            den enskilde. Svaranden bör alltid beredas tillfälle att yttra
            sig vid verkställighet av avlägsnanden. Detta bör riksdagen ställa
            sig bakom och ge regeringen till känna.
          </p>
          <p xml:id="i-8mF5VXyafZFGVHtxWLwot3">
            Vänsterpartiet har förståelse för att det ibland kan behöva fattas
            interimistiska beslut vid avlägsnanden. Samtidigt handlar det
            om mycket omfattande ingrepp i den svarandes liv. Därför anser
            vi att rättssäkerheten inte får äventyras. Flera remissinstanser
            kritiserar denna del av förslaget, på precis dessa grunder. Framför
            allt är det bristerna i svarandens rätt att invända i processen
            före verkställighet och att möjligheten att ansöka om inhibition
            därmed försvinner som kritiseras. Som bl.a. Diskrimineringsombudsmannen
            menar, anser också Vänsterpartiet att regeringen i sina avvägningar
            mellan olika intressen prioriterat de sökande framför de svarande
            i alltför hög grad. Regeringen ska återkomma med förslag som stärker
            rättssäkerheten för svarande vid interimistiska beslut, särskilt
            avseende rätten att invända och möjligheten att därmed ansöka
            om inhibition. Detta bör riksdagen ställa sig bakom och ge regeringen
            till känna.
          </p>
          <p xml:id="i-F69TQgrbXDstmqT5WBG9bb">
            En brist med lagförslaget och de nuvarande överklagandereglerna
            är att ett avlägsnande kan verkställas trots att beslutet att
            avlägsna de bosatta har överklagats. För att stoppa avlägsnandet
            måste verkställigheten inhiberas separat. Med tanke på vilka konsekvenser
            avlägsnande enligt detta lagförslag har för de enskilda som berörs
            av det och hur utsatt den gruppen är så anser Vänsterpartiet att
            rättsskyddet behöver stärkas i detta avseende genom att verkställigheten
            automatiskt inhiberas vid överklagan av beslutet. Regeringen ska
            återkomma med förslag om att verkställigheten inhiberas automatiskt
            vid överklagan av beslutet. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-VQHh5StLdWTyhyvthcZYLU">
              Nooshi Dadgostar (V)
            </item>
            <item xml:id="i-CxAbJWHQh9janYd1jqSjyV">
              Rossana Dinamarca (V)
            </item>
            <item xml:id="i-SDcordPp8kW5CSGscPzV96">
              Lotta Johnsson Fornarve (V)
            </item>
            <item xml:id="i-GUErsKz2kKyKkHhCjVRA4g">
              Maj Karlsson (V)
            </item>
            <item xml:id="i-RanLNkzPsvnBbYk63qqqR">
              Karin Rågsjö (V)
            </item>
            <item xml:id="i-W9NLekgptAvuzSndJ1Uik8">
              Linda Snecker (V)
            </item>
            <item xml:id="i-Er4qba32uWSgTq8xVYv9ZN">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
