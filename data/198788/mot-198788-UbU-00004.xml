<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-UbU-00004">
  <teiHeader>
    <fileDesc>
      <titleStmt>
        <title>med anledning av prop. 1987/88:95 om datapolitik  för statsförvaltningen</title>
        <author corresp="r-0 i-V193Sbzem4fs1MBp32cuww">av Göthe Knutson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:95 om datapolitik  för statsförvaltningen</title>
          <idno type="rdwebb">GB02Ub4</idno>
          <rs type="number">Ub4</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GB02Ub4/text</ref>
          <ref type="dokument_url_html">http://data.riksdagen.se/dokument/GB02Ub4</ref>
          <ref type="dokumentstatus_url_xml">http://data.riksdagen.se/dokumentstatus/GB02Ub4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-PD2sTsgqexfXSsbMGHnWNt"/>
        <correspContext corresp="i-PD2sTsgqexfXSsbMGHnWNt">
          <ref>Proposition 1987/88:95</ref>
        </correspContext>
        <correspAction xml:id="i-U98PkuayjJC2KH2omHpLDU" type="signed"/>
        <correspContext corresp="i-U98PkuayjJC2KH2omHpLDU">
          <note type="signatory" corresp="r-0"/>
          <note type="signatory" corresp="i-V193Sbzem4fs1MBp32cuww"/>
        </correspContext>
        <correspAction type="submission" xml:id="i-VtxdtMVYNySoqby3Pi2NZP">
          <date when="1988-04-05"/>
        </correspAction>
        <correspAction type="dismissal" xml:id="i-B7SkdKDqB6sGLj8dzqjigi">
          <date when="1988-04-06"/>
        </correspAction>
        <correspAction type="referral" xml:id="i-Vdv3t5csMiGC9HsEedYPrX">
          <date when="1988-04-07"/>
        </correspAction>
        <correspAction type="assigned" xml:id="i-7UMK2PJUped6trFHAi1zo8">
          <date when="2014-11-19"/>
          <time when="17:17:59"/>
        </correspAction>
        <correspContext corresp="i-7UMK2PJUped6trFHAi1zo8">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_ub_4/mot_198788_ub_4-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:Ub4
          </p>
          <p>
            av Göthe Knutson (m)
          </p>
          <p>
            med anledning av prop. 1987/88:95 om datapolitik för statsförvaltningen
          </p>
          <pb facs="riksdagen-motions-pdf/data/198788/mot_198788_ub_4/mot_198788_ub_4-001.pdf"/>
          <p>
            Motion till riksdagen 1987/88:Ub4
          </p>
          <p>
            av Göthe Knutson (m)
          </p>
          <p>
            med anledning av prop. 1987/88:95 om datapolitik för statsförvaltningen
          </p>
          <p>
            Regeringen föreslår att verksamheten Stockholms Datacentral för
            högre undervisning och forskning överförs till DAFA Data AB men
            utan att, som rimligt vore, DAFA Data AB betalar någon köpeskilling.
            I stället skall säljaren, alltså svenska staten, garantera köparen
            minst ca 90 milj. kr. som föreslås tagna av forskningsmedel. Denna
            summa kommer således att användas för annat än vad medlen är avsedda
            för. Motsvarande forskning kommer delvis att utebli. J ag föreslår
            i denna motion att riksdagen inte bör godkänna vad regeringen
            föreslagit i denna del av propositionen.
          </p>
          <p>
            Datacentralen bör avvecklas
          </p>
          <p>
            Det tunga namnet på myndigheten Stockholms datamaskincentral
            för högre undervisning och forskning är för länge sedan ersatt
            av förkortningen ”QZ”, vilket brukar uttydas ”Quality Zero”, en
            databranschbeteckning på service- nivå. Det är hög tid att lägga
            ned datacentralen QZ, som inte längre fyller någon funktion, liksom
            systemet KOM vilket tiden sprungit förbi. Anordningen att tvångsvis,
            mot kundernas egna önskemål, driva en myndighet med uppgiften
            att vara deras servicebyrå är ett administrativt missfoster, och
            har så varit så länge QZ funnits till. Att lika fullt anordningen
            kunnat fortleva så länge som till 1988 är ett instruktivt exempel
            på hur trögrörlig den statliga sektorn är att lägga ned också
            myndigheter som saknar existensberättigande. Men detta är alltså
            inte regeringens slutsats. Regeringen avser inte att lägga ner
            QZ, utan föreslår i stället att QZ bolagiseras. Det sker trots
            att datautveckling gjort de stora dataservicebyråerna urmodiga,
            även DAFA Data AB, och trots att det råder överkapacitet i branschen
            med svag lönsamhet som följd. DAFA Data AB lever helt på sitt
            SPAR-monopol.
          </p>
          <p>
            Misstaget begicks redan på 60-talet
          </p>
          <p>
            Historien om QZ blir inte sämre som pedagogiskt exempel av att
            den felaktiga administrativa konstruktionen på sin tid utarbetades
            av statens rationaliseringsorgan statskontoret över huvudet på
            dem vars databehand- lingsbehov skulle tillfredsställas: universitetet
            i Stockhom, Tekniska högsko-
          </p>
          <p>
            1 Riksdagen 1987/88. 3 saml. Nr Ub4
          </p>
          <pb facs="riksdagen-motions-pdf/data/198788/mot_198788_ub_4/mot_198788_ub_4-002.pdf"/>
          <p>
            lan, Karolinska institutet och FOA. Detta resulterade i den första
            stora dataskandalen, den s. k. A-maskinaffären. Statskontorets
            och dåvarande finansdepartementets utgångspunkt var att forskarna
            själva inte kunde tillåtas bestämma vilken typ och mängd databehandling
            de behövde. Statskontoret köpte därför avsiktligt en för liten
            dator av IBM:s fabrikat, den s.k. A-maskinen. För endast 3 milj.
            kr. mer kunde man i stället ha fått en tre gånger snabbare typ
            av CD:s fabrikat. Denna var ett slags dåtida superdator som blivit
            standard på många forskningsanstalter. Dess konstruktör, Cray,
            är för övrigt densamme som konstruerat dagens mest använda superdatortyp
            för forskning. Det finns ett exakt maximerat anslag för att köra
            på QZ:s A-maskin. Datorn och QZ:s service passade naturligtvis
            bra för vissa uppdrag. KTH:s flygtekniker var kända för att vara
            nöjda med QZ. Men totalanslaget var för litet för att ens belägga
            IBM-maskinen. Medan utländska kollegor körde sina universitetsdatorer
            dygnet runt utan byråkratisk, pedantisk kostnadsfördel- ning,
            fick stockholmsforskarna se hur QZ började dumpa sin överkapacitet
            till rent civila kunder. Forskarna fick givetvis ingen motsvarande
            rabatt, då de ju var låsta till att vara QZ-kunder. Denna prioritering
            finns kvar än i dag: så exempelvis använder försäkringsinspektionen
            QZ för rent administrativ databehandling, vilket slående illustrerar
            QZ:s vilsenhet när det gäller myndighetens existensberättigande.
            Forskare som ville ha pengar för att använda andra datortyper
            eller en annan datacentral än QZ fick avslag. På en institution
            gick det så långt att man sålde kompendier till studenterna, och
            med den inkomsten betalades datorkörningarna. Men denna handkassa
            måste hållas hemlig, för statskon- toret hade makt att via en
            särskild nämnd stoppa alla uppdrag som gick QZ förbi. Hellre ingen
            databehandling alls än databehandling vid sidan av monopolet QZ.
            Statskontorets felaktiga 60-talsplanering resulterade alltså i
            två misstag: Forskarna gick miste om en superdator. QZ kom till.
            Båda dessa korrigeras nu på senare delen av 80-talet, men bara
            delvis eftersom forskningsdatanäten undantas. Regeringen vill
            där permanenta nyss beskrivna situation: hellre inga akademiska
            datanät alls än datakommunicering vid sidan av DAFA Data AB och
            dess system KOM (eller super-KOM). Där skall monopolet vara kvar
            till, enligt min mening, stor skada för alla forskare. Forskarna
            hade rätt på 60-talet. Statskontoret hade fel. Misstaget har stått
            Sverige dyrt; vi ställdes vid sidan av den datalogiska forskningen
            i tio år. Men alla forskare fick nackdelar, också de som bara
            körde rena beräkningar. Och att denna tid inte blev längre är
            minidatorernas förtjänst. Forskarna började — KTH:s elsektion
            var först — med stor fingerfärdighet skaffa egna smådatorer utan
            att statskontoret eller QZ kunde hindra det. KTH:s elsektions
            första dator rubricerades exempelvis ”mätinstrument” för att kringgå
            bestämmelserna. Det illustrerar väl det hårda omdömet att QZ var
            och är ett administrativt missfoster. På ett principiellt plan
            skedde en korrigering redan i 1979 års dataproposi- tion. Det
            är användarna som skall bestämma, inte en central expertis.
          </p>
          <p>
            Mot. 1987/88 Ub4
          </p>
          <pb facs="riksdagen-motions-pdf/data/198788/mot_198788_ub_4/mot_198788_ub_4-003.pdf"/>
          <p>
            Hackers och datasekretessen
          </p>
          <p>
            Studenter och hemlig militär forskning har aldrig passat ihop.
            Det är än i dag gåtfullt hur den dåvarande FOA-ledningen kunde
            godta den administrativa konstruktionen i QZ. Det hände exempelvis
            att en FOA:s skivminnesdisk med hemliga koder stals. Två veckor
            senare återfanns den placerad på en hylla i QZ:s arkiv. Helt nya
            koder måste kontrueras, ett enormt arbete. Hackers har härjat
            på QZ liksom på alla universitetsdatacentraler. En bolagisering
            till DAFA Data AB bara ökar hopblandningen av datamiljöer som
            borde hållas fullständigt åtskilda, inte bara datormässigt utan
            i all synnerhet organisatoriskt.
          </p>
          <p>
            Fel använda forskningspengar
          </p>
          <p>
            Nu anser regeringen det vara rättvist att dessa forskares forskningsanslag
            skall bekosta QZ:s nedläggning. Det är som om grundforskningen
            skulle ha betalat avvecklingen av Marviken eller Stålverk 80.
            Det organ som borde finansiera QZ:s avveckling vore statskontoret.
            I pedagogiskt syfte, så att det står klart för alla att administrativa
            missfoster kostar att avveckla lika väl som industriella. Men
            varför skall det kosta hela 90 milj. kr.? Någon särskild kalkyl
            synes inte finnas. Den borde i så fall ha varit redovisad i propositionen.
            Det mest närliggande svaret är väl att det är det pris DAFA Data
            AB betingat sig för att låta avvecklingen ske i tysthet. Men nu
            samarbetar statskontoret och DAFA Data AB i något slags koncern,
            fastän en myndighet och ett aktiebolag inte borde kunna detta,
            så statskontoret är också inblandat.
          </p>
          <p>
            Personalen är efterfrågad
          </p>
          <p>
            Det råder stor brist på datapersonal i Storstockholm. Om staten
            inte ens i detta fall kan förmå sig att uppmana den myndighetsanställda
            QZ-persona- len att söka nya jobb lär det aldrig komma att ske.
            Propositionstexten tyder snarast på att tanken aldrig föresvävat
            regeringen. Den statliga sektorn har expanderat så länge och ihärdigt
            att det förefaller vara glömt att staten faktiskt har en rutin
            för att lägga ned myndigheter: att sätta tjänster över stat. Gången
            blir då följande: Steg 1: QZ inför omedelbart anställningsstopp.
            Steg 2: Samtliga kunder uppmanas söka sig till andra dataservicebyråer.
            Steg 3: Samtliga QZ-anställda uppmanas söka nya arbeten på den
            öppna marknaden. Steg 4: Ett visst datum, förslagsvis 1 juli 1989,
            upphör myndigheten QZ. Steg 5: Från denna dag sätts alla återstående
            tjänster över stat med tjänstgöringsskyldighet beroende på tjänsteinnehavarnas
            lämplighet i universitetet, KTH och FOA. Steg 6: Resterande del
            av QZ:s bo övertas av FOA, som ju delar kontors- byggnad med QZ.
          </p>
          <p>
            Mot. 1987/88 Ub4
          </p>
          <pb facs="riksdagen-motions-pdf/data/198788/mot_198788_ub_4/mot_198788_ub_4-004.pdf"/>
          <p>
            Steg 7: FOA avvecklar under en treårsperiod vad som den 1 juli
            1989 återstår av de resterande servicebyråavtalen, säljer datorerna,
            arkivlägger QZ:s handlingar osv. Jag föreslår att FOA äskar ett
            särskilt anslag inför budgetåret 1989/90 för denna avveckling.
            Det är uppenbart att detta anslag kommer att understiga de 90
            milj. kr. som regeringen avser skänka DAFA AB, plus de övriga
            oredovisade kostnaderna.
          </p>
          <p>
            Övertalighet
          </p>
          <p>
            Det är naturligtvis möjligt att några QZ-anställda blir övertaliga,
            men det räknar också regeringen med i sitt alternativ. I andra
            handlingar som hör till ärendet, man av någon anledning inte bilagts
            propositionen, nämns att tjugo personer beräknas bli förtidspensionerade
            eller få högskoleanställning. Härvidlag föreligger ingen skillnad
            mellan mitt och propositionens förslag. Regeringen anmäler inte
            vilka kostnader som uppkommer. Enligt min mening är det rimligare
            och för staten mer ekonomiskt att sätta dessa tjugo tjänster över
            stat med tjänstgöringsskyldighet i exempelvis FOA, än att förtidspensionera
            tjänsteinnehavarna.
          </p>
          <p>
            Olaglig bolagisering
          </p>
          <p>
            Svenska staten innehar upphovsmannarätten till ett antal datorprogram,
            exempelvis systemet KOM. Jag anser inte att denna lagligen kan
            bolagiseras. Däremot kan DAFA Data AB få teckna äganderättsavtal,
            vilket dock inte bör vara med ensamrätt. Nät för kommunicering
            mellan forskare är ett viktigt område, som QZ hittills försökt
            monopolisera. Det har skett genom att QZ ställt krav på ensamrätter
            av olika slag, exempelvis på så sätt att utländska forskarnät
            endast varit åtkomliga via QZ:s system KOM. Rege- ringen föreslår
            nu att DAFA Data AB får något slags monopoliserad grindvaktsfunktion,
            där svenska forskare får välja mellan att antingen gå via KOM
            till hög kostnad, eller avstå från internationella datanätskontakter.
            Detta bör riksdagen inte acceptera. Tvärtom strider det mot huvudriktlin-
            jen att dataanvändningen skall ordnas på det sätt användaren finner
            bäst. Detta stod redan i 1979 års dataproposition. Myndighetsutövning
            kan endast privatiseras med stöd av lag. Någon sådan är inte föreslagen.
            Lika fullt skall DAFA Data AB få tillstånds- och tillsynsfunktion
            för vetenskapliga datanät. Det strider mot regeringsformen. Också
            därför bör det upprättade avtalet underkännas. Det är 20 år för
            sent, så det är hög tid att äntligen låta envar högskola och envar
            forskare själva bestämma hur de vill databehandla och datakommuni-
            cera: med en egen persondator, på sin högskolas egen dator eller
            genom upphandling på den fria marknaden.
          </p>
          <p>
            Mot. 1987/88 Ub4
          </p>
          <pb facs="riksdagen-motions-pdf/data/198788/mot_198788_ub_4/mot_198788_ub_4-005.pdf"/>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen a.
            avslår förslaget att överlåta verksamheten vid Stockholms Data-
            maskincentral för högre undervisning och forskning till DAFA Data
            AB, b. avslår förslaget att finansiera denna överlåtelse med medel
            avsedda för forskning, 2. att riksdagen som sin mening ger regeringen
            till känna, att ifrågavarande myndighetsverksamhet bör avvecklas
            enligt de riktlin- jer som anges i motionen.
          </p>
          <p>
            Stockholm den 5 april 1988
          </p>
          <p>
            Göthe Knutson (m)
          </p>
          <p>
            Mot Ub4
          </p>
          <p>
            - 1987/88
          </p>
          <pb facs="riksdagen-motions-pdf/data/198788/mot_198788_ub_4/mot_198788_ub_4-006.pdf"/>
          <pb facs="riksdagen-motions-pdf/data/198788/mot_198788_ub_4/mot_198788_ub_4-007.pdf"/>
          <pb facs="riksdagen-motions-pdf/data/198788/mot_198788_ub_4/mot_198788_ub_4-008.pdf"/>
          <p>
            gotab Stockholm 1988 14987
          </p>
        </div>
      </div>
    </body>
  </text>
</TEI>
