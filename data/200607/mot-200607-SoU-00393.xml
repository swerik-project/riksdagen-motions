<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00393">
  <teiHeader>
    <fileDesc>
      <titleStmt>
        <title>Läkemedelsfrågor</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkemedelsfrågor</title>
          <idno type="rdwebb">GU02So393</idno>
          <rs type="number">So393</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So393/text</ref>
          <ref type="dokument_url_html">http://data.riksdagen.se/dokument/GU02So393</ref>
          <ref type="dokumentstatus_url_xml">http://data.riksdagen.se/dokumentstatus/GU02So393</ref>
          <ref type="doc">http://data.riksdagen.se/fil/D00ED3C7-5611-4E58-BC73-BD4BAF5836A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7g3Lb8CmEDZBcjd93LYSMs" type="signed"/>
        <correspContext corresp="i-7g3Lb8CmEDZBcjd93LYSMs">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-CLb9e23QYb3ceBRjjZrbjd" type="referral">
          <date when="2006-11-07"/>
        </correspAction>
        <correspAction xml:id="i-TsnQT4qoKBxzfBAxYxgSCr" type="dismissal">
          <date when="2006-11-07"/>
        </correspAction>
        <correspAction xml:id="i-U35foSMFvCzPkCNme9sw94" type="numbering">
          <date when="2006-11-02"/>
        </correspAction>
        <correspAction xml:id="i-L1jKtFoEMaw9QpMWLwxJXp" type="submission">
          <date when="2006-10-31"/>
        </correspAction>
        <correspAction xml:id="i-6TuceEr5HcpEUmiHy8F2Hp" type="transfer">
          <date when="2006-10-31"/>
        </correspAction>
        <correspAction xml:id="i-Fjos48NZxtUg7AXbi21uwn" type="assigned"/>
        <correspContext corresp="i-Fjos48NZxtUg7AXbi21uwn">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-Nsy3pk5VMDY7CQNNT1otXL" type="TOC">
          <head xml:id="i-6X39echG2V8PPYTiBK7dtS">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Apoteket 3
            </item>
            <item>
              5 Äldre och läkemedel 4
            </item>
            <item>
              6 Kvinnor, män och läkemedel 5
            </item>
            <item>
              7 Gratis receptbelagda läkemedel för barn 6
            </item>
            <item>
              8 Vaccin mot livmoderhalscancer 6
            </item>
            <item>
              9 Biverkningar 7
            </item>
            <item>
              10 Marknadsföring 8
            </item>
            <item>
              11 Svenskt läkemedelsföretag för tillverkning av generika 8
            </item>
          </list>
        </div>
        <div type="motProposal" subtype="förslag">
          <head xml:id="i-4sfT5UbLJ9sdus7eF3rU9P">
            2 Förslag till riksdagsbeslut
          </head>
          <list style="ol">
            <item xml:id="i-DPm9VcuWjKS1VVSnCRAN5i">
              Riksdagen tillkännager för regeringen som sin mening vad i motionen
              anförs om stärkandet av den producentoberoende läkemedelsinformationen.
            </item>
            <item xml:id="i-QtsNVawPipXKPQbE4rLybm">
              Riksdagen tillkännager för regeringen som sin mening vad i motionen
              anförs om utveckling och långsiktig finansiering av Nätverket
              för läkemedelsepidemiologi (Nepi).
            </item>
            <item xml:id="i-A9PxX4z83kzSaorC5DXF8Y">
              Riksdagen tillkännager för regeringen som sin mening vad i motionen
              anförs om att apoteksmonopolet ska behållas.
            </item>
            <item xml:id="i-Rna6k3u5Jc152yqao9fP3y">
              Riksdagen tillkännager för regeringen som sin mening vad i motionen
              anförs om att Läkemedelsverket ej ska godkänna läkemedel som inte
              provats ut på äldre.
            </item>
            <item xml:id="i-T2kPxYEeFzZ6KmMHvHHjtG">
              Riksdagen tillkännager för regeringen som sin mening vad i motionen
              anförs om att en utredning bör tillsättas med uppdrag att hitta
              en lösning för hur ett nationellt vaccinationsprogram mot humant
              papillomvirus bäst ska organiseras.
            </item>
            <item xml:id="i-RLCnihvZCJn7cBrqDxQJXX">
              Riksdagen tillkännager för regeringen som sin mening vad i motionen
              anförs om uppföljning och utveckling av biverkningsrapportering.
            </item>
            <item xml:id="i-Kh5xWWqhC81b9kAs4H3jJn">
              Riksdagen tillkännager för regeringen som sin mening vad i motionen
              anförs om att utreda möjligheterna till ett statligt läkemedelsföretag
              för generika.
            </item>
          </list>
        </div>
        <div type="motContent">
          <head xml:id="i-2PSNaWejuVCYxEk7tVorRB" type="h1">
            Läkemedelsfrågor
          </head>
          <head xml:id="i-FmUmHBkhYAMSXb4iExBRjm" type="h1">
            3 Inledning
          </head>
          <p xml:id="i-5C6QuLJQ75eqwAoGEyxH7M">
            I dag är det nästan otänkbart att förstå vilka konsekvenser en
            bakteriell infektion hade innan antibiotikan kom. Under de senaste
            femtio åren har mängder av nya läkemedel kommit att revolutionera
            hälso- och sjukvården. I många fall har läkemedel inneburit skillnaden
            mellan liv och död. Men alla läkemedel har inte inneburit fördelar
            för patienten. I flödet av nya läkemedel och utsikterna för industrin
            att tjäna pengar har produkter tagits fram som gett biverkningar
            och beroendeproblem. Exempel på läkemedel som kan innebära en
            risk för ohälsa är lugnande läkemedel som kan ge upphov till beroende.
          </p>
          <p xml:id="i-3eqfBRfyiWEcpKuSRPBDHZ">
            Vi kan konstatera att läkemedel är en stor tillgång för bot,
            lindring och ökat välbefinnande hos många människor, men de kan
            även innebära vissa risker. Därför anser vi att det är av största
            vikt att marknadskrafterna inte tillåts råda oreglerat utan att
            den producentoberoende forskningen, tillsynen och informationen
            stärks som en betydelsefull motvikt. Vi anser därför att det bör
            utredas hur den producentoberoende forskningen, tillsynen och
            information till befolkningen kan stärkas. En sådan utredning
            bör särskilt beakta hur organisationer som, t.ex. Kilen, Konsumentverket
            och Apoteket AB kan utvecklas och stärkas. Detta bör riksdagen
            som sin mening ge regeringen till känna.
          </p>
          <p xml:id="i-Hnzt1Y99xeCwJiEuqGURgK">
            Konsumentinstitutet Läkemedel och Hälsa (Kilen) som nämnts ovan
            grundades 1992, redan då med 17 års erfarenhet av arbete med personer
            som drabbats av läkemedelsbiverkningar.
          </p>
          <p xml:id="i-NKb4tKSAnVjx62ezNkMkqm">
            Kilens arbete har två inriktningar. Den ena är att ge råd, stöd
            och behandling för människor drabbade av läkemedelsberoende och
            andra biverkningar. Den andra att sprida kunskaper om läkemedel
            och läkemedelsbiverkningar.
          </p>
          <p xml:id="i-7x2ZHmgWRWgTyLRNfCb7Ai">
            Förutom en tidvis mycket omfattande föreläsnings- och utbildningsverksamhet
            har Kilen under åren arrangerat ett flertal större konferenser.
            1995 arrangerades den första konferensen om Läkemedelsberoende
            i ett nordiskt perspektiv, som sedan kom att följas av ytterligare
            tre konferenser på temat i olika nordiska länder.
          </p>
          <p xml:id="i-2qPL9DtgBZJEjkrZr6HPGT">
            Kilens arbete är särskilt betydelsefullt i vårt moderna samhälle
            där läkemedelsindustrin satsar enorma belopp på reklam för att
            försöka få oss att konsumera mer läkemedel. Det behövs oberoende
            röster så att det inte enbart blir det kommersiella intresset
            som styr läkemedelsanvändningen. Därför har Vänsterpartiet i budgetförhandlingarna
            med den tidigare socialdemokratiska regeringen värnat anslagen
            till Kilen.
          </p>
          <p xml:id="i-CMaa4bo4h4aw3M8LzNr2Fk">
            Kilens anslag har flera år varit hotade. Därför behöver vi hitta
            en permanent lösning för hur Kilens finansiering ska kunna säkras.
            Vänsterpartiet föreslår därför att Kilens verksamhet ska införlivas
            i Konsumentverket. För detta ändamål avsätter vi 3 miljoner i
            Vänsterpartiets motion för utgiftsområde 18 Samhällsplanering,
            bostadsförsörjning och byggande samt konsumentpolitik.
          </p>
          <p xml:id="i-SfHU7n7y5uQuR11mpGFZJs">
            Vi menar också att Nätverk för läkemedelsepidemiologi (Nepi),
            vilken har en viktig funktion för den långsiktiga epidemiologiska
            forskningen om läkemedel, bör stärkas och utvecklas och att regeringen
            bör ges i uppdrag att se över Nepis långsiktiga finansiering.
            Detta bör riksdagen som sin mening ge regeringen till känna.
          </p>
          <head xml:id="i-YY8Vkwjh8mW4rUxn9PiCZt" type="h1">
            4 Apoteket
          </head>
          <p xml:id="i-8mdLy59jLeokgPXmxALzDa">
            Apoteket är idag statligt ägt och har ensamrätt att sälja läkemedel.
            Ensamrätten gäller både receptbelagda och receptfria läkemedel
            och verksamheten regleras dels av lagen (1996:1152) om handel
            med läkemedel, dels av ett särskilt verksamhetsavtal med staten.
          </p>
          <p xml:id="i-PRap3KovopZJ9RLJ9cqwvN">
            De senaste åren har frågan om ett avskaffande av apoteksmonopolet
            väckts från framför allt borgerligt håll. Den borgerliga regeringen
            aviserar nu i budgetpropositionen att den har för avsikt att avreglera
            monopolet och därmed göra det möjligt för privata företag att
            driva apoteksverksamhet.
          </p>
          <p xml:id="i-VYvc96LTy5iKgzv8s4JwCX">
            Vänsterpartiet är mycket kritiskt till en sådan utveckling. Apoteksmonopolet
            är en garanti för låga och enhetliga priser i hela landet och
            för att kommersiella intressen inte sätts framför hälsan. Med
            privata apotek förs ett vinstintresse in som riskerar att innebära
            att den privata apotekaren inte rekommenderar det mest verkningsfulla
            läkemedlet, utan det mest lönsamma. Detta är olyckligt för den
            som köper läkemedlet, men också för staten och landstingen som
            får betala mer i form av läkemedelssubventioner.
          </p>
          <p xml:id="i-M1eCUefLDJnjPM7JsduWAR">
            Läkemedel är inte som vilken vara som helst på en marknad utan
            dessa varor utgör ofta en helt avgörande del i den medicinska
            behandlingen av sjukdomar. Läkemedelskonsumenten har också ett
            betydande informationsunderläge i förhållande till apotekaren.
            Konsumenten har liten eller ingen som helst möjlighet att ifrågasätta
            apotekarens rekommendationer eftersom de allra flesta saknar den
            nödvändiga medicinska kompetensen för en sådan bedömning.
          </p>
          <p xml:id="i-SGUeRTHcCd4C3PsRqTnShb">
            Avregleringarna av Posten, SJ och elmarknaden är också någonting
            som man bör dra sig till minnes i sammanhanget. Innan dessa beslut
            antogs så menade man att en ökad konkurrens ska leda till att
            konsumenterna gynnas och det ska bli bättre för alla. Resultatet
            ser vi idag när många människor är besvikna och frustrerade över
            att löftena visade sig tomma. I stället har vi fått krångliga
            system, ökade priser och dålig service. Att apoteket som spelar
            en livsavgörande roll för många människor ska gå samma öde till
            mötes är en skrämmande tanke.
          </p>
          <p xml:id="i-6sex7QfgRkij1nJUHkNqHU">
            Därför bör apoteksmonopolet behållas. Detta bör riksdagen som
            sin mening ge regeringen till känna.
          </p>
          <head xml:id="i-T3kQLYByEVMXnLp2cJgeJv" type="h1">
            5 Äldre och läkemedel
          </head>
          <p xml:id="i-NpdhkYSYpHaxmdfMBoEUCh">
            Den befolkningsgrupp som konsumerar mest och flest läkemedel
            är äldre. Grunden till detta är självfallet den ökade ohälsa som
            kommer med åren, men det är inte förklaringen till all förskrivning.
            Till viss del beror den höga konsumtionen på brister i läkemedelsgenomgångar
            och svårigheten att sätta ut läkemedel till skillnad mot lättheten
            att sätta in läkemedel. Detta är allvarligt mot bakgrund av att
            äldre är mer känsliga för läkemedel och i högre grad har t.ex.
            ökad fallrisk i samband med medicinering. Enligt Läkemedelsverket
            rapporterades flest antal biverkningar i åldersgruppen 6180 år,
            29 procent av 3 585 rapporter 2003.
          </p>
          <p xml:id="i-51soxD4CnoHHSXbyBCC5aq">
            Trots att den befolkningsgrupp som konsumerar mest och flest
            läkemedel är äldre över 80 år så utprovas sällan eller aldrig
            läkemedel på äldre. Det innebär att när läkemedelsföretagen redovisar
            biverkningar så grundar sig den redovisningen oftast på läkemedelsprövningar
            som är utförda på yngre och på personer i medelåldern. Samtidigt
            vet vi att äldres kroppar ofta är skörare och att de därför drabbas
            i mycket högre grad av biverkningar än yngre och medelålders personer,
            ett faktum som inte redovisas i Fass och som inte uppmärksammas
            tillräckligt i läkarutbildningen. Vi menar att läkemedel i högre
            utsträckning måste provas ut på äldre då de i stor utsträckning
            konsumeras av äldre, att Läkemedelsverket inte ska godkänna läkemedel
            som enbart provats ut på yngre och medelålders. Detta bör riksdagen
            som sin mening ge regeringen till känna.
          </p>
          <p xml:id="i-LHmWkQ73NNdDFxQBa99GTe">
            En rapport från Socialstyrelsen 2005 visar att det finns stora
            kvalitetsbrister vad gäller äldres läkemedelsanvändning. Det brister
            i uppföljningen av kvalitet och säkerhet som inte sker tillräckligt
            kontinuerligt. En studie från Jönköping, omfattande 3 705 personer
            i äldreboende, visade att de äldre hade i medeltal 10 preparat
            per person och att fyra av fem personer hade någon form av psykofarmaka.
            Nästan var tredje hade dessutom tre eller fyra olika psykofarmaka
            samtidigt. Vad som var särskilt anmärkningsvärt var att var femte
            äldre hade ett preparat som man bör undvika att ge till äldre
            patienter.
          </p>
          <p xml:id="i-3GTPTvrwzeXxPA67goLZkY">
            Mot den bakgrunden är det glädjande att den nationella utvecklingsplanen
            för äldreomsorgen som Vänsterpartiet tog fram i samarbete med
            den socialdemokratiska regeringen innehåller viktiga satsningar
            på bland annat läkemedelsgenomgångar för äldre. Det finns dock
            anledning att fortsätta att följa utvecklingen på området mycket
            noga.
          </p>
          <head xml:id="i-C8m1F3oF6zDCZ5CjqYp724" type="h1">
            6 Kvinnor, män och läkemedel
          </head>
          <p xml:id="i-Hc5foaTk2C3VxjAKTpmSPx">
            Det har länge varit regel att de flesta läkemedel företrädesvis
            utprovats på friska unga män trots att både könen föreskrivits
            preparatet. Den trenden har vänt, men det finns fortfarande vissa
            brister och regeringen gav därför Läkemedelsverket i uppdrag att
            se över läkemedlen utifrån ett genusperspektiv.
          </p>
          <p xml:id="i-8SMKB2qysXSHFn4MMahfvj">
            Läkemedelsverket menar i sin rapport att det finns betydande
            mytbildning på detta område. Verket konstaterar att kvinnor numera
            deltar i kliniska prövningar i lika stor utsträckning som män.
            Det skulle strida mot gällande bestämmelser att godkänna ett läkemedel
            som ska användas av både kvinnor och män, men som bara har testats
            av det ena könet. Vidare menar man att skillnaderna i läkemedelseffekt
            och biverkningar är mycket små mellan kvinnor och män. Skillnaderna
            är oftast större mellan olika åldersgrupper.
          </p>
          <p xml:id="i-3qVqy3xjA1iF22FAzTC6VU">
            Det är bra att jämställdheten ökat när det gäller utprovning
            av läkemedel, men det finns ett område som behöver studeras djupare.
            I de kliniska studierna återspeglar andelen män och kvinnor förekomsten
            av sjukdomen i populationen som helhet. För en sjukdom som anses
            vanligare bland kvinnor är det sålunda fler kvinnor i studien
            och vice versa. Här kan det uppstå vissa problem när det ibland
            föreligger felaktiga uppfattningar om en sjukdoms förekomst hos
            ett av könen. Till exempel är kvinnors hjärtsjukdomar ofta underdiagnosticerade
            samt uppkommer i högre ålder än för män. Om dessa fakta inte beaktas
            kommer läkemedel fortfarande att tas fram utifrån mansdominerad
            studie, vilket kan vara till kvinnors nackdel. Vi menar att det
            finns motstridiga signaler när det gäller frågan om kön och läkemedel,
            och det finns all anledning att fortsättningsvis följa denna fråga
            mycket noga.
          </p>
          <p xml:id="i-9Nqt7GwK7psVG3LpNEHepD">
            I Socialstyrelsens rapport Jämställd vård? konstaterar man att
            många läkemedel förskrivs i högre grad till kvinnor än till män.
            Det handlar framför allt om läkemedel mot depression och psykisk
            ohälsa samt smärta. Kostnaderna för läkemedel är totalt sett högre
            för kvinnor, men mäns kostnader är högre sett till varje enskilt
            recept. Det innebär inte att männens läkemedelsbehandling håller
            en högre kvalitet men, som Socialstyrelsen skriver, det ställer
            viktiga frågor om förskrivningen sett ur ett samhällsekonomiskt
            och könsmässigt perspektiv. En del av läkemedelsområdet där traditionella
            könsroller är mest synliga är läkemedelsreklamen. Ett exempel
            är reklamen för antidepressiva läkemedel som utformats så att
            kvinnor framställs som deprimerade och känslosamma till skillnad
            från männen som behöver läkemedlen för att orka arbeta.
          </p>
          <head xml:id="i-RgNitMBoJJ4omWeoFmS9yz" type="h1">
            7 Gratis receptbelagda läkemedel för barn
          </head>
          <p xml:id="i-VGtzWRdmfAk4EcrMv4vmj6">
            Ingen har hittills intresserat sig för att undersöka om det finns
            barn som av ekonomiska skäl inte får tillgång till medicinering
            som de har behov av. Däremot finns det ett antal studier som visar
            att vuxna själva avstår från nödvändig behandling av ekonomiska
            skäl. I Folkhälsoinstitutets rapport Hälsa på lika villkor från
            2006 finns det uppgifter om att sex procent av kvinnorna och männen
            avstått från att köpa medicin som de fått på recept. Den större
            andelen av dem som avstod var kvinnor bland låginkomsttagarna,
            de som saknade kontantmarginal eller har varit i ekonomisk kris.
            Av detta kan man dra slutsatsen att det finns hushåll som lever
            på så små marginaler att även nödvändiga insatser som läkemedel
            utfärdade på recept avstås av ekonomiska skäl. Den vanligaste
            orsaken till att barn ordineras läkemedel är infektioner. Det
            som ordineras då är i första hand antibiotika. Andra sjukdomar
            som dominerar föreskrivningen av läkemedel bland barn är astma
            och allergi. För att ge ett exempel så drabbas 20 procent av alla
            barn i Sverige av öroninflammation minst en gång innan ett års
            ålder, och ca hälften har drabbats innan fyra års ålder. Läkemedelskostnader
            är alltså en realitet för de flesta barnfamiljer och naturligtvis
            tyngst att bära för dem med små ekonomiska marginaler.
          </p>
          <p xml:id="i-XmMxRaMwxKHzGLRNgLPxRz">
            Rädda Barnen har i en rapport visat att barn som lever under
            knappa ekonomiska förhållanden har en sämre hälsa än andra barn.
            Som ett led att stärka dessa barns situation föreligger det behov
            att införa ett system som ger gratis receptfria läkemedel för
            barn under 19 år. För att finansiera detta anslår Vänsterpartiet
            430 miljoner kronor om året från 2008.
          </p>
          <head xml:id="i-WJYm3hzQak2E9PPZBcBjpy" type="h1">
            8 Vaccin mot livmoderhalscancer
          </head>
          <p xml:id="i-KXAgspJX3Rhsn78d92kajq">
            Livmoderhalscancer är den näst vanligaste cancerformen bland
            kvinnor i världen. I Sverige kallas alla kvinnor över 23 år till
            screening. På så sätt kan man upptäcka cellförändringar tidigt
            och sätta in effektiv behandling. Genom dessa åtgärder är antalet
            fall av livmoderhalscancer begränsade i Sverige, men ca 450 kvinnor
            per år insjuknar ändå. 35 procent av dessa dör inom fem år, vilket
            är en avsevärt högre andel jämfört med bröstcancer. De flesta
            av dessa kvinnor har avstått från att delta i screeningprogrammet.
          </p>
          <p xml:id="i-FJMuJTGNvfv2po7R2rComg">
            Livmoderhalscancer orsakas av ett virus kallat humant papillomvirus
            (HPV). Viruset sprids genom sexuell kontakt och de allra flesta
            som är sexuellt aktiva exponeras för viruset under sin livstid.
            Infektionen ger som regel inga symptom och läker ut av sig själv.
            Det finns ca 100 olika typer av HPV.
          </p>
          <p xml:id="i-AdPtgTH25PWMPKxoDWYUq7">
            Två olika läkemedelsföretag har nu tagit fram var sitt vaccin
            mot de två virustyper som orsakar flest fall av livmoderhalscancer
            (ca 70 procent). Detta är goda nyheter och ger en möjlighet att
            ytterligare minska antalet fall av livmoderhalscancer.
          </p>
          <p xml:id="i-YSqWvYWoGvJJF2fURZnkdT">
            För att ge bästa möjliga effekt bör vaccinet sättas in före sexdebuten.
            En praktisk lösning skulle kunna vara att kommunerna tog in det
            i sina barnvaccinationsprogram. En sådan lösning har dock problem
            eftersom de nya vaccinerna är mångdubbelt dyrare jämfört med andra
            barnvaccin. Det är också landstingen som får de hälsoekonomiska
            vinsterna genom minskade kostnader för cancerbehandling och screeningprogram.
            Det finns också ett värde i att få en så stor täckningsgrad som
            möjligt eftersom man då på sikt helt kan utrota virustyperna.
            Därför finns det behov av att hitta en nationell och långsiktig
            lösning för hur ett vaccinationsprogram skulle kunna läggas upp.
          </p>
          <p xml:id="i-DpCHkn8WDRsrwTQq8qXs6a">
            Därför bör en utredning tillsättas med uppdrag att hitta en långsiktig
            lösning för hur ett nationellt vaccinationsprogram mot humant
            papillomvirus bäst ska organiseras. Detta bör riksdagen som sin
            mening ge regeringen till känna.
          </p>
          <head xml:id="i-9JxCiagC5wDvvi5TYGHz9n" type="h1">
            9 Biverkningar
          </head>
          <p xml:id="i-9y18ZoGeaCFMgpeCkzec8">
            Reglerna för rapportering av läkemedelsbiverkningar omfattar
            verksamheter och utövare inom hälso- och sjukvården. Det som skall
            rapporteras enligt denna skyldighet är för samtliga läkemedel:
          </p>
          <list style="ul">
            <item xml:id="i-AgHmCSkHViJYyLgzb6Trec">
              dödsfall
            </item>
            <item xml:id="i-Tmjav3aFkML2q2EMqirGFb">
              livshotande reaktioner
            </item>
            <item xml:id="i-9GZoeKbHLxj2Ef8KQQg6cu">
              biverkningar som leder till permanent skada eller långvarig funktionsnedsättning
            </item>
            <item xml:id="i-SrdAhMPPtWDV4wXDExxv94">
              biverkningar som leder till sjukhusvård, eller förlängning därav
            </item>
            <item xml:id="i-S33Pesz9YHDijtX9DSZL3b">
              nya oväntade biverkningar och interaktioner.
            </item>
            <item xml:id="i-HyWPAfg8hds9h4bRmDN9F7">
              biverkningar som tycks öka i frekvens eller allvarlighetsgrad
            </item>
          </list>
          <p xml:id="i-LX8AZ3J4sak9RaRfZ2GYUE">
            Däremot behöver banala biverkningar av äldre läkemedel inte rapporteras.
            Denna sista mening är enligt vår mening viktig att pröva, inte
            minst mot bakgrund av att det finns undersökningar som visat att
            förskrivarna inte är särskilt följsamma vad gäller inrapportering
            av biverkningar. Vi tror att det finns stora mörkertal vad gäller
            biverkningar och att även de s.k. banala biverkningarna är av
            värde att notera då dessa för patienten kan vara nog så allvarliga
            och besvärande.
          </p>
          <p xml:id="i-Wshef2GdqKdAt3CsDV7Dun">
            I samband med indragningen av läkemedlet Vioxx noterades det
            att svårigheter fanns att spåra patienter som fått detta preparat
            samtidigt som de drabbats av hjärtinfarkt eller stroke. Detta
            trots att Sverige har ett flertal väl fungerande register. Vi
            menar att det finns anledning att göra en ordentlig översyn av
            biverkningsregistreringen och möjligheten att, utan att riskera
            patientens integritet, spåra samband mellan sjukdom och läkemedel.
            En bred utredning bör tillsättas som förutom det redan nämnda
            också beaktar möjligheterna för patienterna att själva registrera
            biverkningar och möjligheten för apoteken att ingå i rapporteringskedjan.
            Detta bör riksdagen som sin mening ge regeringen till känna.
          </p>
          <head xml:id="i-FSBgTkHgXbjdAPLyniDjmE" type="h1">
            10 Marknadsföring
          </head>
          <p xml:id="i-2zBPkkEmrp73UhLurQJHse">
            Enligt en studie från Nepi är marknadsföring starkt pådrivande
            bakom en ökad försäljning av läkemedel. I dag är marknadsföringen
            huvudsakligen inriktad mot förebyggande läkemedel, läkemedel som
            är nya och dyra och som förväntas konsumeras under lång tid av
            en stor andel i befolkningen. Ur ett patient- och samhällsperspektiv
            är det förödande då kliniska studier pekar på att den ekonomiska
            och medicinska nyttan är större vid sekundär prevention, dvs.
            att motverka komplikationer vid sjukdom, till skillnad mot primär
            prevention som riktas till en frisk befolkning. Det ska dock inte
            förväxlas med vaccinationer som de facto har en effektiv primär
            prevention.
          </p>
          <p xml:id="i-BaxGWvr6xK1Yi6iHyXv1Mh">
            Exempel på risken med marknadsföring av läkemedel är att i dag
            marknadsförs inte de medicinskt effektivaste och samtidigt billigaste
            blodtryckssänkande läkemedlen över huvud taget, troligtvis för
            att en marknadsföring av dessa läkemedel skulle vara olönsamt
            för läkemedelsföretagen.
          </p>
          <head xml:id="i-6745LQp6RyNqbmNmattCTg" type="h1">
            11 Svenskt läkemedelsföretag för tillverkning av generika
          </head>
          <p xml:id="i-9eTw1Fxgd6jEawXd7o6Urq">
            I dag finns inga helt svenskägda läkemedelsföretag kvar, detta
            trots att Sverige har en stor kapacitet för att ha en konkurrenskraftig
            industri inom detta område som kräver hög kompetens på ett flertal
            områden.
          </p>
          <p xml:id="i-B7cHiZ6Q5wVcMSVfkh3DGv">
            En reform genomfördes under förra mandatperioden som innebar
            ett obligatoriskt utbyte av originalläkemedel till generika om
            inte särskilda skäl finns. Det har inneburit sänkta kostnader
            och ökad konkurrens till fördel för såväl samhället som den enskilda
            patienten. Detta tillsammans med parallellimporten har bidragit
            till att resursutnyttjandet effektiviserats på läkemedelsområdet.
            En fortsatt utveckling vore enligt vår mening att utforska möjligheterna
            för staten att etablera en egen generikatillverkning. Det skulle
            vara en liten del av en fortsatt satsning på att öka sysselsättningen,
            men också en garant för nationell kompetens inom läkemedelsområdet.
            Ett statligt generikaföretag skulle också kunna bidra till en
            ytterligare prispress på läkemedel. På lång sikt skulle ett sådant
            företag också kunna utgöra grunden i en inhemsk produktionskapacitet
            för framtagning av vaccin mot influensapandemier. Vänsterpartiet
            menar därför att regeringen bör ges i uppdrag att utreda möjligheterna
            till att etablera ett statligt företag för tillverkning av generiska
            läkemedel. Detta bör riksdagen som sin mening ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-4bE8GQEgbtcZwP6FJV1tAn" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-3rDYzPF4jP23sAvXhiQUJL" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-NS63SSKKXTzoh2EWBUXTTu" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-GBZafiVNcuYW6hH6cFqPTa" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-7hgVSbDVBCN2PstzpDpDKx" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-FM28W1eM5Sw7JCVsEZNAja" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-EMnFFfRQjgrPo9hM7ge4Ez" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
