<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-NU-01382">
  <teiHeader>
    <fileDesc>
      <titleStmt>
        <title>Kulturella och kreativa näringar</title>
        <author corresp="i-Evjo9hsKrPvb3KMyegAipb">av Cecilia Magnusson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1382 av Cecilia Magnusson (M)</title>
          <idno type="rdwebb">H2021382</idno>
          <rs type="number">1382</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H2021382/text</ref>
          <ref type="dokument_url_html">http://data.riksdagen.se/dokument/H2021382</ref>
          <ref type="dokumentstatus_url_xml">http://data.riksdagen.se/dokumentstatus/H2021382</ref>
          <ref type="docx">http://data.riksdagen.se/fil/BA40BC2A-FC67-45C2-8C81-EAA47398B553</ref>
          <ref type="pdf">http://data.riksdagen.se/fil/7A73B012-3916-463C-9968-B0EDFE2C2F7C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4ALXyYj531krW73KdoRtE7" type="signed"/>
        <correspContext corresp="i-4ALXyYj531krW73KdoRtE7">
          <note type="signatory" corresp="i-Evjo9hsKrPvb3KMyegAipb"/>
        </correspContext>
        <correspAction xml:id="i-GovfHyJDdjzjhphfiVbk53" type="submitted">
          <date when="2014-11-07"/>
          <time when="12:58:35"/>
        </correspAction>
        <correspAction xml:id="i-No5GdfGeddgFhvhwotrk1R" type="referred">
          <date when="2014-11-12"/>
        </correspAction>
        <correspAction xml:id="i-D4ZKQE6XzjZVw5bmNYVuVi" type="assigned">
          <date when="2016-05-11"/>
          <time when="13:34:56"/>
        </correspAction>
        <correspContext corresp="i-D4ZKQE6XzjZVw5bmNYVuVi">
          <ref type="assignedTo">Näringsutskottet</ref>
        </correspContext>
        <correspAction xml:id="i-3rABcu6DZG9k7xDqzzLhBX" type="behandlas_i"/>
        <correspContext corresp="i-3rABcu6DZG9k7xDqzzLhBX">
          <ref type="uppgift">2014/15:NU10</ref>
          <ref type="ref_dok_id">H201NU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU10</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XMCW4kFHi2GCGnv5SCpPns" type="motHeader">
        <div xml:id="i-YW7rVGLdx2GihbqprvWu91" type="motTitle">
          Motion till riksdagen 2014/15:1382 av Cecilia Magnusson (M) Kulturella
          och kreativa näringar
        </div>
      </div>
      <div xml:id="i-8hXytpG4r8zLqUmbnKM5J5" type="motBody">
        <div xml:id="i-4MWZ861nAKc5xQFE5hSzw4" type="TOC">
          <head xml:id="i-2hz8R5DbFoW3FLy5xPYFhx">
            Innehållsförteckning
          </head>
        </div>
        <div xml:id="i-9gj6jn43Hoq5RTrvgPtVsD" type="motProposal" subtype="förslag">
          <head xml:id="i-PNxrHxzCqxiLKrvYsWc4xo">
            Förslag till riksdagsbeslut
          </head>
          <list xml:id="i-gFdXHYP9muAV7vKdcXBVU" style="ol">
            <item xml:id="i-MMaWftLE33GRjixNyCtvHB">
              Riksdagen tillkännager för regeringen som sin mening vad som
              anförs i motionen om att även i fortsättningen främja utvecklingen
              av de kulturella och kreativa näringarna i Sverige.
            </item>
          </list>
        </div>
        <div xml:id="i-BbJiGYeU598fd5sYTFc7Kn" type="motContent">
          <head xml:id="i-VD6n6KPWo5tcVaEFq5yzbb" type="h1">
            Motivering
          </head>
          <p xml:id="i-KujjzmNthoK2bTQdhgb9QR">
            ”Det fanns en tid när man gjorde skillnad mellan miljöpolitik
            och ekonomisk politik. Idag vet man att dessa två hänger samman.
            Det samma kan sägas om kulturpolitik; en väl fungerande kulturell
            infrastruktur skapar grundläggande förutsättningar för jobb och
            tillväxt.” Orden är David Throsbys, professor vid Macquarie University
            i Sydney tillika rådgivare för Unesco och Världsbanken.
          </p>
          <p xml:id="i-MF56FiTF975F9tAsHj7yea">
            Kulturfrågan skall på ett mer systematiskt sätt lyftas in i ett
            ekonomiskt sammanhang kopplat till tillväxt och sysselsättning.
            Kulturen kommer med all säkerhet att inom tio år utvecklas till
            en variabel inom nationalekonomin, lika självklar som att dagens
            diskussion om framtidens företagande till stor del handlar om
            vikten av att nya industriella produkter är miljövänliga.
          </p>
          <p xml:id="i-NWwZUqddbSFGG4NTgPLDPa">
            År 2009 gav alliansregeringen organisationen Tillväxtanalys i
            uppdrag att definiera begreppet kulturella och kreativa näringar
            (KKN). Syftet var att skapa förutsättningar för befintligt statistiskt
            material som i förlängningen skulle kunna användas för mätningar.
            I praktisk tillämpning innebär Tillväxtanalys definition att till
            området kulturella – och kreativa näringar räknas verksamhet som
            har ett kulturellt och kreativt värde inom arkitektur, design,
            film och foto, konst, litteratur, media, idrott, mode, musik,
            måltid, scenkonst samt upplevelsebaserat lärande.
          </p>
          <p xml:id="i-6T2igk2NWQvHb4kKiCjpQx">
            Jobben är den stora och dominerande politiska frågan. De kulturella
            och kreativa näringarna utgör ungefär 5 procent av BNP enligt
            en från Framtidskommissionen presenterad rapport. Bedömningen
            är att denna sektor kommer att öka i betydelse.
          </p>
          <p xml:id="i-QA7WRguZBeqakzc2j5ZRqR">
            Alliansen har sedan propositionen Tid för Kultur (2009) på ett
            systematiskt och tydligt sätt arbetat med kulturens betydelse
            för tillväxt, jobb och sysselsättning. Jobbskatteavdrag, arbetslinjen
            och låga räntor har gjort att alla som jobbar fått mer pengar
            i plånboken.
          </p>
          <p xml:id="i-oyTgzgAEyWFLb97pAUNuo">
            Under 2013 omsatte turismen i form av konsumtion i Sverige cirka
            284 miljarder kronor. Turistnäringens förädlingsvärde var ca 87
            miljarder kronor och näringens andel av bruttonationalprodukten,
            BNP, 2,9 procent. Under 2013 var antalet i medeltal sysselsatta
            med turism drygt 173 000.
          </p>
          <p xml:id="i-ETxaS2kYLzqMTg7oxAEWk7">
            Den totala turistkonsumtionen i Sverige ökade med 3,9 procent
            under år 2013 jämfört med 2012. Sedan år 2000 (tidigast jämförbara
            statistik) har den totala turistkonsumtionen i Sverige ökat med
            drygt 75 procent. Exporten, det vill säga värdet av utländska
            besökares konsumtion i Sverige, har under motsvarande period ökat
            med nästan 145 procent.
          </p>
          <p xml:id="i-84zdRnpeoVKpcmD2b7gdDF">
            Alliansregeringen arbetar aktivt med att utveckla politiken avseende
            KKN. I september 2009 beslutade alliansregeringen att avsätta
            73 miljoner för att utveckla näringen.
          </p>
          <p xml:id="i-EiXpNEeugRQV5x2jD9vwjf">
            Från och med 2013 är KKN en del av främjandeverksamheten. Detta
            innebär att ambassader, Svenska Institutet, Business Sweden har
            ett nytt uppdrag att lyfta fram kulturella och kreativa näringar
            i sitt arbete. Det nordiska samarbetet, Kreanord, pågår till 2015
            och EU arbetar med programmet Kreativa Europa som syftar till
            att stärka och stödja de kulturella och kreativa näringarna. Inte
            minst kommer EU-programmet att erbjuda nya möjligheter och finansieringsformer
            för kulturella och kreativa företag. År 2013 satsade alliansregeringen
            60 miljoner kronor till hållbara turistdestinationer där KKN har
            en central roll för attraktionskraften.
          </p>
          <p xml:id="i-P4TxgiNcY5F3EVF65DzxF4">
            Rådgivning, entreprenörskap i konstnärliga utbildningar, kompetensutveckling
            och en rad stödfunktioner på de statliga myndigheterna har inrättats.
            Därutöver lanserade alliansregeringen 2012 en innovationsstrategi
            för hållbar utveckling och konkurrenskraft. I den påtalas bland
            annat vikten av att utveckla fungerande arbetsmodeller för kreativa
            verksamheter.
          </p>
          <p xml:id="i-65MipTXkmgFR9ST69Muquy">
            Rådet för kulturella och kreativa näringar föreslog nyligen i
            en rapport en utvidgad service till konst- och kulturföretagande.
            Detta bekräftar den bild vi fått i samtal med företagare inom
            KKN runt omkring i Sverige.
          </p>
          <p xml:id="i-QLNzMK5GJbYfus3bxdpU3z">
            Samtliga branscher inom KKN som vi moderater i kulturutskottet
            har granskat under våra resor visar på en ökad omsättning och
            ett ökat antal anställda över tid. Vi konstaterar att KKN utgör
            5 procent av BNP och omsätter uppskattningsvis 300 miljarder årligen.
            För att stärka denna utveckling bör en utredning tillsättas syftande
            till att stärka samarbetet näringsliv – humaniora – kultursektorn
            – nöjesindustrin.
          </p>
          <p xml:id="i-BhNDvZn4w25NPtfYnY6QEJ">
            Vi menar att ambitionen att satsa på KKN är viktig och bör konkretiseras
            i form av mätbara mål. Ett sådant mål kan vara 10 000 nya småföretag
            inom kultur- och turistbranschen år 2020.
          </p>
          <p xml:id="i-RbtARmzc5qnhwNcRueB8FZ">
            Satsningar på kulturell infrastruktur kommer inom en tioårsperiod
            sannolikt att vara en lika naturlig del av den ekonomiska politiken
            som miljötänkandet är idag. För att näringen skall fortsätta att
            utvecklas krävs bland annat en moderniserad lagstiftning kring
            spelfrågor, en harmoniserad och mer rättvis momslagstiftning.
            Framtidens jobb kräver att svenska företag, inte minst inom KKN,
            ges förutsättningar att konkurrera med rimliga villkor inhemskt
            och internationellt.
          </p>
          <p xml:id="i-JopyH4cfFED8BnyCieUeLb">
            Flera förändringar behövs för att stärka KKN. Momsen för orkestrar
            som spelar för dansande publik bör vara densamma som när orkestern
            spelar för sittande publik. Svenskt Friluftslivs medlemsorganisationer
            ges samma rättighet till undantag i socialavgiftslagen som gäller
            för riksidrottsförbunden. Det behövs fler gymnasieprogram och
            högskoleutbildningar som tydligare kopplas till KKN och dessas
            specifika behov. Den växande svenska dataspelsbranschen är ett
            exempel på en näring med ett stort behov av att rekrytera specialister
            de närmaste åren. Vi konstaterar i rapporten att i skärningspunkten
            mellan kommersialism, tekniska innovationer och kultur formas
            idag många av de idéer som på sikt ger framtidens jobb.
          </p>
          <p xml:id="i-4ejPgToBps7q89fDGM8i9k">
            KKN skapar varumärken för landet Sverige. ABBA, Robyn, Zlatan
            och Astrid Lindgren är några exempel på detta. Staten bör, via
            Business Sweden, i ännu högre utsträckning se på kultur som en
            viktig exportprodukt som genererar jobb, skatteinkomster och skapar
            en positiv bild av landet Sverige. I samtal med bland annat skivbranschen
            berättar företrädare om hur svensk musik fortfarande behandlas
            som ett kuriöst inslag när landet Sverige skall presenteras utomlands.
            För att långsiktigt värna den svenska musikindustrin måste upphovsmäns
            rätt till ersättning värnas oavsett det sätt deras verk förmedlas
            på. Teknikneutralitet är i detta sammanhang en självklarhet.
          </p>
          <p xml:id="i-B1z1jNvGZAhDDWq2ZfkX6n">
            KKN skapar varumärken även för kommuner och regioner. Tre exempel
            på detta är Falbygdens Ost, Ishotellet i Jukkasjärvi och Glada
            Hudik i Hudiksvall. Astrid Lindgrens Värld, Mårbacka, Åbergs Museum
            och Junibacken visar på den potential som finns när man förmår
            att kommersialisera kända kulturella personligheter och litterära
            figurer.
          </p>
          <p xml:id="i-HjrSHH79E8mv8ZoaA7k6UQ">
            Vi konstaterar att många människor längtar efter genuinitet i
            livet bortom storstädernas upplevda stress, trafik och halvfabrikat.
            Det finns stora möjligheter för företag att möta dessa allmänskliga
            behov i form av varor och tjänster. KKN är inte hela svaret på
            den stora och övergripande politiska frågan var framtidens jobb
            kommer att skapas. Men KKN är viktig och bär inom sig en stor
            potential att växa de närmaste åren och bidra till nya jobb och
            ökad tillväxt.
          </p>
        </div>
        <div xml:id="i-6ydfiQoEsSrsoX8bKLte93" type="signatureBlock">
          <list xml:id="i-HcbSKX61kvW6ZC9Lwixj2h">
            <item xml:id="i-W6fMiLjYZp4pxM871F4D7H" who="i-Evjo9hsKrPvb3KMyegAipb" type="signature">
              Cecilia Magnusson (M)
            </item>
          </list>
        </div>
      </div>
    </body>
  </text>
</TEI>
