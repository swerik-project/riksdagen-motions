<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02512">
  <teiHeader>
    <fileDesc>
      <titleStmt>
        <title>Handikappolitiken</title>
        <author>Rune Gustavsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Handikappolitiken</title>
          <idno type="rdwebb">G7022512</idno>
          <rs type="number">2512</rs>
          <ref type="dokument_url_text">http://data.riksdagen.se/dokument/G7022512/text</ref>
          <ref type="dokument_url_html">http://data.riksdagen.se/dokument/G7022512</ref>
          <ref type="dokumentstatus_url_xml">http://data.riksdagen.se/dokumentstatus/G7022512</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>KARIN ISRAELSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>GUNHILD BOLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4BCsEuyTWrX3aghWF8i72b</idno>
            <name>INGVAR KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RCTjiWPTWsdbhU76ZmcCUr</idno>
            <name>RUNE BACKLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>KERSTI JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>ROSA ÖSTH</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-24FhhfcLncvvn1Ea4tJ4p7</idno>
            <name>ELIS ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CbJ2imUQQpsztE99b6aDRV" type="signed"/>
        <correspContext corresp="i-CbJ2imUQQpsztE99b6aDRV">
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-SD9pkoqRT5Wh44pQmYMCqD"/>
          <note type="signatory" corresp="i-TVpY9zEquJ2jKT7pqxS85w"/>
          <note type="signatory" corresp="i-Wiq5749k7owcARUynxZuX7"/>
          <note type="signatory" corresp="i-4BCsEuyTWrX3aghWF8i72b"/>
          <note type="signatory" corresp="i-RCTjiWPTWsdbhU76ZmcCUr"/>
          <note type="signatory" corresp="i-X8h8DhaFnaqHz5Z9ujNuRe"/>
          <note type="signatory" corresp="i-UFZGewHDwtGkFra772Gsp6"/>
          <note type="signatory" corresp="i-24FhhfcLncvvn1Ea4tJ4p7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2512/mot_198384__2512-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1983/84
          </p>
          <p>
            2512-2517 Motion
          </p>
          <p>
            1983/84:2512
          </p>
          <p>
            Rune Gustavsson m. fl. Handikappolitiken
          </p>
          <p>
            Målen
          </p>
          <p>
            Målet för samhällets handikappolitik skall vara att människor
            med handikapp får en livssituation som så långt det är möjligt
            är likvärdig andras. Samhällsgemenskapen skall omfatta alla. Varje
            människa skall ha rätt till bostad, arbete, meningsfull fritid
            och delaktighet i samhället. En viktig utgångspunkt i handikapparbetet
            är att alla människors behov är lika angelägna att tillgodose.
            Alla människor har kunskaper och erfarenheter som behövs för utvecklingen
            av samhället och för en fullgod gemenskap. Full delaktighet och
            gemenskap för alla är därför en allmän angelägenhet. Handikappolitik
            är i hög grad en fördelningsfråga. Det är också i hög grad en
            fråga om engagemang och attityder hos enskilda, där insatserna
            handlar om att ta ansvar för och bry sig om sina medmänniskor.
          </p>
          <p>
            Handikappbegreppet
          </p>
          <p>
            Det handikappbegrepp som har vuxit fram under senare år skiljer
            mellan skada och sjukdom, funktionsnedsättning och handikapp.
            En individ kan ha en faktisk skada, sjukdom eller annan störning
            i fysisk, psykisk eller intellektuell bemärkelse. Funktionsnedsättning
            är den begränsning i individens funktionsförmåga som är en följd
            av skadan eller sjukdomen. Handikapp är de negativa följder som
            uppstår i relationen mellan en individ med en funktionsnedsättning
            och omgivningen i vid bemärkelse med dess krav på viss funktionsförmåga.
            Uttrycket handikappade använder vi om människor som har en varaktig
            funktionsnedsättning och som till följd av denna och bristfälligheter
            i samhället möter mera betydande svårigheter. Med den definitionen
            av handikappbegreppet som lämnats ovan är det egentligen missvisande
            att tala om handikappade. I stället borde man tala om funktionsnedsatta
            eller människor med funktionsnedsättningar.
          </p>
          <p>
            Denna beskrivning av handikappbegreppet från beredningsgruppen
            för internationella handikappåret uttrycker väl den syn på de
            ”handikappade” som måste vara politikens utgångspunkten.
          </p>
          <p>
            Handikappades svårigheter
          </p>
          <p>
            Stora klyftor råder generellt sett mellan handikappade och andra
            i samhället. Till denna bild hör att handikappade, oavsett om
            de har arbete eller är förtidspensionärer hör till de mest inkomstsvaga
            grupperna.
          </p>
          <p>
            1 Riksdagen 19831/84. 3 saml. Nr 2512-2517
          </p>
          <pb facs="riksdagen-motions-pdf/data/198384/mot_198384__2512/mot_198384__2512-002.pdf"/>
          <p>
            Mot. 1983/84:2512 3
          </p>
          <p>
            Endast 6-7 96 av alla arbetssökande med handikapp har under de
            senaste åren fått tillträde till arbetsmarknaden. Såväl unga som
            äldre handikappade boristörre utsträckning än vad deras handikapp
            motiverar på institutioner av olika slag, därför att deras behov
            av boendeservice av skilda skäl inte kunnat lösas. Handikappade
            möter stora svårigheter när det gäller att ta del av information,
            att medverka i inflytandeprocesser, att ta ansvar för sin egen
            tillvaro, dvs. på områden som gäller grundläggande fri- och rättigheter.
            Enligt vår mening måste handikappolitiken inriktas på att tillgodose
            viktiga basbehov hos en stor grupp människor, rätt till bostad
            med service, rätt till arbete, rätt till delaktighet och gemenskap.
            De insatser som därvid krävs, exempelvis i form av tekniska hjälpmedel,
            arbetsbiträde m. m., får aldrig betraktas som ”lyxåtgärder” utan
            som insatser för att i mån av möjlighet ge handikappade samma
            utgångsläge/basnivå som andra.
          </p>
          <p>
            Socialtjänstlagen
          </p>
          <p>
            Socialtjänstlagen ger följande utgångspunkt för kommunernas skyldighe-
            ter mot handikappade:
          </p>
          <p>
            Omsorger om människor med handikapp. 218 Socialnämnden skall
            verka för att människor som av fysiska, psykiska eller andra skäl
            möter betydande svårigheter i sin livsföring får möjlighet att
            delta i samhällets gemenskap och att leva som andra. Socialnämnden
            skall medverka till att den enskilde får en meningsfull sysselsättning
            och att han får bo på ett sätt som är anpassat efter hans behov
            av särskilt stöd. Det innebär att kommunernas insatser skall syfta
            till att handikappade såvitt möjligt skall kunna leva som andra
            — tillsammans med andra. Den yttre miljön, service och bostäder
            skall utformas med hänsyn till de handikappade. Kommunen har också
            ansvar för sysselsättningsfrågor och för informations- insatser.
            Socialtjänstlagen innebär att samhällets skyldigheter mot de handikappa-
            de för första gången lades fast på ett heltäckande sätt.
          </p>
          <p>
            Samhällsplanering
          </p>
          <p>
            Vårt nutida samhälle präglas både av koncentration och isolering.
            1960- och 1970-talens storskaliga samhällsplanering och byggande
            ledde bl. a. till uppdelning av livets olika funktioner. Väsentliga
            miljökrav kom att få stå tillbaka för kravet på att snabbt få
            fram bostäder. Arbetsplatserna koncentrerades till vissa områden
            och följden blev långa arbetsresor. Vården centraliserades och
            specialiserades. Den långtgående uppdelningen medförde också att
            möjligheterna till spontana kontakter mellan människor minskat.
            Såväl äldre som handikappade tillbringar stor del av sin tid i
          </p>
          <pb facs="riksdagen-motions-pdf/data/198384/mot_198384__2512/mot_198384__2512-003.pdf"/>
          <p>
            Mot. 1983/84:2512 3
          </p>
          <p>
            bostaden eller i dess omedelbara grannskap. Dessa grupper har
            därför drabbats särskilt hårt. Därför måste bristfälliga boendemiljöer
            förbättras och arbetsplatser, service, vård och fritidsaktiviteter
            ingå som naturliga delar i bostadsmiljöerna. Förebyggande vård
            och friskvård har inte minst vad gäller allergier, stor betydelse
            i en politik för att undanröja handikapp. Det decentraliserade
            samhället har klara fördelar också för människor med handikapp.
          </p>
          <p>
            Information/utbildning
          </p>
          <p>
            Ett stort problem för många människor är ett den allmänna kunskapen
            om funktionsnedsättningar är bristfällig. Handikappkunskap, inkl.
            kunskap om allergier, är enligt vår mening en självklar del av
            undervisningen på alla utbildningsnivåer och bör ingå som en integrerad
            del i skilda ämnen. När det gäller vissa yrkesutbildningar är
            handikappkunskap av särskilt central betydelse. Förskollärare,
            gymnastiklärare och journalister är yrkesgrupper som genom sin
            verksamhet i betydande utsträckning har möjlighet att sprida information
            och väcka opinion i handikappfrågor. Denna omtändighet bör därför
            speciellt uppmärksammas i deras utbildningar.
          </p>
          <p>
            Grundtrygghet
          </p>
          <p>
            Svaga grupper i samhället måste värnas — det gäller särskilt
            i tider med svag eller ingen ekonomisk utveckling. Handikappade
            måste garanteras social och ekonomisk grundtrygghet för att kunna
            klara sin försörjning. Grundtrygghetsbegreppet skall också innefatta
            den som i hemmet vårdar sjuk och handikappad anhörig.
          </p>
          <p>
            Boende
          </p>
          <p>
            De flesta människor vill ha egen bostad. Det gäller självfallet
            också för handikappade. Vardagen för många innebär emellertid
            boende på institution, inte därför att handikappet i och för sig
            kräver det utan därför att lämpliga serviceinsatser som möjliggör
            eget boende saknas. Det är därför viktigt att i boendebegreppet
            inkludera också begreppet boendeservice Möjligheten att leva ett
            oberoende liv är för många handikappade knutet till tillgången
            av service. Därför spelar kommunens sociala hemtjänst/ hemsjukvård
            en viktig roll. Aktiva insatser måste göras för att fortsätta
            avvecklingen av institutionsboende och för utflyttning från långvårdssjukhus,
            psykiatriska sjukhus etc. Ökad samverkan mellan sjukvårdshuvudmän
            och primärkom- muner är nödvändig för att åstadkomma detta.
          </p>
          <pb facs="riksdagen-motions-pdf/data/198384/mot_198384__2512/mot_198384__2512-004.pdf"/>
          <p>
            Mot. 1983/84:2512 4
          </p>
          <p>
            Bestämmelser i byggnorm och byggnadslagstiftningen bör utan krånglig
            detaljreglering kunna tillgodose grundläggande handikappkrav.
          </p>
          <p>
            Utbildning/arbete
          </p>
          <p>
            SCB:s rapport, Handikappad. Delaktig och jämlik, visar att personer
            med handikapp har genomsnittligt kortare utbildning än befolkningen
            i övrigt. HCK har påtalat att människor med handikapp tar mindre
            del av utbildningsväsendets resurser än vad den övriga befolkningen
            gör. Den allmänna utvecklingen att öka möjligheterna till god
            utbildning för alla måste också omfatta handikappade över hela
            landet. Enligt vår mening bör möjligheterna till utbildning förbättras
            genom en utveckling av vårdartjänster inom gymnasieskolan. Handikapporganisationerna
            har pekat på principiellt viktiga insatser som syftar till att
            underlätta för handikappade att komma in på arbetsmarknaden. Hit
            hör ett ökat stöd vid övergången mellan skola och arbetsliv, bl.
            a. genom utökade möjligheter för praktik åt alla elever. Centern
            har i en sysselsättningsmotion och i motioner angående utbildning/skola
            tagit upp vikten av den praktiska yrkesorienteringen, varvad utbildning
            och lärlingsutbildning. Det är angeläget för alla ungdomar att
            få del av det praktiska yrkeslivet som en del av sin utbildning/introduktion
            på arbetsmarknaden. För ungdomar med funktionsnedsättningar är
            denna möjlighet i ännu högre grad nödvändig.
          </p>
          <p>
            Arbete
          </p>
          <p>
            Målet för arbetsmarknadspolitiken är att bereda alla människor
            arbete. Verkligheten visar att människor med handikapp genomsnittligt
            är arbetslösa i högre utsträckning än andra grupper. Till detta
            kommer att handikappade under de senaste årtiondena fått allt
            svårare att komma ut i arbetslivet, trots den lagstiftning och
            de stödåtgärder som tillkommit för att underlätta inträdet på
            arbetsmarknaden. I det handlingsprogram i handikappfrågor som
            beredningsgruppen för internationella handikappåret lagt fram
            (SOU 1982:46) slås fast att grundläggande för om samhällets mål
            om arbete åt alla skall förverkligas är att arbetslivet i hela
            dess vidd utformas och anpassas efter människors olika förutsättningar
            att delta i produktionen. Varje människa har rätt till arbete
            efter sin förmåga. För att detta mål skall förverkligas krävs
            insatser på en rad områden. En viktig åtgärd är ökad information
            om handikappades möjligheter i syfte att förändra attityder. En
            annan är ett ökat ansvarstagande från arbetsmarknadens parter.
            Arbetsmarknadspolitiken får inte formas så att den skiljer ut
            och särbehandlar handikappade. I stället är det nödvändigt att
            den öppna
          </p>
          <pb facs="riksdagen-motions-pdf/data/198384/mot_198384__2512/mot_198384__2512-005.pdf"/>
          <p>
            Mot. 1983/84:2512 5
          </p>
          <p>
            arbetsmarknaden blir öppen i ordets reella bemärkelse. Lagen
            om anställningsfrämjande åtgärder syftar till att förbättra bl.
            a. handikappades arbetssituation. Det finns anledning att konstatera
            att främjandelagen inte i alla avseenden fått den effekt som förväntades
            när den tillkom. Det finns därför enligt vår mening anledning
            att framhålla betydelsen av en effektivare tillämpning av den
            nuvarande lagstiftningen, så att dess intentioner kommer till
            uttryck vad gäller handikappades möjligheter att få arbete. Mellan
            1 400 och 1 600 unga människor förtidspensioneras varje år. Det
            är vår mening att detta ytterligt höga antal förtidspensioneringar
            måste brytas. I stället måste människor som kan och vill arbeta
            erbjudas möjligheter till ökad rehabilitering och ekonomisk trygghet
            vid utbildning och genom ersättning för utfört arbete. Lönebidragssystemet
            måste utvecklas — inte stympas som skett i regeringens budgetproposition,
            där fortsatt tak för lönebildningen hämmar möjligheterna för handikappade
            att få ersättning för utfört arbete. Denna fråga tas närmare upp
            i centerns sysselsättningsmotion (1983/84:568). I detta sammanhang
            vill vi påminna om den utredning som f. n. pågår inom handikappkommittén,
            vars betänkande Introduktion och lönebidrag (Ds A 1983:14) f.n.
            remissbehandlas. Det är vår mening att förslaget när det kommer
            till beredning i regeringskansliet bör få en sådan utformning
            att stödet till introduktion och lönebidraget inte sammankopplas
            så att det missgynnar de grupper som skall stödjas. Aktiva åtgärder
            krävs för att öka rehabiliteringen. Denna fråga behandlas av handikappkommittén.
            Enligt vår mening är det av yttersta vikt att denna fråga påskyndas
            och att förslag skyndsamt framläggs om ett aktivt rehabiliteringsstöd.
            I detta sammanhang finns skäl att påminna om socialtjänstlagen
            som ålägger kommunerna att medverka till att handikappade får
            arbete (21 $). Inom ramen för socialtjänsten bör samverkan mellan
            arbetsförmedling och kommun stärkas. Detta kräver ökad kunskap
            hos berörda om funktionsned- sättning.
          </p>
          <p>
            Trafikmiljön
          </p>
          <p>
            Goda möjligheter att kunna förflytta sig från en plats till en
            annan är en grundläggande förutsättning för att människor skall
            kunna fungera i samhället. Människor skall kunna ta sig till och
            från olika platser i samhället efter egna behov och önskemål.
            HAKO-utredningen (Handikappanpassad kollektivtrafik) uppskattar
            antalet människor som ej kan nyttja de allmänna kommunikationerna
            till bortåt 1 miljon. De hinder som handikappade kan möta är bl.
            a. att det är svårt att komma på och av färdmedlen. Det är också
            för många handikappade svårt att komma till färdmedlen. Det är
            viktigt att samhället vidtar åtgärder för att anpassa det allmänna
            färdväsendet till allas behov. Trots generella åtgärder kommer
            färdtjänsten att behövas även i
          </p>
          <pb facs="riksdagen-motions-pdf/data/198384/mot_198384__2512/mot_198384__2512-006.pdf"/>
          <p>
            Mot. 1983/84:2512 6
          </p>
          <p>
            framtiden. En väl utbyggd färdtjänst är därför ett viktigt komplement
            till de allmänna kommunikationerna. Färdtjänstens regler måste
            enligt vår mening kunna tillämpas på ett sådant sätt att hänsyn
            tas till att behoven kan växla och uppstå vid olika tillfällen.
            Möjlighet bör därför finnas att periodvis utnyttja färdtjänst
            även om tillståndet hos den enskilde ibland medger möjlighet att
            utnyttja kollektivtrafik. Den dåvarande regeringen uppdrog i slutet
            av 1981 till transportrådet att utfärda särskilda föreskrifter
            för handikappanpassning av de kollektiva färdmedlen. För SJ:s
            del blev resultatet att alla nya personvagnar, tillverkade fr.
            o. m. 1984 skall vara handikappanpassade. För befintlig vagnpark
            kommer handikappanpassningen att ske successivt under 1980-talet.
            Det betonades att ett närmare samarbete mellan SJ, riksfärdtjänsten
            och de kommunala färdtjänsterna skulle förbättra servicen för
            handikappade på kort sikt. Enligt vår mening är det angeläget
            att denna samordning fullföljs. Frågan om riksfärdtjänsten tas
            närmare upp i centerns motion angående kommunikationsfrågor (1983/84:414).
            En utbyggnad och permanentning av riksfärdtjänsten får inte tas
            till intäkt för att fördröja eller utesluta en fortsatt snabb
            anpassning av allmänna färdmedel så att de i högre grad än hittills
            blir tillgängliga för handikappade.
          </p>
          <p>
            Handikapporganisationerna
          </p>
          <p>
            Handikapporganisationerna gör betydelsefulla insatser som med
            rätta fått ett kraftigt ökat stöd från samhällets sida under de
            senaste åren. Olika handikapporganisationer har tagit en rad initiativ
            som haft stor betydelse för utvecklingen av samhällets insatser.
            Varje handikapporganisation har ingående kunskaper om problem
            och behov inom det egna området. Det är också viktigt för människor
            med handikapp att känna gemenskap och samhörighet i en organisation
            som består av människor med samma handikapp eller med kunskap
            om detta handikapp. Organisationerna upptäcker och formulerar
            de problem som finns. Via sina organisationer eller genom handikappråden
            på kommunal, regional och statlig nivå för de kunskaperna vidare
            och bistår samhällsorganen.
          </p>
          <p>
            Utvecklingen på handikappområdet
          </p>
          <p>
            En rad insatser har gjorts för att förbättra villkoren för de
            handikappade. När den socialdemokratiska regeringen i budgetpropositionen
            beskriver de senaste årens utveckling är den inte trovärdig. Flera
            viktiga reformer genomfördes åren 1976-1982 samtidigt som stödet
            till handikapporganisatio- nerna, insatser för forskning och utveckling,
            statsbidrag till social hemhjälp ökade väsentligt. Det kan här
            finnas skäl att notera vissa ökningstal. Handikapporganisationerna
            fick budgetåret 1976/77 5,5 milj. kr. i stöd. För budgetåret 1982/83
            var stödet 31,1 milj. kr. Under samma period mer än
          </p>
          <pb facs="riksdagen-motions-pdf/data/198384/mot_198384__2512/mot_198384__2512-007.pdf"/>
          <p>
            Mot. 1983/84:2512
          </p>
          <p>
            tredubblades statsbidragen till den sociala hemhjälpen. Statsbidragen
            till färdtjänsten sexdubblades och riksfärdtjänsten infördes.
            På arbetsmark- nadsområdet ökade stödet från 2,1 miljarder kronor
            till 5,7 miljarder kronor. Pensionstillskotten höjdes successivt.
            Vårdbidragen till föräldrar med svårt handikappade barn ökade.
            Ett högkostnadsskydd för sjukvårds- och läkemedelskostnader infördes
            fr. o. m. juli 1981. Texttelefon infördes liksom anslag till dagstidningar
            för försök med taltidning.
          </p>
          <p>
            Handlingsprogram i handikappfrågor
          </p>
          <p>
            I samband med förberedelserna inför det internationella handikappåret
            1981 rekommenderade FN:s generalförsamling sina medlemsländer
            att utarbeta långsiktiga nationella handlingsprogram på handikappområdet.
            Den dåvarande regeringen tillsatte 1979 en beredningsgrupp för
            handikappåret. Den beslutade i ett tidigt skede att utarbeta ett
            svenskt handlingsprogram på området att överlämnas till regeringen.
            Bakom förslaget till handikappolitik inför 1980-talet stod ett
            enigt programutskott. Det är nu angeläget att den utveckling inom
            handikappområdet som pågått sedan mitten av 1970-talet med sikte
            på full delaktighet, trygghet och gemenskap för alla medborgare
            i samhället fullföljs. Likaså är det angeläget att de förslag
            och intentioner som förs fram i beredningsgruppens förslag till
            handlingsprogram successivt kan genomföras. Därför är det anmärknings-
            värt att regeringen inte omnämner handlingsprogrammet i budgetpropositio-
            nen. Enligt vår mening bör det ligga till grund för fortsatt utveckling
            på handikappområdet.
          </p>
          <p>
            Hemställan
          </p>
          <p>
            Med stöd av det anförda hemställs” att riksdagen som sin mening
            ger regeringen till känna vad som anförts om den fortsatta utvecklingen
            av handikappolitiken.
          </p>
          <p>
            Stockholm den 25 januari 1984
          </p>
          <p>
            RUNE GUSTAVSSON (c)
          </p>
          <p>
            ULLA TILLANDER (c) RUNE BACKLUND (c) KARIN ISRAELSSON (c) KERSTI
            JOHANSSON (c) GUNHILD BOLANDER (c) ROSA ÖSTH (c) INGVAR KARLSSON
            (c) ELIS ANDERSSON (c)
          </p>
          <p>
            i Bengtsfors
          </p>
          <p>
            " Se även motionerna 1983/84:1836, 2513-2514.
          </p>
        </div>
      </div>
    </body>
  </text>
</TEI>
