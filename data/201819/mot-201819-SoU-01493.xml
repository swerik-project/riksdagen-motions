<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-01493">
  <teiHeader>
    <fileDesc>
      <titleStmt>
        <title>Införliva HPV-vaccination i det allmänna vaccinationsprogrammet även för pojkar</title>
        <author corresp="i-Pu4JFuoHUq5W6JaAtvinyz">av Annicka Engblom (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1493 av Annicka Engblom (M)</title>
          <idno type="rdwebb">H6021493</idno>
          <rs type="number">1493</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6021493/text</ref>
          <ref type="dokument_url_html">http://data.riksdagen.se/dokument/H6021493</ref>
          <ref type="dokumentstatus_url_xml">http://data.riksdagen.se/dokumentstatus/H6021493</ref>
          <ref type="docx">http://data.riksdagen.se/fil/7D4AFC59-8830-4342-9D97-42EBCE05CE3C</ref>
          <ref type="pdf">http://data.riksdagen.se/fil/36209746-8A8F-4C59-A78D-69A1BD52FAA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W8fZQe8SeB98QTxpgaetx8" type="signed"/>
        <correspContext corresp="i-W8fZQe8SeB98QTxpgaetx8">
          <note type="signatory" corresp="i-Pu4JFuoHUq5W6JaAtvinyz"/>
        </correspContext>
        <correspAction xml:id="i-MpwzgqgxgfqMh3KnMmkTxp" type="submitted">
          <date when="2018-11-28"/>
          <time when="15:16:29"/>
        </correspAction>
        <correspAction xml:id="i-DLuLn4tjAe4rJwCkvvW8VM" type="reviewed">
          <date when="2018-11-28"/>
          <time when="15:33:38"/>
        </correspAction>
        <correspAction xml:id="i-XJDrhxndfCDvZyXviJmM2A" type="referred">
          <date when="2018-12-05"/>
        </correspAction>
        <correspAction xml:id="i-UkFdfDKCKHkHdZ8egbyqWU" type="assigned">
          <date when="2019-06-04"/>
          <time when="13:14:58"/>
        </correspAction>
        <correspContext corresp="i-UkFdfDKCKHkHdZ8egbyqWU">
          <ref type="assignedTo">Socialutskottet</ref>
        </correspContext>
        <correspAction xml:id="i-CaL96dbkpuvRJtu8VSYKLT" type="behandlas_i"/>
        <correspContext corresp="i-CaL96dbkpuvRJtu8VSYKLT">
          <ref type="uppgift">2018/19:SoU11</ref>
          <ref type="ref_dok_id">H601SoU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU11</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1493 av Annicka Engblom (M) Införliva
          HPV-vaccination i det allmänna vaccinationsprogrammet även för
          pojkar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CNTchJVRVUoj8Aj2Ukr1RC">
            Förslag till riksdagsbeslut
          </head>
          <list>
            <item xml:id="i-G5Af8GguhuBaaS6kkrh5ZP" sortKey="Yrkande 1">
              Riksdagen ställer sig bakom det som anförs i motionen om att
              se över förutsättningarna för att även pojkar ska omfattas av
              vaccination mot HPV inom det nationella vaccinationsprogrammet
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-tLMK2qhz5EMsQPz3tGhdF" type="h1">
            Motivering
          </head>
          <p xml:id="i-DJtB8truxmEtQPQ3oYLpSx">
            Mer än 700 000 människor om året i världen avlider i förtid som
            en effekt av huvud- och halscancer (HH-cancer). Det är ett samlingsbegrepp
            för cancer som utvecklas i läpp, tunga, munbotten, tandkött, halsmandlar,
            näsa-bihålor, struphuvud och ingången till matstrupen. I Sverige
            hamnar cancerformen strax under listan på de tio vanligaste cancerformerna
            i landet, men utvecklingen pekar på en drastisk ökning av insjuknade.
          </p>
          <p xml:id="i-KZiPar9ZoED6odYXTYohrw">
            Några decennier tillbaka bestod majoriteten av insjuknade i HH-cancer
            i Sverige av rökare, men i takt med att andelen dagligrökare har
            sjunkit har istället antalet patienter med cancer i halsmandlar
            och svalg kraftigt ökat. Ökningstakten pekar på en fördubbling
            vart 14:e år och patienterna som drabbas är oftast i yngre medelåldern
            och icke-rökare.
          </p>
          <p xml:id="i-J7f7iW9bjV6W65iBvLkzTW">
            Cancer i halsmandlar och svalg är i stor grad kopplat till infektion
            av humant papillomvirus, HPV, vilket är samma virus som orsakar
            livmoderhalscancer. I Sverige diagnostiseras årligen cirka 450
            nya fall av livmoderhalscancer och varje år dör omkring 150 kvinnor
            av sjukdomen. Förutom kondylom och livmoderhalscancer orsakar
            HPV också vulva- och vaginalcancer, peniscancer, analcancer samt
            tonsill- och tungbas­cancer. År 2006 avled närmare 400 personer,
            varav omkring en fjärdedel var män.
          </p>
          <p xml:id="i-QsHaWARpkjdqW9V1P8TPDz">
            Sedan år 2007 erbjuder samhället flickor profylaktisk vaccination
            mot HPV i det allmänna barnvaccinationsprogrammet för att förebygga
            utveckling av cancer. Däremot inte pojkar, vilket är fallet både
            i Kanada och i Australien.
          </p>
          <p xml:id="i-RjdsErgWTKDQGj5v5vVRbs">
            Tidigare invändningar mot att pojkar skulle inkluderas i vaccinationsprogrammet
            var att det inte fanns tillräckliga kliniska studier av säkerhet
            och effekt på män samt att vaccination av pojkar inte skulle vara
            kostnadseffektivt. Dock tog inte dessa kostnads­effektivitetsstudier
            upp kostnader och effekter för samtliga HPV-relaterade sjukdomar
            hos bägge könen.
          </p>
          <p xml:id="i-By5wXYuiqnZjs7EaPPHaTd">
            Idag är dock både effekten och säkerheten av att vaccinera pojkar
            mot HPV väl dokumenterade i kliniska studier. Kostnaden för vaccinationerna
            har dessutom sedan introduktionen minskat med en femtedel. HPV-vaccination
            är godkänt för vaccination av pojkar såväl i Europa (EMA) som
            i USA (FDA). I USA och Australien introduce­rades HPV-vaccination
            för pojkar för flera år sedan och i september i år meddelade den
            danska regeringen att man inför HPV-vaccinering även för pojkar
            från 12 års ålder. Detta bör också göras i Sverige.
          </p>
          <p xml:id="i-Mb6Gxx7BTM7X7cocjTvKdt">
            Folkhälsomyndigheten vill att Sverige inför HPV-vaccination för
            pojkar och bedömer att det uppfyller smittskyddslagens kriterier
            och bör ingå i det allmänna vaccinationsprogrammet för barn. De
            tog fram ett förslag till beslut 2017 som har överlämnats till
            regeringen. En övervägande majoritet av remissinstanserna har
            ställt sig positiva till förslaget.
          </p>
          <p xml:id="i-KKXnb81ULbpyX6FKLRhfjn">
            Vi måste ta ökningen av HPV-relaterade cancerformer på allvar.
            Regeringen bör därför fatta beslut om att införa könsneutral HPV-vaccination
            i grundskolan.
          </p>
        </div>
        <div type="motSignatures">
          <list>
            <item xml:id="i-633NvjZhhSkFMzEVAVwwCN" who="i-Pu4JFuoHUq5W6JaAtvinyz">
              Annicka Engblom (M)
            </item>
          </list>
        </div>
      </div>
    </body>
  </text>
</TEI>
