<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__358/mot_1970__ak__358-001.pdf"/>
      <fw>
        Nr 358—364 Motion i Andra kammaren, nr 358 år 1970 1
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 358
          </p>
          <p>
            Av herr Ahlmark m. fL, om uttalande angående antisemitismen i
            Sovjetunionen och Östeuropa.
          </p>
          <p>
            Antisemitismen är ett av de äldsta politiska problemen och en
            av de mest seglivade fördomar som man kan tänka sig. I några tusen
            år har Judar förföljts och ibland förintats för sin tro och sitt
            ursprung. I nästan alla århundraden har diskriminering av judar
            förekommit. Den har varit mer eller mindre hård, mer eller mindre
            omfattande — men den har nästan alltid funnits där som ett inslag
            i samhällen av helt olika typ och i helt olika utvecklingsstadier.
            I vår tid har antisemitismen gått mot ett slags fulländning i
            brutalitet och slutgiltighet. Sex miljoner mördade judar or- kade
            Hitler och hans anhang med innan nazismen krossades. Efter det
            andra världskriget trodde säkert många att nu är antisemi- tismen
            så definitivt komprometterad att den inte längre kan vara ett
            pro- blem. Ingen regim vågar driva dess teser och ingen regering
            vågar längre utsätta judarna för förtryck och trakasserier. Ty
            den regering som gör det skulle komma att drabbas av ett så kraftigt
            fördömande av världsopi- nionen att den tvingades till reträtt
            och anständighet. Det gick inte så. Antisemitismen levde vidare.
            I demokratierna är den så noga övervakad att den i regel inte
            utgör ett allvarligt problem. Det är värre i de länder där gruppdiskriminering
            och grupphets inte brännmärks av en fri press. Under Stalins tid
            utrensades i Sovjet ett stort antal judar från ledande befattningar.
            Men avstaliniseringen satte inte punkt för an- tisemitismen. På
            1960-talet ökade den åter. Nu efter sexdagarskriget är antisemitismen
            i Sovjet och Östeuropa så påtaglig att den åter är ett brännande
            problem inför 1970-talet. | Men, kan någon invända, nu gäller
            det inte antisemitismen. Vad som propageras i kommunistländerna
            är antisionism, och det är något annat. Vi medger gärna att det
            ibland kan vara svårt att dra en gräns mellan antisemitism och
            antisionism i uttalanden och karikatyrer. Kritik mot Is- rael
            och mot idén om Israel kan ofta te sig som något värre, som en
            ny hets mot det folk som så ofta levt i utplåningens skugga. Och
            visst kan vi i Europa i dag vara överdrivet känsliga för formuleringar
            som så snabbt leder våra tankar till Tredje rikets propaganda.
            Men även om gränsen ibland kan vara svår att dra upp, är det alltför
            tydligt att antisionismen i Sovjet och Östeuropa återigen i stor
            utsträck- ning slagit över i antisemitism. ”Det är antisemitism
            när någon angriper
          </p>
          <p>
            Bihang till riksdagens protokoll 1970. 4 saml. Nr 358—364
          </p>
          <pb facs="riksdagen-motions-pdf/data/1970/mot_1970__ak__358/mot_1970__ak__358-002.pdf"/>
          <fw>
            2 Motion i Andra kammaren, nr 358 år 1970
          </fw>
          <p>
            juden därför att han är jude.” Så sade Wladislav Gomulka i ett
            tal för ett år sedan. Det är just detta — man angriper judar därför
            att de är ju- dar — som nu sker i både Sovjet och Gomulkas eget
            land. Denna diskriminering tar sig många uttryck. Man förhindrar
            undervis- ning i jiddisch och hebreiska, trots att massor av andra
            språk lärs ut till etniska minoriteter. Man försvårar eller förhindrar
            utgivningen av tid- ningar på de judiska språken. Man minskar
            år från år antalet synagogor; de är nu i Sovjetunionen nere i
            omkring 60 stycken. Det finns ingen judisk teater i Sovjet — den
            sista stängdes av Stalin. Praktiskt taget inga böcker trycks längre
            på jiddisch. Andra folkgrupper i Sovjet, som är mycket mindre
            än de 2—3 miljonerna judarna, ges betydligt större frihet och
            re- surser. Alvar Alsterdal är den kanske främste svenske experten
            på judar- nas förhållanden i de kommunistiska länderna; vi utgår
            i hög grad från de fakta som han presenterat bl. a. i boken ”Antisemitism
            antisionism” (Stockholm 1969). Enligt Alsterdals mening pågår
            i Sovjetunionen en sy- stematisk kulturell utarmning av den judiska
            folkgruppen. En annan be- dömare har beskrivit denna tendens som
            ”kulturellt folkmord”.
          </p>
          <p>
            I det kommunistiska partiet och i förvaltningen är judarna klart
            under- representerade i förhållande till sin andel av befolkningen.
            I diplomatin och krigsmakten, där de tidigare var ganska många,
            är de nu försvunna. Samtidigt hindrar man judarna att utvandra
            till Israel. I strid mot tidiga- re löften låter man dem inte
            återförenas med sina familjer i andra länder.
          </p>
          <p>
            Mosaiska trosbekännare diskrimineras också på andra sätt. I den
            anti- religiösa propagandan är utfallen mot judarna särskilt hårda
            och långt- gående. I en bok av en ledande sovjetisk antisemit
            sägs att judaism och sionism har samma mål, att ”andligen förslava
            hela mänskligheten”. Me- dan man förhindrar tryckningen av judiska
            böcker publicerar man alltså skrifter med våldsamma utfall mot
            judarna i Sovjet och ute i världen. Vad det kommunistiska partiet
            i Sovjet strävar efter tycks vara att ta bort allt som kan finnas
            av judiska traditioner, religionsutövning och natio- nellt medvetande.
            Efter kriget mellan Israel och arabstaterna i juni 1967 har kampanjen
            och propagandan skärpts och blivit mer extrem. Nu anklagar också
            de centrala sovjetiska tidningarna judarna för sammansvärjningar
            och im- perialism och för att använda nazistmetoder. Man talar
            om ”sionistiska gangsters” och publicerar karikatyrer där judar
            och israeler beskrivs som Hitlers efterföljare och mänsklighetens
            dödgrävare. En rad av dessa teck- ningar från senare år har tryckts
            i en svensk, dokumentär skrift. I sin vulgaritet och hatiskhet
            påminner de på många sätt om nazismens bild- propaganda i Der
            Stirmer och andra antisemitiska tidningar för trettio år sedan.
          </p>
          <pb facs="riksdagen-motions-pdf/data/1970/mot_1970__ak__358/mot_1970__ak__358-003.pdf"/>
          <fw>
            Motion i Andra kammaren, nr 358 år 1970 3
          </fw>
          <p>
            I Polen har kampanjen gått ännu längre. De antijudiska utrensningarna
            där har blivit en del av maktkampen inom det kommunistiska partiet.
            Tu- sentals judar har lämnat Polen sedan sexdagarskriget. ännu
            fler väntar på att få göra det. Ändå var det inte många tusen
            judar som fanns kvar i Polen efter kriget sedan Hitlers gaskamrar
            och avrättningsbataljoner gjort sitt och sedan merparten av de
            överlevande utvandrat till Israel. Det är nästan ofattbart att
            i just det land som rymde Auschwitz och andra dödsfabriker en
            ny totalitär regim nu skall utnyttja den kvarblivande folkspillran
            för att i maktpolitiska syften vädja till en latent, folklig anti-
            semitism. Polen, säger Alvar Alsterdal, håller nu till sist på
            att bli ”juden- rein”. Det finns alla skäl för den svenska riksdagen
            att med vaksamhet och allvar följa utvecklingen mot en skärpt
            antisemitisk hållning i kommu- nistländerna; den har inträffat
            också i Tjeckoslovakien efter den sovje- tiska ockupationen. Särskilt
            angeläget har det blivit att efter sexdagars- kriget belysa dessa
            tendenser. Under det senaste året har det ibland i de- batten,
            också i Sverige, smugits in tonfall i kritiken mot Israel och
            sio- nismen som med sina överdrifter, generaliseringar och fördömanden
            lätt kan komma att vädja till antisemitiska stämningar och fördomar.
            Formu- leringar ur t.ex. Staffan Beckmans bok ”Palestina och Israel”
            (1969) och från flygblad från den s.k. Aktionsgruppen för Palestinas
            folk ger obehagliga exempel. Viktigt för förståelsen av konflikten
            i Mellersta Ös- tern är det också att öka kunskapen om den antisemitiska
            propagandan och politiken i en rad arabstater. Riksdagen har alla
            skäl att slå fast sin hållning inför antisemitisk pro- paganda
            och förföljelse av judar. Mot bakgrund av vad som ovan anförts
            hemställer vi, att riksdagen i ett uttalande uttrycker sin oro
            för och sitt avståndstagande från de antisemitiska inslagen i
            den politik som förs i Sovjetunionen och delar av Östeuropa, främst
            Polen; att riksdagen samtidigt uttrycker som sin mening att de
            judar i Sovjetunionen som önskar utvandra bör beredas möjlighet
            att göra det.
          </p>
          <p>
            Stockholm den 27 januari 1970 Per Ahlmark (fp)
          </p>
          <p>
            Evert Svensson (s) Thorbjörn Fälldin (cp) Staffan Burenstam Linder
            (m)
          </p>
          <p>
            i Kungälv
          </p>
        </div>
      </div>
    </body>
  </text>
</TEI>
