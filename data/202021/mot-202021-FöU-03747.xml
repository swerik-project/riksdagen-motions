<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-03747">
  <teiHeader>
    <fileDesc>
      <titleStmt>
        <title>med anledning av prop. 2020/21:30 Totalförsvaret 2021–2025</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3747 av Pål Jonson m.fl. (M, KD)</title>
          <idno type="rdwebb">H8023747</idno>
          <rs type="number">3747</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H8023747/text</ref>
          <ref type="dokument_url_html">http://data.riksdagen.se/dokument/H8023747</ref>
          <ref type="dokumentstatus_url_xml">http://data.riksdagen.se/dokumentstatus/H8023747</ref>
          <ref type="docx">http://data.riksdagen.se/fil/88F71286-F9C0-4BDD-B9AF-5768F9C3DCCC</ref>
          <ref type="pdf">http://data.riksdagen.se/fil/B990FCFF-F3C7-4CB5-82AC-E735203B0D8D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2x47BQ6puLod7KzVATqzHM" type="basedOn"/>
        <correspContext corresp="i-2x47BQ6puLod7KzVATqzHM">
          <ref>Proposition 2020/21:30</ref>
        </correspContext>
        <correspAction xml:id="i-2jKxCQz2AKaMhVunEKegy4" type="signed"/>
        <correspContext corresp="i-2jKxCQz2AKaMhVunEKegy4">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-44HDMN3oR9HgXtZqmVNrgH" type="submitted">
          <date when="2020-10-30"/>
          <time when="11:24:26"/>
        </correspAction>
        <correspAction xml:id="i-SAF3C2VYVPLTi9u7CXNYZK" type="dismissed">
          <date when="2020-11-03"/>
        </correspAction>
        <correspAction xml:id="i-2MG41Jpkb8h8KyB8tbuQR3" type="reviewed">
          <date when="2020-11-03"/>
          <time when="16:41:08"/>
        </correspAction>
        <correspAction xml:id="i-QrTgP8Viti52BrgzjKdGq9" type="referred">
          <date when="2020-11-04"/>
        </correspAction>
        <correspAction xml:id="i-YNRHUAmvWm2j7UpgXApwyW" type="assigned">
          <date when="2022-01-26"/>
          <time when="14:33:03"/>
        </correspAction>
        <correspContext corresp="i-YNRHUAmvWm2j7UpgXApwyW">
          <ref type="assignedTo">Försvarsutskottet</ref>
        </correspContext>
        <correspAction xml:id="i-B7ysFsBPsFqcmCWQzRrNps" type="behandlas_i"/>
        <correspContext corresp="i-B7ysFsBPsFqcmCWQzRrNps">
          <ref type="uppgift">2020/21:FöU4</ref>
          <ref type="ref_dok_id">H801FöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU4</ref>
          <ref type="ref_dok_titel">Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NkAJ9bjcHESsbfnq7LBxJT" type="behandlas_i"/>
        <correspContext corresp="i-NkAJ9bjcHESsbfnq7LBxJT">
          <ref type="uppgift">2020/21:UFöU4</ref>
          <ref type="ref_dok_id">H801UFöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU4</ref>
          <ref type="ref_dok_titel">Säkerhetspolitisk inriktning - Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3747 av Pål Jonson m.fl. (M, KD)
          med anledning av prop. 2020/21:30 Totalförsvaret 2021–2025
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-16VUtErNCC3jvusvpE8LJz">
            Förslag till riksdagsbeslut
          </head>
          <list style="ol">
            <item xml:id="i-F2wsZCaJyJrhDjLujCr7tE">
              Riksdagen ställer sig bakom det som anförs i motionen om långsiktiga
              planeringsramar för försvarsbeslutsperioden 2026–2030 och tillkännager
              detta för regeringen.
            </item>
            <item xml:id="i-8zv4m8mvR3TAmTwkm1Dvjy">
              Riksdagen ställer sig bakom det som anförs i motionen om ett
              svenskt Natomedlemskap och tillkännager detta för regeringen.
            </item>
            <item xml:id="i-BgwhGvUWpzN4SqqUzMv8aG">
              Riksdagen ställer sig bakom det som anförs i motionen om det
              civila försvaret och tillkännager detta för regeringen.
            </item>
            <item xml:id="i-6Jf282NznNFAuERHDt4sa9">
              Riksdagen ställer sig bakom det som anförs i motionen om att
              Försvarsmakten ska kunna stödja polisen vid extraordinära händelser
              och tillkännager detta för regeringen.
            </item>
            <item xml:id="i-Hy5ur911Tw7zZPfpguBUNg">
              Riksdagen ställer sig bakom det som anförs i motionen om att
              återupprätta den särskilda beredskapspolisen och tillkännager
              detta för regeringen.
            </item>
            <item xml:id="i-QnAgbxHk22ESB5fn5t1yCx">
              Riksdagen ställer sig bakom det som anförs i motionen om ett
              cybersäkerhetscentrum med en egen budget och ett starkt mandat
              och tillkännager detta för regeringen.
            </item>
            <item xml:id="i-AzHkfXwDMBGQDNE5HDNpgE">
              Riksdagen ställer sig bakom det som anförs i motionen om näringslivets
              roll i totalförsvaret och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GcHZBV9Sw4JnwdX3pa2NYm" type="h1">
            Inledning
          </head>
          <p xml:id="i-QKNq4W4wYudsGXdHtDkvPm">
            Utifrån Försvarsberedningens rapporter och ÖB:s militära råd
            finns en tydlig väg framåt för att stärka Sveriges försvar de
            kommande två försvarsbeslutsperioderna. Den inriktningen realiseras
            nu till del i regeringens proposition 2020/21:30 Totalförsvaret
            2021–2025. Den ökade förmågan i försvaret är en viktig signal
            till omvärlden att Sverige är berett att ta ett större ansvar
            för den egna säkerheten samt bidra till stabilitet och säkerheten
            i närområdet.
          </p>
          <p xml:id="i-TB2XJfoi8f57CJM2E7D8r2">
            Dock är det problematiskt att regeringen inte presenterar några
            långsiktiga ekono­miska planeringsramar för reell ökad tillväxt
            för perioden 2026–2030. Detta är något som Försvarsmakten och
            andra försvarsmyndigheter tydligt har efterfrågat för att kunna
            planera sin verksamhet över tid. Det finns betydande osäkerheter
            kring kostnader för såväl nya förband och organisationsenheter
            som de större materielprojekten, vilket gör att långsiktiga besked
            om ekonomin är helt nödvändiga. Balansen mellan stödförband och
            verkansförband i den tilläggsöverenskommelse som regeringen gjort
            med Centern och Liberalerna är ytterligare en faktor som kan få
            konsekvenser för försvarets samlade förmåga och ekonomi.
          </p>
          <p xml:id="i-MxLAGLqx8NgWjGyHaf8UUH">
            Moderaterna och Kristdemokraterna lägger i denna följdmotion
            fram våra i förslag i de delar de är skiljaktiga från vad som
            föreslås i regeringens totalförsvarsproposition. I övrigt hänvisar
            vi till Moderaternas och Kristdemokraternas andra kommittémotioner
            där vi lägger fram en rad förslag när det gäller säkerhetspolitik
            och militärt och civilt försvar, vilka kommer att behandlas inom
            ramen för totalförsvarsbeslutet i riksdagen.
          </p>
          <head xml:id="i-G6iFe79S9QDfdXUAnxi3yZ" type="h1">
            Försvars- och säkerhetspolitiska utgångspunkter
          </head>
          <p xml:id="i-2oF2hGgWKUg2txDcPRKwG4">
            Det finns ett brett stöd för de försvars- och säkerhetspolitiska
            utgångspunkter som beskrivs i Försvarsberedningens rapport Värnkraft
            (Ds 2019:8).
          </p>
          <p xml:id="i-QH6m6vzEwYeYzZSx9spNfG">
            Ett väpnat angrepp mot Sverige kan inte uteslutas. Det kan inte
            heller uteslutas att militära maktmedel eller hot om sådana kan
            komma att användas mot Sverige. Sverige blir oundvikligen påverkat
            om en säkerhetspolitisk kris eller väpnad konflikt uppstår i vårt
            närområde. Totalförsvaret ska utformas och dimensioneras för att
            kunna möta ett väpnat angrepp mot Sverige, inklusive krigshandlingar
            på svenskt territorium.
          </p>
          <p xml:id="i-VU1VW2Q8X68oZY4jCMdYu3">
            Genom att tydliggöra att ett angrepp mot Sverige medför höga
            kostnader för en angripare är totalförsvaret tillsammans med politiska,
            diplomatiska och ekonomiska medel samt andra säkerhetspolitiska
            instrument krigsavhållande för den som skulle vilja angripa Sverige
            eller utöva påtryckningar med militära maktmedel. Totalförsvaret
            måste därför ytterst ha en trovärdig krigföringsförmåga med ett
            militärt och civilt försvar. Det uppnås genom att totalförsvaret
            har en sådan styrka, sammansättning, ledning, bered­skap och uthållighet
            att det avhåller från försök att anfalla, besätta eller på annat
            sätt utnyttja vårt land. Ett starkt svenskt totalförsvar med både
            motståndskraft och värnkraft är krigsavhållande och därmed förebyggande
            och ytterst fredsbevarande.
          </p>
          <p xml:id="i-SYqecQzwicMaoreN79Kois">
            Ett väpnat angrepp mot Sverige, inför eller vid krig i vårt närområde,
            kan syfta till att besätta svenskt territorium för egna militära
            syften och förneka en annan part tillgång till svenskt territorium
            för motåtgärder. En större konflikt kan inledas med ett angrepp
            på Sverige. Ett angrepp kan också syfta till att förhindra Sverige
            att direkt eller indirekt bistå en annan part i konflikten. Sverige
            behöver i sig alltså inte vara huvudmålet för angriparen.
          </p>
          <p xml:id="i-9e9Dq82LoaYdeL3bCGNeRc">
            Det militära försvaret behöver stärkas även i fortsättningen
            och den samlade operativa förmågan öka. Det militära försvaret
            ska utformas och dimensioneras för att kunna möta ett väpnat angrepp
            mot Sverige. En grundläggande försvarsförmåga ska säkerställas
            över tiden. Den försvarspolitiska inriktningen bygger dels på
            att det militära försvaret ska stärkas även i fortsättningen och
            den samlade operativa förmågan öka, dels på att de internationella
            försvarssamarbetena ska fördjupas med andra länder och organisationer.
            Moderaterna och Kristdemokraterna ser ett tydligt behov av ett
            svenskt Natomedlemskap för att stärka vår säkerhet och öka stabiliteten
            närområdet.
          </p>
          <p xml:id="i-VMjEWxeL32SSLs9G4KzkMW">
            Krigsorganisationen behöver förstärkas för att skapa en trovärdig
            krigsavhållande förmåga. Krigsorganisationen behöver bl.a. ges
            en stärkt uthållighet, och en bättre balans mellan stöd- och verkansförband
            behöver åstadkommas. Av detta följer att antalet förband i krigsorganisationen
            behöver utökas, särskilt inom armén, samt att funktioner såsom
            logistik och ledning behöver förstärkas. Förstärkningen av krigsorga­nisationen
            inleds i perioden 2021–2025 och fortsätter under perioden 2026–2030.
          </p>
          <p xml:id="i-C1o8LViZp88cATVe1i9zmi">
            De förslag Försvarsmakten hade i sitt underlag till den försvarspolitiska
            proposi­tionen ska genomföras och finansieras i dess helhet perioden
            2021–2030. Därutöver ska andra s.k. oundvikliga åtgärder som identifierats
            också finansieras. Kostnader i Försvarsmaktens förslag som fortfarande
            inte ryms i perioden 2021–2025 återläggs och finansieras 2026–2030.
          </p>
          <head xml:id="i-5QFVicC5tVdg5Nxhsm6BCK" type="h1">
            Ekonomisk inriktning
          </head>
          <p xml:id="i-DrdnGpg37kp9s9ofJVvkHp">
            Försvaret kräver långsiktiga planeringshorisonter. Därför ska
            det, i enlighet med Försvarsberedningens förslag, vara en 10-årig
            planeringshorisont med beslutade ekonomiska ramar för perioden
            2021–2025 och en reell planeringsram för 2026–2030. Av uppgörelsen
            från augusti 2019 mellan regeringen och Centern och Liberalerna
            framgår att anslagen till det militära försvaret ska öka med fem
            miljarder kronor per år fr.o.m. 2022 till 2025, utöver tidigare
            fattade beslut. Allteftersom tillskotten tillförts kommer de att
            vara föremål för den årliga pris- och löneomräkningen efterföljande
            år.
          </p>
          <p xml:id="i-FSiDEuHysrf27NQwf2JNSC">
            För att kunna genomföra en rad prioriterade åtgärder som regeringen
            samt Centern och Liberalerna kommit överens om sker dessutom en
            anslagshöjning på en miljard kronor 2024 och ytterligare en miljard
            kronor 2025, sammanlagt tre miljarder kronor för de två åren.
            Dessa höjningar prolongeras, vilket innebär en ackumulerad ökning
            av försvarsanslaget för åren 2026–2030 på 10 miljarder kronor.
          </p>
          <p xml:id="i-NazgTg4K6VUMZo2NTUVcHR">
            I regeringens totalförsvarsproposition anges även ett antal åtgärder
            (se nedan) som ska vara prioriterade att genomföra i perioden
            2026–2030 ”om den ekonomiska ramen höjs”. Dessa åtgärder är i
            linje med vad Försvarsberedningen har föreslagit och bör därför
            genomföras för att realisera helheten i Försvarsberedningens förslag.
            Den sammanlagda kostnaden för dessa åtgärder beräknas till ca
            35 miljarder kronor under 2026–2030, utöver den ekonomi som regeringen
            föreslår.
          </p>
          <list style="ol">
            <item xml:id="i-YKcJL7p6Gqn7FdXHKbpnEL">
              Hela krigsorganisationen ska vara färdigorganiserad senast 2030.
            </item>
            <item xml:id="i-3R4wDPrPyF29vGbWxwN13C">
              De delar av Försvarsmaktens redovisning den 15 november 2019
              som inte inryms i nu föreslagen ekonomisk ram ska återläggas.
            </item>
            <item xml:id="i-6d4w6bgKGNqWbRNcMGh9c2">
              Flygvapnet ska tillföras fler robotar.
            </item>
            <item xml:id="i-QYsox5sh8NbruncEHcuQMN">
              Omsättning av bl.a. radarsystem till sensorkedjan ska tidigareläggas.
            </item>
            <item xml:id="i-UXzuPdjhi8aiacCKqoPJyD">
              Förmågan att kunna basera flygstridskrafterna på spridda krigsbaser
              ska förstärkas.
            </item>
            <item xml:id="i-KHWQV7nkeiGW9sC2TwmPnL">
              Helikopterförbanden ska få rörliga basförband.
            </item>
            <item xml:id="i-KewEEj1jBzMyjbJbsri7gJ">
              Amfibieförbanden ska förstärkas materiellt med fler nya stridsbåtar.
            </item>
            <item xml:id="i-5ZgiiGm557ubprMTyrTVf7">
              Modernt buret luftvärn ska anskaffas till armén.
            </item>
            <item xml:id="i-9LNMFkHTgX758thCYSR7m4">
              Divisionsförmågan i armén ska förstärkas med en ingenjörsbataljon
              och en underhållsbataljon.
            </item>
            <item xml:id="i-9yxeWTT1dwQERCYNw9a2b7">
              Förbindelsekompanier ska tillföras för att lägga broar över större
              älvar, och modern bromateriel anskaffas.
            </item>
            <item xml:id="i-9aDfqxEeoMBCHB3HovEqrB">
              Sambands- och telekrigsförbanden ska tidigareläggas.
            </item>
            <item xml:id="i-KW4z37LaGDRDaL8jJSdNdG">
              Logistikfunktionen ska förstärkas.
            </item>
            <item xml:id="i-BHGF3huyogxmdt4VrkP1Us">
              Uthålligheten i krig ska förstärkas genom anskaffning av ytterligare
              läkemedel, drivmedel och nödvändiga reservdelar m.m. samt lastbilar
              och ammunition.
            </item>
            <item xml:id="i-GbaGZMxzSnyM3HUjcqJ78N">
              Ytterligare ny soldatutrustning ska tillföras och nya eldhandvapen
              anskaffas till samtliga soldater.
            </item>
            <item xml:id="i-6YZ3xXkVr8Ka8usRQkDFEo">
              Mer modern och tyngre materiel ska anskaffas till hemvärnet.
            </item>
            <item xml:id="i-YVoG1E4SLGVEdxYMrBi5PA">
              De frivilliga försvarsorganisationerna ska förstärkas ytterligare.
            </item>
            <item xml:id="i-WxU2RjSQEpKNnBiFdtErEQ">
              Väg- och vattenbyggnadskåren samt byggnads- och reparationsberedskapen
              ska återinrättas.
            </item>
          </list>
          <p xml:id="i-F3QrEz76XSQPfJfLJ5NuxC">
            Till skillnad från regeringens förslag medger den höjda planeringsramen
            som Moderaterna och Kristdemokraterna föreslår att det finns medel
            för att genomföra dessa prioriterade åtgärder. Vi föreslår en
            höjd planeringsram för anslagen till det militära försvaret 2026–2030
            i form av 5 miljarder kronor 2026 och ytterligare 5 miljarder
            kronor 2027 och därefter prolongering av denna nivå. Denna planeringsram
            bör skrivas in i försvarsbeslutet för att skapa den långsiktighet
            som Försvarsberedningen avsåg med utgångspunkt i utveckling av
            försvarsförmåga i två på varandra följande försvarsbe­slutsperioder.
            Regeringen bör med anledning av den högre ekonomiska ramen ge
            Försvarsmakten i uppdrag att ta fram en reviderad investeringsplan.
          </p>
          <p xml:id="i-Ca8ZZjivgZVtpQR833KVbb">
            Utifrån den högre ekonomiska ramen som Moderaterna och Kristdemokraterna
            föreslår framöver behöver det dessutom löpande säkerställas att
            beställningsbemyndigandena anpassas till anslagsutvecklingen under
            kommande år för att försvarsmyndigheterna ska kunna leverera en
            planerad förmågeökning.
          </p>
          <p xml:id="i-BSiKMNs4qwHJiGAA8B83R3">
            Att bygga ut Sveriges försvarsförmåga kommer att kräva god kostnadskontroll,
            spårbarhet och uppföljning för att garantera att de extra resurserna
            också ger effekt. Vi vill därför se en ordnad process med tydliga
            avstämningar som tar hänsyn till behovet av att stärka försvaret
            men också den ekonomiska utvecklingen. De ytterligare resurser
            som satsas måste ge kontinuerligt ökande försvarsförmåga, och
            det måste ske ett fortsatt effektiviserat resursutnyttjande inom
            Försvarsmakten. Det är därför viktigt att Försvars­makten och
            övriga myndigheter i det militära försvaret arbetar utifrån principen
            utform­ning i enlighet med avdelad ekonomi, det som på engelska
            benämns Design to Cost. Det innebär att anskaffning av materiel
            såväl som förbandsverksamheten måste anpassas efter tillgängliga
            medel, t.ex. när det kommer till volym och kravspecifikationer.
            Upp­står fördyringar ska omprioritering i första hand ske inom
            ramen för berörd verksamhet eller inom berört materielprojektet,
            t.ex. genom anpassning av kraven. Eventuella fördyringar måste
            få konsekvenser inom de områden de uppstår. Konsekvenser av eventuella
            omprioriteringar ska återredovisas till riksdagen.
          </p>
          <p xml:id="i-RaoQSX2oT5uhSu4rx9WnJx">
            Viktigt i sammanhanget är att det för de två väsentliga säkerhetsintressena
            strids­flygförmågan och undervattensförmågan införs definierade
            s.k. objektsramar liknande de som fanns tidigare i budgetpropositionerna.
            Detta bör även göras för andra större och långsiktiga materielprojekt.
          </p>
          <head xml:id="i-NgdtTxkxZkeUniXMEDab8u" type="h1">
            Ett svenskt Natomedlemskap
          </head>
          <p xml:id="i-TJaPNZETcDTZ35PJjETYkX">
            Regeringen har i totalförsvarspropositionen ändrat skrivningen
            om Sveriges allianstillhörighet. Borta är nu regeringens formulering
            om att Sveriges militära alliansfrihet tjänar oss väl. Den har
            i stället ersatts med Försvarsberedningens skrivning vilken lyder
            ”Sverige är inte med i någon militär allians”. Dessutom pekas
            i proposi­tionen på vikten av att samordna operationsplanering
            med Danmark, Norge, Storbritannien, USA och Nato. Vi tycker att
            det är positivt att regeringen har tagit ytterligare ett steg
            bort från ett ensidigt fokus på Sveriges militära alliansfrihet,
            men detta är inte tillräckligt.
          </p>
          <p xml:id="i-AX3ytnA7mtAmqqnikTAd5h">
            Moderaterna och Kristdemokraterna anser att Sverige ska ansöka
            om medlemskap i Nato för att stärka Sveriges säkerhet och för
            att genom medlemskapet kunna bidra till övriga medlemsländers,
            och särskilt våra grannländers, säkerhet. Genom ett medlem­skap
            i Nato blir vi en del av det kollektiva försvaret med dess solidariska
            försvarsgaran­tier som delas med 30 andra medlemsländer. Säkerhetsgarantin
            från USA, genom Nato, kan inte underskattas. Likaså möjliggörs
            nära samarbete, samordning och arbetsfördel­ning bland alla de
            nordiska länderna. Sverige skulle som medlem också kunna ha en
            gemensam försvarsplanering för snabbt och samfällt agerande vid
            en eventuell kris samt få sitta med vid bordet och ha inflytande
            när viktiga beslut som påverkar Sveriges säkerhet tas. Ett svenskt
            Natomedlemskap, och ett aktivt deltagande i organisationens arbete
            för fred och säkerhet, skulle i realiteten vara en logisk vidareutveckling
            av Sveriges säkerhetspolitiska linje om att säkerhet söks bäst
            i samverkan med andra länder samt den svenska solidaritetsförklaringen.
          </p>
          <p xml:id="i-KBFD7mBGm4Zf528tnRQaSy">
            Att söka medlemskap i Nato innebär att Sverige måste göra ett
            gediget förarbete. Det handlar om att skapa ett brett folkligt
            och parlamentariskt stöd, skapa stöd för ett svenskt medlemskap
            hos dagens medlemsstater och se till att det militära och juridiska
            ramverket ska finnas på plats. Att få dessa förberedelser på plats
            kommer att vara en viktig del i att skapa trovärdighet i vår ambition
            att söka medlemskap.
          </p>
          <p xml:id="i-Rg1s7rRMZd6QfbJZjRR9Uc">
            Ett beslut om ett svenskt Natomedlemskap ska även tas i nära
            dialog och gärna tillsammans med Finland. Men ytterst är detta
            självständiga beslut som respektive land äger. Under tiden Sverige
            arbetar för ett medlemskap ska vi fördjupa existerande sam­arbeten
            med Natoländerna på så många områden som möjligt för att skapa
            förutsätt­ningar för att ge och ta emot civil och militär hjälp
            i händelse av kris och konflikt i enlighet med den svenska solidaritetsförklaringen.
          </p>
          <p xml:id="i-L8eNWB1wds6MAcGveSv7ge">
            Det är viktigt att Sverige är öppet för ett eventuellt Natomedlemskap,
            särskilt mot bakgrund av säkerhetsläget. Att kategoriskt stänga
            dörren till Nato som regeringen Löfven har gjort minskar det svenska
            handlingsutrymmet. I stället bör Sverige likt Finland ha en Natooption
            inskriven i regeringsförklaringen. I den finska skrivningen står
            det att Finland bevarar möjligheten att ansöka om medlemskap i
            Nato.
          </p>
          <p xml:id="i-TzYyPYbi1LuyFyGtkuXHvB">
            Slutligen anser vi att det bör tillsättas en ny utredning som
            ser över Sveriges internationella försvarssamarbeten, inklusive
            Nato. Sedan Krister Bringéus utredning presenterades 2016 har
            det hänt ett flertal saker som påverkar den säkerhetspolitiska
            omvärldsmiljön. Det handlar t.ex. om ett alltmer aggressivt Ryssland
            som försöker att utöka sitt inflytande ytterligare i närområdet
            i spåren av oroligheterna i Belarus, ett djupare försvarssamarbete
            inom EU, påfrestningar på det transatlantiska samarbetet och brexit.
          </p>
          <p xml:id="i-W1HZ73L5NfXDY4qe2U6DTF">
            Utredningen bör utifrån det försämrade säkerhetspolitiska läget
            ta fram en rapport som analyserar och redogör för innebörden av
            olika former av samarbeten respektive medlemskap med länder och
            i organisationer, samt dessas för- och nackdelar inom det försvars-
            och säkerhetspolitiska området, i dag och i framtiden.
          </p>
          <p xml:id="i-6pyzPAHHb9jhvf3wVU5KVy">
            Utredningen bör också lägga särskild tonvikt på en analys av
            samarbetet inom Nato och redovisa hur Sverige skulle kunna bli
            medlem av Nato och vilka konsekvenser ett eventuellt svenskt Natomedlemskap
            skulle få när det gäller ekonomiska åtaganden, andra säkerhetspolitiska
            samarbeten samt för Sveriges säkerhetspolitiska situation och
            läget i Sveriges närområde.
          </p>
          <head xml:id="i-Q6CuqiXraatAhQD3MUpGEd" type="h1">
            Civilt försvar
          </head>
          <p xml:id="i-HYCc4EXJBrTpEzKXXxFgRo">
            Det är det väpnade angreppet som ska vara dimensionerande för
            det civila försvaret. Klarar Sverige att hantera de krav som kriget
            kan ställa på samhället står vi också bättre rustade att hantera
            krisen. Viktigt för detta är att det totalförsvarsdepartement,
            med ansvar för både militärt och civil försvar, som Försvarsberedningen
            föreslagit kommer på plats. Försvarsdepartementet bör få det samlade
            ansvaret.
          </p>
          <p xml:id="i-Ru1AEp4eWfRAe3ATWpmXXj">
            Dock bygger det civila försvaret till stor del på Sveriges krisberedskap
            i fred. Därför vill vi peka på behovet av riksdagsbundna och uppföljningsbara
            mål även för krisbered­skapen och inte bara för det militära och
            civila försvaret.
          </p>
          <p xml:id="i-NtRBsvqSDBqBFKJAACDPkn">
            Frågan om uppbyggnaden av det civila försvaret är central om
            Sverige ska kunna ha ett fungerande totalförsvar som kan värna
            Sverige i händelse av kris och krig. Över­befälhavaren har vid
            flera tillfällen varit mycket tydlig när det gäller behovet av
            att det civila försvaret utvecklas parallellt med det militära
            försvaret. Tyvärr har verkligheten inte sett ut så. Regeringen
            har varit senfärdig i arbetet med det civila försvaret. Det kommer
            att leda till att det försvarsbeslut som tas av riksdagen i höst
            inte fullt ut kommer att vara ett totalförsvarsbeslut där alla
            delar i det militära och civila försvaret tillgodoses.
          </p>
          <p xml:id="i-69kKYWFR9hKfKt9xT2Fe8b">
            Regeringen har nu gått fram med förslag som ligger i linje med
            den utveckling för det civila försvaret som Försvarsberedningen
            har föreslagit. Med tanke på att dessa förslag rör ett stort antal
            olika områden i samhället och berör lika många olika utgifts­områden
            i statens budget finns betydande utmaningar i att skapa en sammanhållen
            process för utvecklingen av det civila försvaret. Detta gäller
            särskilt mot bakgrund av att utredningen om civilt försvar som
            ska klargöra frågor som gäller ansvar, ledning och samordning
            inte blir klar förrän i mars 2021.
          </p>
          <p xml:id="i-FFAabmbZmHDkuycM58W76Y">
            I utredningen om ansvar, ledning och samordning är utpekandet
            av sektorsansvariga myndigheter en viktig del. En sektorsansvarig
            myndighet ska ges tydligt ansvar och resurser att samordna verksamheten
            inom sektorn, såväl i fred som under höjd bered­skap. I detta
            arbete ingår bl.a. att samordna beredskapsförberedelser och åtgärder
            (såväl för krisberedskap som för höjd beredskap), samordna och
            genomföra operativ planlägg­ning, svara för att personal utbildas
            och för att övningar genomförs.
          </p>
          <p xml:id="i-PHxiXQYRaVi9PrQKzLhrpa">
            Moderaterna och Kristdemokraterna vill peka på vikten av att
            det även utses en sektorsansvarig myndighet för ledning av det
            civila försvaret. I sektorsfunktionen för ledning bör Myndigheten
            för samhällsskydd och beredskap, länsstyrelserna samt de landshövdingar
            som utsetts till civilbefälhavare ingå.
          </p>
          <p xml:id="i-MFgEqTUBJG3LoDSv4gmrmZ">
            Mängden aktörer inom det civila försvaret, liksom den diversifierade
            sammansätt­ningen av aktörer, ställer specifika krav på ledning
            och samordning. Särskilt fokus behöver därför läggas vid ledning
            och samordning inom det civila försvaret samt vid samordningen
            mellan det civila och militära försvaret.
          </p>
          <p xml:id="i-Mg6AvEpDJWr8MAzhVFAPuN">
            När det gäller den fortsatta utformningen och finansieringen
            av det civila försvaret kommer Moderaterna och Kristdemokraterna
            att få anledning att återkomma efter att utredningen Ansvar, ledning
            och samordning av det civila försvaret är klar. Förslagen från
            den utredningen kommer att vara ryggraden i det civila försvaret.
          </p>
          <p xml:id="i-RSnj6sfY1fcHDM1Ukce5eZ">
            Att stärka det civila försvaret är inte bara viktigt när det
            gäller effekten i det samlade totalförsvaret i händelse av höjd
            beredskap och krig. Det civila försvaret är även en viktig resurs
            i händelse av kris. Detta är något vi kunnat se nu under den pågående
            coronapandemin. Det är en prioriterad uppgift att börja bygga
            upp beredskapslager av t.ex. läkemedel, sjukvårdsmateriel och
            livsmedel igen samt att se till att våra försörj­ningskedjor fungerar
            även vid allvarligare kriser.
          </p>
          <head xml:id="i-RUvYTnbfR6zu4sBq1bhKEe" type="h1">
            Försvarsmakten ska kunna stödja polisen vid extraordinära händelser
          </head>
          <p xml:id="i-2PDV7etjsq1tj3FFQWfnsR">
            Polisiära insatser är det viktigaste verktyget som finns för
            att i fredstid kunna hantera olika sorters otillbörlig påverkan
            mot det svenska samhället som har ett kriminellt inslag. Det är
            centralt att alla tillgängliga resurser som skulle stärka polisens
            verksamhet faktiskt kan användas och att det finns relevant lagstiftning
            för att upptäcka och stoppa aktiviteter som anses kunna skada
            Sveriges säkerhet.
          </p>
          <p xml:id="i-5nP1jMPPEqvbGgZ35syG6V">
            Samarbetet mellan polisen och Försvarsmakten behöver stärkas.
            Rikspolischefen kom i januari 2020 in med en hemställan till regeringen
            där Polismyndigheten vill kunna ta hjälp av Försvarsmakten vid
            extraordinära händelser. Tidigare har Polisen bara kunnat begära
            hjälp av Försvarsmakten vid terrorattentat. Tanken är att Försvarsmakten
            vid extraordinära händelser ska kunna assistera med resurser och
            verktyg som bevak­ning för att kunna avlasta polisen och göra
            det möjligt för polisen att fokusera på sin kärnverksamhet. Regeringen
            har hittills inte vidtagit några åtgärder för att tillgodose rikspolischefens
            hemställan.
          </p>
          <p xml:id="i-KVxDtb5gVXFog5gRtXEgvo">
            Moderaterna och Kristdemokraterna ser behovet av att kunna använda
            alla sam­hällets tillgängliga resurser för att kunna hantera extraordinära
            kriser. Vi kan inte låta gamla låsningar hindra oss från att på
            ett optimalt sätt hantera ett försämrat säkerhets­läge.
          </p>
          <p xml:id="i-9vhEmGvp8xuJU3xVGf5a3k">
            Lagstiftningen bör ändras så att Försvarsmakten ges möjlighet
            att stödja polisen vid extraordinära händelser och tillse att
            Försvarsmakten kompenseras resursmässigt för denna nya uppgift.
            För att detta ska komma till stånd behöver målen för det militära
            försvaret ses över så att det tydligt framgår att Försvarsmaktens
            möjligheter att ge stöd till polisen inte begränsas.
          </p>
          <head xml:id="i-SDgUqUaDNumDAyj7SCfqgc" type="h1">
            Återupprätta den särskilda beredskapspolisen
          </head>
          <p xml:id="i-Mbaa5hu9wgr4yUz4euLzD1">
            Under 1990-talet inrättades den särskilda beredskapspolisen för
            att kunna fylla en lucka i den svenska beredskapen: de skulle
            ha förmåga att agera mot sabotageförband på svensk mark i ett
            läge där Sverige ännu inte gått in i höjd beredskap. Den särskilda
            beredskapspolisen var en spetsigare del av den vanliga civilpliktiga
            beredskapspolisen. Den särskilda beredskapspolisen bemannades
            med personer som genomgått en längre och mer kvalificerad militär
            utbildning.
          </p>
          <p xml:id="i-SM8FuAz8s7CqnftUojk2qZ">
            År 2012 avskaffades den särskilda beredskapspolisen. Skälen som
            angavs var en låg säkerhetspolitisk hotbild och att styrkan endast
            hade använts vid ett fåtal tillfällen. Sedan dess har det säkerhetspolitiska
            läget i Sveriges närområde försämrats radikalt. En del i det är
            bl.a. ett ökat hot mot vital infrastruktur.
          </p>
          <p xml:id="i-DNzQpnSZaA31drjcMCnRXp">
            Försvarsberedningen föreslog i sin rapport Motståndskraft från
            2017 att det borde inrättas en förstärkningsresurs till polisen.
            Beredningen menar att denna resurs bara ska användas vid höjd
            beredskap. Vi anser dock att det även i fredstid finns behov av
            att stärka förmågan att möta det allt sämre säkerhetsläget och
            de hybridhot som det innebär.
          </p>
          <p xml:id="i-JYkXnmzAE9KmBakGAQzkt7">
            Vi föreslår att den särskilda beredskapspolisen ska återupprättas
            för att stärka Sveriges möjligheter att möta hybridhot även i
            fredstid.
          </p>
          <head xml:id="i-4py64EjEuEcjsU3HbSPvcn" type="h1">
            Ett cybersäkerhetscentrum med en egen budget och ett starkt mandat
          </head>
          <p xml:id="i-AcEAQVtc9sF3kzhXu2ZyD">
            Ett viktigt steg för att stärka den svenska cybersäkerheten är
            inrättandet av det nya svenska cybersäkerhetscentrumet. Det är
            ett samarbete mellan de fyra myndigheterna Försvarets radioanstalt
            (FRA), Försvarsmakten, Säkerhetspolisen (Säpo) och Myndig­heten
            för samhällsskydd och beredskap (MSB).
          </p>
          <p xml:id="i-H7icr3ud2Nj22SDzt5npkb">
            Cybersäkerhetscentrumet ska arbeta brett med både offentliga
            och privata aktörer för att stärka svensk cybersäkerhet. Vi vill
            understryka att det är särskilt viktigt att det bidrar till att
            stärka cybersäkerheten hos privata aktörer så att Sverige betraktas
            som en säker marknadsplats där både svenska och utländska företag
            kan verka.
          </p>
          <p xml:id="i-8kEcpP4pJZWuT9mvJwrdHv">
            Huvudmannaskapet för centrumet bör läggas hos FRA som besitter
            en stor kompe­tens när det gäller cybersäkerhet. Fram till dess
            att Moderaternas, Kristdemokraternas och Försvarsberedningens
            förslag om ett totalförsvarsdepartement med ansvar för både militärt
            och civilt försvar har genomförts, bör Justitiedepartementet ges
            mandat för inriktning av FRA:s verksamhet på cybersäkerhetsområdet
            med ett särskilt reglerings­brev vid sidan av det generella som
            Försvarsdepartementet har.
          </p>
          <p xml:id="i-R8xaJgYTPvACa6hGbQ2F8H">
            Cybersäkerhetscentrumet ska ha en egen budget och ett starkt
            mandat att samverka med näringslivet samt utgöra knutpunkten i
            det nationella och internationella cyber­säkerhetsarbetet.
          </p>
          <head xml:id="i-8wfdFMyuXTrivnh7t7oJHk" type="h1">
            Näringslivets roll i totalförsvaret
          </head>
          <p xml:id="i-NfxC9suF3XashXjQ4JTywC">
            Det civila försvaret är i dag betydligt mer beroende av samverkan
            med näringslivet än under det kalla kriget. Många av de resurser
            och funktioner som tidigare sköttes av offentliga aktörer är i
            dag avhängig näringslivet. Detta gäller inte minst en fungerande
            försörjningsberedskap av en rad vitala varor och tjänster.
          </p>
          <p xml:id="i-H1kZeXDgw1FU8t5XCeD55C">
            Den svenska försörjningsberedskapen bör utvecklas, och näringslivet
            bör i ökad utsträckning involveras i arbetet med att utveckla
            det civila försvaret. För att etablera en långsiktig samverkan
            mellan offentliga och privata aktörer på den centrala, regionala
            och lokala nivån och för att möjliggöra användandet av näringslivets
            resurser för totalförsvarets behov ska ett nationellt näringslivsråd
            så snart som möjligt inrättas i enlighet med Försvarsberedningens
            förslag.
          </p>
          <p xml:id="i-5vkAWfPveiTyD1b3NTVcDx">
            Ett formaliserat näringslivsråd skulle vara en viktig kontaktyta
            mellan näringsliv och stat för att proaktivt hantera krisberedskaps-
            och totalförsvarsfrågor som effekterna av t.ex. coronaviruset
            samt för att under pågående kris, kunna dela information och problem
            för att snabbt komma fram till gemensamma lösningar.
          </p>
        </div>
        <div type="motSignatures">
          <list>
            <item xml:id="i-NCMWMLx1V3WjomSHnbMxwd">
              Pål Jonson (M)
            </item>
            <item xml:id="i-YEiunRRFeGxKXoLqxXoha8">
              Hans Wallmark (M)
            </item>
            <item xml:id="i-S2eo5zhCMxSg2X6tu1FR5o">
              Mikael Oscarsson (KD)
            </item>
            <item xml:id="i-YTGR2vEFu6Cw2FAanynCuR">
              Lars Adaktusson (KD)
            </item>
            <item xml:id="i-LMcbgVAg7VFoXQXSobUutF">
              Jan R Andersson (M)
            </item>
            <item xml:id="i-7Qynd3sRzY5xdW4zC9JFn6">
              Jörgen Berglund (M)
            </item>
            <item xml:id="i-KpmYBKvgKzAGNUFDWvCFR7">
              Alexandra Anstrell (M)
            </item>
            <item xml:id="i-3V8A3Zo8Hw6SJ9JMZpWzci">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
