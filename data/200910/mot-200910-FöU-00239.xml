<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FöU-00239">
  <teiHeader>
    <fileDesc>
      <titleStmt>
        <title>Kvinnor i freds- och säkerhetsfrämjande verksamhet</title>
        <author corresp="i-JSSYZnWrKjtbfWDmu1qLSb">av Magdalena Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnor i freds- och säkerhetsfrämjande verksamhet</title>
          <idno type="rdwebb">GX02Fö239</idno>
          <rs type="number">Fö239</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GX02Fö239/text</ref>
          <ref type="dokument_url_html">http://data.riksdagen.se/dokument/GX02Fö239</ref>
          <ref type="dokumentstatus_url_xml">http://data.riksdagen.se/dokumentstatus/GX02Fö239</ref>
          <ref type="doc">http://data.riksdagen.se/fil/1AD12A68-EEAE-44B3-BD96-6B13BFB45046</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JSHJZDCqB817uTqhBwWgSQ" type="signed"/>
        <correspContext corresp="i-JSHJZDCqB817uTqhBwWgSQ">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-4eV1rCDyiTFN5vLMjyYAHk" type="numbering">
          <date when="2009-10-06"/>
        </correspAction>
        <correspAction xml:id="i-2ukE4hDzKD6LjFdDo5U2ij" type="submission">
          <date when="2009-10-05"/>
        </correspAction>
        <correspAction xml:id="i-WKdFxLda7qF4AF2DfrX191" type="transfer">
          <date when="2009-10-05"/>
        </correspAction>
        <correspAction xml:id="i-AhHFVrqtjfk2Kyih9HkQV8" type="assigned"/>
        <correspContext corresp="i-AhHFVrqtjfk2Kyih9HkQV8">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AVWPMWFqXLA4jUzxWrJY4W" type="motBody">
        <div xml:id="i-GrEDWZvSFBmYBz2LKErTH9" type="motProposal" subtype="förslag">
          <head xml:id="i-LJy2Qo1t4w6txw3gaqKfSi">
            Förslag till riksdagsbeslut
          </head>
          <p xml:id="i-DFStu4VsWNFXhqXu7BB21c">
            Riksdagen tillkännager för regeringen som sin mening vad som
            anförs i motionen om kvinnor i freds- och säkerhetsfrämjande verksamhet.
          </p>
        </div>
        <div xml:id="i-7rQNvCw5Lf39tSBGWZ7oBf" type="motContent">
          <head xml:id="i-KvQxqh5vkNYgJu8YkZF5LX" type="h1">
            Motivering
          </head>
          <p xml:id="i-5GJE88tgXoNUT2VCoxP5u5">
            Medverkan i och utveckling av freds- och säkerhetsfrämjande verksamhet
            och fredsbyggande arbete är en prioriterad uppgift för en aktiv
            svensk utrikespolitik.
          </p>
          <p xml:id="i-93DW5vmGGJV75riEGu9Ke">
            Sverige är känt för att bidra med hög kompetens och personal.
            Efterfrågan på svenska militärer, poliser, observatörer och annan
            civil personal har i likhet med tidigare år fortsatt att öka.
            Sverige arbetar dessutom aktivt med jämställdhetsfrågor och genomförandet
            av FN:s säkerhetsresolution 1325 om kvinnor, fred och säkerhet
            som en viktig del i det freds- och säkerhetsfrämjande arbetet.
            Det svenska deltagandet har bidragit till att stödja demokratiarbete,
            skapat säkerhet och bidragit till fortsatt utveckling på många
            håll i världen.
          </p>
          <p xml:id="i-X5XMmdCTnCM3TzVMSKV9tm">
            Vid alla kriser och katastrofer är det tydligt att det är kvinnor
            och barn som drabbas hårdast. Dock används kvinnors kunskaper
            och erfarenheter mycket sparsamt. Detta trots att kvinnor har
            visat sig vara nyckeln till ett bra återuppbyggnadsarbete. Kvinnor
            har visat sig vara bättre på att arbeta över etniska, religiösa
            och politiska skiljelinjer. Kvinnor satsar dessutom generellt
            mer pengar på social återuppbyggnad än vad män gör. Hjälpprogram
            måste därför inkludera kvinnor redan på planeringsstadiet, så
            att utbildning, hälsa och arbete får tydligare fokus.
          </p>
          <p xml:id="i-NLqVVnmc8qCFVXmQqYXbnp">
            Sverige kan inte vara närvarande överallt i världen eller vara
            experter inom alla områden. Men vi kan vara ledande i arbetet
            med att lyssna och lära av dem som utgör den yttersta förutsättningen
            till ett långsiktigt utvecklingsarbete och stabilitet nämligen
            kvinnorna. Sverige måste därför ta större initiativ i det internationella
            samarbetet. Konfliktsamtal och fredsförhandlingar ska alltid involvera
            det civila samhället och därmed öka kvinnors deltagande i hela
            processen.
          </p>
          <p xml:id="i-UYxv1vKdHDMonRuhgz5ZCr">
            Ett exempel på bra insatser från svensk sida är att svensk polis
            stödjer och utbildar utländska polisorganisationer i deras strävan
            att bli mer demokratiska och effektiva. Svensk polis hjälper till
            att i samarbetslandet skapa en polisorganisation som respekterar
            och skyddar de mänskliga rättigheterna, följer rättsstatens regler,
            kan ställas till svars och ger högsta prioritet till medborgarnas
            behov.
          </p>
          <p xml:id="i-89EbJ5KiZjG9KgYnw6KSiW">
            Afghanistan är ett av de länder där Sverige har gjort betydande
            insatser. Utöver de diplomatiska ansträngningarna, vårt bistånd
            och vårt deltagande i ISAF bidrar Sverige även med poliser och
            med civila experter till EU:s polisinsats (Eupol). Insatsens syfte
            är att bistå Afghanistan i uppbyggnaden av en fungerande, effektiv
            och okorrumperad poliskår; något som är en av många viktiga komponenter
            för t.ex. en förbättrad säkerhetssituation och en förbättrad respekt
            för mänskliga rättigheter i Afghanistan. Kvinnlig personal, både
            i insatsstyrkan och inte minst inom polisen bidrar till att ge
            kvinnorna i landet högre trygghet och säkerhet. Sverige bör därför
            sträva efter fler kvinnor i det freds- och säkerhetsbyggande arbetet.
          </p>
        </div>
        <div xml:id="i-VPFRrGGAU4fGHUj4fC9Ubb" type="signatureBlock">
          <list xml:id="i-JM49exD7Kde1eULtxUT1h5">
            <item xml:id="i-9p9EsGvHyeQWhgY5cbG5iB" who="i-JSSYZnWrKjtbfWDmu1qLSb" type="signature">
              Magdalena Andersson (m)
            </item>
          </list>
        </div>
      </div>
    </body>
  </text>
</TEI>
