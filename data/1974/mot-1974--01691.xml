<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01691">
  <teiHeader>
    <fileDesc>
      <titleStmt>
        <title>i anledning av Kungl. Majrts proposition 1974:28 angående den statliga kulturpolitiken.</title>
        <author>av herrar Nilsson i Agnäs och Nisser</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Majrts proposition 1974:28 angående den statliga kulturpolitiken.</title>
          <idno type="rdwebb">FX021691</idno>
          <rs type="number">1691</rs>
          <ref type="dokument_url_text">http://data.riksdagen.se/dokument/FX021691/text</ref>
          <ref type="dokument_url_html">http://data.riksdagen.se/dokument/FX021691</ref>
          <ref type="dokumentstatus_url_xml">http://data.riksdagen.se/dokumentstatus/FX021691</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>K C. NISSER</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fo2DzBCFSk2xzXccWsm69j" type="signed"/>
        <correspContext corresp="i-Fo2DzBCFSk2xzXccWsm69j">
          <note type="signatory" corresp="i-JwrrNQarYf4sbAtWECPj6i"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1691/mot_1974__1691-001.pdf"/>
      <fw xml:id="i-NvYza1TqQcLGCWRCNYLmmc">
        Mot. 1974:1691 7
      </fw>
      <div xml:id="i-4PjXwjkf6oJNnsDKWya2L3" type="motHeader">
        <div xml:id="i-AHR7ZocU311Y6nYgPBnF6U" type="motTitle"/>
        <div xml:id="i-XNoYUhLiUZFqFdSzDfTYjQ" type="motSubmissionInfo"/>
      </div>
      <div xml:id="i-SvnHqEfefPZauAxH6bzkXv" type="motBody">
        <div xml:id="i-QyT5mGncmYjCh2FvhkRTxA">
          <p xml:id="i-32rXPPMyc7eafiZthNVubT">
            Nr 1691
          </p>
          <p xml:id="i-17XY3kb9BP8PZ7zERBJuvc">
            av herrar Nilsson i Agnäs och Nisser i anledning av Kungl. Maj:ts
            proposition 1974:28 angående den statliga kulturpolitiken.
          </p>
          <p xml:id="i-Mhy1VF76Pn3byHQvqtMBxT">
            Kulturstödets upprinnelse
          </p>
          <p xml:id="i-RurNVHXVtQdFRieDxTqXjF">
            I den historiska tillbakablicken i propositionen 1974:28 visar
            departe- mentschefen att statens insatser inom kulturområdet ”har
            en lång tradition i vårt land”. Det torde i stort sett vara riktigt
            att insatserna avsåg att ”skapa nationell prestige eller glans
            kring kungamakten” och att endast begränsade gruppers kulturverksamhet
            stöddes och att detta endast nådde en begränsad geografisk sfär
            kring några städer. Mera tveksam är man att skriva under på att
            det var kungarna och de övre samhällsklasserna som svarade för
            det samhälleliga kulturstödet från början. Om med samhälle här
            menas staten, kan påståendet inte godtagas, men eftersom kyrkan
            i yttre mening måste räknas till samhället, är det riktigast att
            slå fast att den samhälleliga insatsen i kulturlivet från början
            kommer från kristendomen. Det samhälle som vi kallar vårt är i
            hela sin struktur sådant att det kan härledas från den händelse
            som kallas Sveriges kristnande. Hela vår kultur har sina rötter
            i kristendomen, och när den kristna tron kommer, uppstår alltid
            en kyrka och när en kyrka finns präglar den sin omgivning. Så
            kom även den kyrka som slog rot och växte i Sverige att bli kulturskapande
            och kulturstöd- jande.
          </p>
          <p xml:id="i-BKJpMreMjof5ziTbPfqCez">
            Kulturens rötter
          </p>
          <p xml:id="i-GcpZEwp6kD7uDhUNK3JokB">
            Det egendomliga är att kyrkan skapar kultur fastän den först
            inte är ute för att göra det. Dess djupaste och enda ärende är
            att rädda människan för en annan värld, den fullkomliga som inte
            fullbordas i tiden, men medan kyrkan utför denna sin gärning och
            fyller sin egentligaste uppgift ger den tiden och världen liksom
            i förbigående en kultur. Den rätta kyrkomedlemmen är en förvandlad
            människa, den rätta kyrkan innebär inbördes stöd människor emellan
            och ansvar mot alla medmänniskor. När kyrkan restes i vårt land
            byggde den byn, bygden, staden, fastän den var ute för att upprätta
            Jerusalem. Den grundade sjukstugan och skapade örtagården och
            införde läkemedelsväxten eller upptäckte den. Barmhärtighet och
            själavård och livsrätt för alla från spädbarnet till åldringen
            var dess frukter, men medan den förkunnelse skedde som krävde
            kyrkorum och katedraler och medan den tro vårdades som behövde
            kloster och ”stugor” vid pilgrimslederna uppstod alla de kulturyttringar
            som statsrådet talar om i dagens proposition, där han särskilt
            nämner fyra områden för nutida kulturpolitiska åtgärder —
          </p>
          <pb facs="riksdagen-motions-pdf/data/1974/mot_1974__1691/mot_1974__1691-002.pdf"/>
          <fw xml:id="i-7GfWGBnik2VLMxdJ5nY6FP">
            Mot. 1974:1691 8
          </fw>
          <p xml:id="i-SRbrrDDAL9iGrJec8DCnY7">
            ordets, scenens, bildens och tonens. Ordet — predikan, ofta kantig
            och torftig — innebar dock att talandet blev något mer och allmännare
            än det varit. Både prästen och vandringsmunken var föregångare
            och förebilder till samlad framställning av ord, bilder och begrepp.
            Framför allt gav han människorna en värld av gestalter utifrån
            och från andra tider. Hela den bibliska bildvärlden, hela den
            ”centrala” kulturens miljö, kristendomen med dess litteratur och
            legender och allt som häftade därvid av hellenistiskt material
            tågade in i staden, bygden och skogen i Norden, Frånvaron av böcker
            — pergamen- tets handskrivna och senare den tryckta boken — bidrog
            på sitt sätt till att främja just det talade ordets utveckling
            och inflytande genom nödvändigheten av memorerande, upprepning,
            gester, ordlekar och betonade satser. När sedan Sverige fick sina
            första tryckta böcker av betydelse var det kyrkliga böcker. Därtill
            fylldes den översatta och den inhemska litteraturen av bibliska
            bilder och talesätt som sedan trängde till även den icke bokläsande
            allmogen och blev den förtrogen. Ända in i vardagen, i arbetslivet
            och armodet sträckte sig o r d et, berikande och bildande, av
            ofantlig betydelse för allt det som danat vårt nutida demokratiska
            samhälle. Almanackan var mer än runstaven, den av kristendomen
            framburna ord- och bokskatten mer än den hedna tidens saga. Det
            var också kyrkan som lärde folket att läsa i bok — den är skolans
            moder. Scenen — kyrkospelet, processionen men också själva gudstjänsten
            — var kultur som inte bara i kyrkorummet gav kulturell lyftning
            utan steg ut till allmogen, till barnens lekar och till gillen
            och familjehögtider. Den moderna teatern har inte bara hellenistisk
            bakgrund, och just för de många, för grupperna som inte fick njuta
            av vad kungamakt och huvudstad kunde ge åt vissa privilegierade,
            var kyrkans scen av oerhörd betydelse. De vise männen och de enkla
            herdarna vandrade förbi, Herodes och Johannes döparen, de tolv
            apostlarna och stundom patriarkerna och ärkeänglarna steg in i
            stugorna. Bilden, — tavlan och målningarna — följde kyrkan. De
            snidade gestalterna åskådliggjorde eviga sanningar och stora personligheter.
            Redan i tidig medeltid skapades i vårt land kyrklig konst som
            ännu i dag uppbygger och hänför, och vad målningarna på väggar
            och tak i kyrkan och altarets tavla eller uppsatser betytt just
            för de breda lagren av vårt folk under sekler kan aldrig överskattas.
            Från Notkes monument till dalmålningens gripande enkla bild finns
            hela skalan av färg och form och uttryck som fyllt folkets liv
            och fördjupat dess upplevelse av livets storhet och meningsfylldhet.
            Här gav kyrkan vad aldrig den världsliga makten kunnat ge. Tonen
            — den musik som aldrig kan skiljas från ordet, från kristendomen
            — gav genom kyrkan helgen skönhet och vardagen klang. Just inom
            kyrkan ljöd tonen ”från ovan”, psaltaren fick röst, Marias lovsång
            kom på människornas läppar, och från entonighet till symfoni av
            stor mångfald gick kyrkans sång. In i folkvisan flätades inte
            bara de bibliska bilderna utan också den andliga melodin. Man
            sjöng inte bara i
          </p>
          <pb facs="riksdagen-motions-pdf/data/1974/mot_1974__1691/mot_1974__1691-003.pdf"/>
          <fw xml:id="i-MXkMaxqCapDykskU3hvXEH">
            Mot. 1974:1691 9
          </fw>
          <p xml:id="i-TLZP2PFaHyD2RMEJWNTtrU">
            mässan eller ottan utan på vägen och i arbetet. Inspirationen
            till mycken konstnärlig verksamhet och drivkraften till kulturellt
            skapande var tonen. Så har vårt samhälle sina rötter i kristendomen.
            Vår kultur både i vid mening och i begränsad härflyter från Bibeln.
            Det första stödet åt de områden vi i dag räknar till kulturlivet
            kom från kyrkan. Och den första bre da kulturupplevelsen, den
            som nådde de många, stod kyrkan för.
          </p>
          <p xml:id="i-2LHiq3yRkhhmRLrbmy9BL6">
            Kulturens bärande kraft i dag
          </p>
          <p xml:id="i-DUXqxEs2uq5oYkBhEQ3FEm">
            Det är nödvändigt att i dag fråga sig om vi kan reda oss utan
            drivkraften, inspirationen, den skapande styrka som den bibliska
            berättel- sen, den kyrkliga traditionen, innebär, I kulturbetänkandet
            och kulturpropositionen finns ingen antydan om betydelsen av denna
            drivkraft. In i dagens samhälle och dess kulturliv har givetvis
            mycket annat trängt som inte har kristet ursprung. Vi har ett
            mångfasetterat kulturutbud. Betydande inslag kommer från andra
            religio- ner och från politiska läror och system som kontrasterar
            eller bekämpar kristendomen. Det finns ju i världen en icke kristen
            kultur, folkliga och ursprungliga kulturyttringar, som inte får
            underskattas. Frågan är emellertid om vår demokrati kan försumma
            sina rötter och om det kulturella arv vi har från kristendomen
            och kyrklig tradition kan försummas och åsidosättas. Boken och
            talet, bilden och teatern, målningen och skulpturen, sången och
            den stora tonskapelsen hade hos oss sin upprinnelse huvudsakligen
            i e n källa. Vad kan ersätta den? Enligt vår mening är det som
            kyrkan innerst står för och som danat så mycket av omistlig kultur
            och berikat de mångas liv så starkt att det kommer av egen kraft
            att stanna hos vårt folk och överleva, men det måste anses riktigt
            att även kulturpolitiken beaktar frågan om bärkraften och källan
            till det som de flesta av oss i dag ännu betraktar som omistligt.
            Inte minst för kulturrådet bör spörsmålet om kulturens bärande
            kraft alltid vara centralt. I det nya kulturråd som skall tillsättas
            bör därför ingå minst en representant från det kyrkliga området.
            Det kan visserligen förutsättas att även icke direkt kyrkligt
            engagerade personer som kommer att ingå i rådet kan känna till
            och bevaka de kulturella intressen som har samband med vår kyrkas
            historia, dagliga verksamhet och kulturellt inriktade frågor —
            arkitektur, miljö, kyrklig konst etc. — men med tanke på vad som
            i motionen anförts om kyrkans avgörande betydelse för kulturen
            i vårt land och det förnyade intresse för kyrkans liv och gärning
            som kan förväntas i framtiden måste det anses av vikt att från
            kyrkan i vårt land en representant ingår i rådet.
          </p>
          <pb facs="riksdagen-motions-pdf/data/1974/mot_1974__1691/mot_1974__1691-004.pdf"/>
          <fw xml:id="i-GMvqg4DtP8s5NQLV475Cq6">
            Mot. 1974:1691 10
          </fw>
          <p xml:id="i-4SCWhkZuP8wpVzdgYz4ceW">
            Hemställan
          </p>
          <p xml:id="i-2h5tqD5dGJVSjqCWkuaCoA">
            Med hänvisning till det anförda hemställes att riksdagen måtte
            besluta att i kulturrådet skall ingå en representant med särskild
            anknytning till svenskt kyrkoliv.
          </p>
          <p xml:id="i-QEWABqVgS41N1EgDqGD2Px" type="date">
            Stockholm den 5 april 1974
          </p>
          <p xml:id="i-VJkXnp9nfV69vzhCjfXQVc">
            TORE NILSSON (m) PER-ERIK C. NISSER (m) i Agnäs
          </p>
        </div>
      </div>
    </body>
  </text>
</TEI>
