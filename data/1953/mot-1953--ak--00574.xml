<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00574">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__574/mot_1953__ak__574-001.pdf"/>
      <fw xml:id="i-UPnDdHmiSP7RL99tBB3SRz">
        12 Motioner i Andra kammaren, nr 514.
      </fw>
      <div xml:id="i-798E5Df3MRfRMJ19dcN2Jf" type="motHeader">
        <div xml:id="i-TWzXGumTn69qF8PLyHKjd7" type="motTitle"/>
        <div xml:id="i-BPqYkL5iM9PkKPP3omHHs2" type="motSubmissionInfo"/>
      </div>
      <div xml:id="i-59S5W98z3JtPEhrXTJASpv" type="motBody">
        <div xml:id="i-G95jpMVBUn3dAZoQz58pKB">
          <p xml:id="i-NDdNuCtBAay6fqNxEg7sMH">
            Nr 574.
          </p>
          <p xml:id="i-5UhfntaTiZargunBdye7Ui" type="titleString">
            Av herr Nyberg m. fl., i anledning av Kungl. Maj:ts proposition,
            nr 191, angående vissa frågor om det mindre och medelstora handelstonnaget.
          </p>
          <p xml:id="i-N76EbNwzFcunxiLsofruUy">
            Den minskning, som det till den mindre skeppsfarten hörande tonnaget
            liksom den medelstora handelsflottan på senare tid undergått,
            har vid olika tillfällen och i skilda sammanhang föranlett de
            ansvariga myndigheterna att fästa Kungl. Maj:ts uppmärksamhet
            på denna ej mindre för landets för- svarsberedskap allvarliga
            än för sjöfarten själv bekymmersamma utveck- ling. Saken har också
            på senare år flera gånger bragts inför riksdagen, så- som nu ånyo
            skett genom Kungl. Maj:ts proposition nr 191. Det är i första
            hand den mindre skeppsfartens tillstånd och utveckling, som påkallar
            uppmärksamhet. Bakgrunden till 1951 års riksdagsbeslut om hjälpåtgärder
            till tonnageförnyelse i form av betydande lättnader i villkoren
            för lån ur statens lånefond för den mindre skeppsfarten (fartyg
            om högst 500 ton brutto), samtidigt som fonden förstärktes med
            2 milj. kronor, ut- gjordes av en utredning, som oförtydbart visade,
            att en förnyelse av ifråga- varande tonnage var starkt av nöden.
            Den negativa utvecklingstendensen gjorde sig emellertid fortsättningsvis
            gällande, och sedan Kungl. Maj:t genom proposition till 1952 års
            riksdag föreslagit anvisande av ytterligare 2 milj. kronor, fann
            riksdagen läget så allvarligt, att riksdagen för sin del föreslog
            att fondförstärkningen borde ökas till 4 milj. kronor genom över-
            förande av medel från rederilånefonden, vilket också skedde. Den
            tidigare utredningen, som avsåg tiden t. o. m. år 1948, har av
            kommerskollegium fullföljts för ytterligare fyra år och omfattar
            sålunda nu tiden fram till det senaste årsskiftet. Den senare
            undersökningen, vars huvudsakliga resultat omnämnts i pro- positionen,
            har visat, att utvecklingen fortgått på sådant sätt, att det äldre
            och det mycket gamla tonnagets övervikt ytterligare ökats, medan
            förnyel- sen varit mycket ringa. Detta har föranlett kommerskollegium
            att påkalla åtgärder, som kan öka lönsamheten hos ifrågavarande
            sjöfartsgren under framhållande av de synnerligen allvarliga konsekvenser,
            som den befarade förintelsen av den mindre skeppsfarten otvivelaktigt
            skulle draga med sig. Läget har även uppkallat överbefälhavaren
            till en framställning till för- svarsministern med hemställan
            att åtgärder måtte vidtagas för att förhindra en fortsatt minskning
            av det mindre och medelstora handelstonnaget. Konsekvenserna av
            ovan berörda utveckling kan bli ödesdigra. För rederi- näringens
            eget vidkommande har särskilt den mindre skeppsfarten stor be-
            tydelse såsom rekryteringskälla för den större handelsflottans
            sjöfolks- och
          </p>
          <pb facs="riksdagen-motions-pdf/data/1953/mot_1953__ak__574/mot_1953__ak__574-002.pdf"/>
          <fw xml:id="i-UqqxdAurXPxztwAvL3FPFZ">
            Motioner i Andra kammaren, nr 574. 13
          </fw>
          <p xml:id="i-GCctKtwFtbbaDdKKq8MSdF">
            befälskadrar. Inom andra sjöfartsnationer, såsom Danmark och
            Norge, där man ägnar stor omsorg åt sjöfolkets yrkesutbildning
            och befälsyrkenas rekrytering, fästes så mycken vikt vid sjötjänsten
            i småfartyg på grund av den goda utbildning den ger, att man på
            sina håll t. o. m. kräver sådan tjänst såsom villkor för inträde
            i navigationsskola. Vidare är små- fartygen ytterligt viktiga
            för åtskilliga speciella transportuppgifter; detta gäller särskilt
            transporterna till Norrland av kol, kalk, cement, lergods, superfosfat
            m. fl. varor, som icke tål de dyra fraktkostnader, som land- transporterna
            medför. Deras betydelse ligger även däri att de utan svårig- het
            kan angöra mindre hamnar och lastageplatser, dit större fartyg
            på grund av sitt djupgående inte kan komma. Under krigsförhållanden
            är små- fartygen oumbärliga i den inrikes transportapparaten,
            särskilt emedan de kan taga sig fram inomskärs eller nära kusten
            och inte riskerar att draga till sig fientlig uppmärksamhet på
            samma sätt som större fartyg. Här an- förda synpunkter, som hämtats
            ur skilda civila och militära myndigheters utlåtanden, förklarar
            den utomordeniligt stora vikt, som måste fästas vid den mindre
            skeppsfartens förnyelse och upprätthållande. Såsom förhållan-
            dena utvecklat sig, riskerar man tydligen en i allt snabbare takt
            fortgående förintelse av ifrågavarande fartygsbestånd med de allvarligaste
            skadeverk- ningar — ej blott i ekonomiskt avseende. I ljuset av
            vad här framhållits förefaller det som om i den kungliga pro-
            positionen inte dragits erforderliga konsekvenser av myndigheternas
            utred- ningar och förslag. I det läge som är för handen synes
            det icke försvarligt att ställa mera verksamma åtgärder på framtiden
            under hänvisning till en planerad undersökning rörande orsakerna
            till den bristande lönsamhet, som uppenbarligen utgjort ett hinder
            för tonnageförnyelsen. Vi anser därför nödvändigt att bereda riksdagen
            tillfälle att utan dröjsmål taga ställning jämväl till sådana
            förslag till lättnader i den mindre skeppsfartens kapital- försörjning,
            som Kungl. Maj:t ej upptagit, nämligen räntelindring och fondförstärkning.
            Vad räntan beträffar, så utgör den för lån från den mindre skeppsfartens
            lånefond f. n. 4 procent. Kommerskollegium har föreslagit räntefrihet,
            me- dan man på andra håll bland myndigheterna och organisationerna
            ansett en räntesänkning till 3,25 procent kunna utgöra en tillräckligt
            verksam lätt- nad. De invändningar, som exempelvis från statskontorets
            sida anförts mot en räntesänkning under hänvisning till att räntefrågan
            var under prövning i samband med sakens behandling år 1951, kan
            vi inte finna bärande. Un- der förhandenvarande omständigheter
            går det inte an att på dylika skäl avböja prövning av ett förslag,
            som möjligen skulle kunna åstadkomma bättring i det ytterligt
            allvarliga tillstånd, vari ifrågavarande sjöfartsgren befinner
            sig. Ej heller kan vi finna rådligt att avvisa en räntelättnad
            på grund av dess karaktär av subvention. Sådan situationen är,
            kan man inte undgå att tillgripa stödåtgärder, och en räntesänkning
            har uppenbarligen
          </p>
          <pb facs="riksdagen-motions-pdf/data/1953/mot_1953__ak__574/mot_1953__ak__574-003.pdf"/>
          <fw xml:id="i-CWQsQ4g1kQHVzzJQgBWBMp">
            14 Motioner i Andra kammaren, nr 574.
          </fw>
          <p xml:id="i-Wto1bMfgHdJZK7XDrDgwpw">
            varken mer eller mindre karaktär av statssubvention än de lättnader
            i låne- villkoren, som genomfördes 1951 eller nu föreslagits i
            propositionen. Lån till lägre ränta än normalränta eller rent
            av räntefrihet är ju för övrigt ingen okänd företeelse i fall,
            där det befunnits påkallat att stödjande in- gripa från det allmännas
            sida. De motskäl, som anförts med helt andra ut- gångspunkter
            än dem, från vilka förevarande mycket allvarliga sjöfarts- politiska
            problem bör bedömas, förefaller oss alltför formalistiska och
            doktrinära. De ansvariga myndigheternas varningar kan icke rimligen
            läm- nas obeaktade av den anledningen att de föreslagna hjälpåtgärderna
            förme- nas inte passa i stycke med principer, som man dock i andra
            sammanhang funnit sig kunna åsidosätta. För vår del föreslår vi
            en räntelättnad för ifrågavarande lån till 3,5 pro- cent. I konsekvens
            därmed vill vi även upptaga förslaget om fondförstärk- ning, då
            man ju måste förvänta en ökad efterfrågan å lån, därest ränte-
            sänkningen, såsom antagligt är, kommer att verka stimulerande.
            Vi vill i detta sammanhang erinra om att det av riksdagen 1951
            i princip godtagna förnyelseprogrammet för den mindre skeppsfarten
            förutsatte en fortlöpande medelsanvisning under ett antal år för
            tillgodoseende av kapitalbehovet för tonnageförnyelsen, även om
            man av flera skäl inte räknade med så stort behov under den första
            tiden. Tillgängliga fondmedel synes inte förslå till mycket mer
            än täckning av redan föreliggande eller väntade låneansök- ningar.
            Kommerskollegium har föreslagit en medelsanvisning av 7,5 milj.
            kronor. Vi anser att skäl talar för eventuell medelsanvisning
            av denna stor- lek men vill i nuvarande statsfinansiella läge
            begränsa oss till att yrka på att fonden förstärkes med 2500 000
            kronor. Beloppet bör lämpligen täckas av lånemedel. Då de mindre
            varven numera fått känning av en betydlig nedgång i sysselsättningen
            och en avsevärt minskad ordertillgång, kan det möjligen förväntas
            att byggnadskostnaderna, som länge hållit sig på en mycket hög
            och för mindre kapitalstarka beställare hindersam nivå, skall
            visa en sjunkande tendens, vilket kan medföra ökad benägenhet
            att beställa nya fartyg. Jämväl på denna väg kan alltså ökat behov
            av fondmedel göra sig gällande. Såvitt angår den medelstora trampflottan,
            varmed i propositionen synes avses fartyg med en bruttodräktighet
            upp till 3 000 ton, förefaller det vara meningen att kapitalförsörjningen
            i fortsättningen skall säkerställas genom skeppshypotekskassans
            verksamhet, för vars fortgång man alltså har att räkna med upplåning
            i sedvanlig ordning genom obligationsemissioner på marknaden.
            Huruvida denna ordinära finansieringshjälp kan vara till fyl-
            lest för att hejda den fortgående minskningen också av det medelstora
            ton- naget — vilket har speciell betydelse för de hävdvunna transporterna
            av de norrländska stapelvarorna till länder vid Östersjön och
            Nordsjön ävensom för de militära underhållstransporterna till
            Norrland — kan väl förefalla tvivelaktigt, så har i alla händelser
            inte hittills visat sig vara fallet.
          </p>
          <pb facs="riksdagen-motions-pdf/data/1953/mot_1953__ak__574/mot_1953__ak__574-004.pdf"/>
          <fw xml:id="i-4kAqgJ4dnZ1LTB37SK8sR2">
            Motioner i Andra kammaren, nr 574. 15
          </fw>
          <p xml:id="i-HHeyErVF3X98hiwB5numfe">
            Den av handelsministern planerade utredningen är måhända avsedd
            att klarlägga vilka åtgärder av annat slag, som kan vidtagas för
            att förbättra situationen även för denna sjöfartsgren. Från redarnas
            sida har starkt fram- hållits det oförmånliga konkurrensläge,
            vari särskilt tonnaget under 2 000 ton försattes genom 1948 års
            sjöarbetstidslag. Vi vill erinra om att det icke saknades varnande
            röster beträffande verkningarna just i här berörda hän- seende
            och att under riksdagsbehandlingen starka betänkligheter anfördes
            emot en lagstiftning, som saknade stöd av en mera allmän internationell
            reglering. I Norge, vars exempel åberopades vid den svenska lagens
            genom- förande, har liknande erfarenheter gjort sig gällande,
            och enligt förljudande har den norska regeringen sett sig nödsakad
            framlägga förslag om upp- mjukning av arbetstids- och bemanningsreglerna.
            Vi har ansett oss böra framhålla detta för att understryka risken
            av att den svenska sjöfarten inom ifrågavarande område kan komma
            i ett än oförmånligare läge, om inte verksamma åtgärder snarast
            vidtages. Situationens allvar synes även vara insett på sjöfolkets
            sida, och vid en nyligen hållen konferens i Stockholm uttalades
            från detta håll tydliga farhågor för konsekvenserna av den ut-
            ländska konkurrensen, om en internationell utjämning inte kunde
            komma till stånd. Hur ringa utsikterna är att på denna väg uppnå
            någonting inom rimlig tid är ju väl känt inom riksdagen, där man
            haft rikliga tillfällen att konstatera hur föga nytta man haft
            av de förslag till internationella kon- ventioner, som godkänts
            och lojalt tillämpats för Sveriges del, medan man på andra håll
            lämnat dem åt sitt värde. Utan att i detta sammanhang kunna framställa
            något yrkande i här berörda hänseende, har vi velat rikta upp-
            märksamheten på denna sida av saken och uttala den förhoppningen,
            att den blivande utredningen måtte verkställas skyndsamt och med
            beaktande jämväl av de förhållanden, som här berörts. Med hänvisning
            till vad sålunda anförts hemställes, att riksdagen vid behandlingen
            av Kungl. Maj:ts proposi- tion nr 191 måtte besluta, att räntan
            för lån från den min- dre sjöfartens lånefond måtte sänkas från
            nuvarande 4 procent till 3,5 procent samt att till förstärkning
            av fonden anvisas ett belopp av 2500 000 kronor att täckas av
            låne- medel.
          </p>
          <p xml:id="i-UsyovocnNqNmsYzQbdrWaw" type="date">
            Stockholm den 22 april 1953.
          </p>
          <div xml:id="i-HnT6rSqGBvUQe9Qkc7XbHG" type="signatureBlock">
            <list xml:id="i-NrxCGwdBNWvWJTFiMRbKSK">
              <item xml:id="i-WKmjgWz3ryyiwoLfXqqt5s" who="i-LhYyN2c3mQaesyUNSPg5Uq" type="signature">
                Olaus Nyberg
              </item>
              <item xml:id="i-HpnUQ11rM61k8z6KmufUUu" who="i-MXZLbf93D8sNNjc8yebEXt" type="signature">
                Birger Utbult
              </item>
              <item xml:id="i-SJ2gFvrDgAqGHs26khyXbX" who="i-RkvKy7yomEBZCYRG5fCKH3" type="signature">
                Ernst V Staxäng
              </item>
            </list>
          </div>
        </div>
      </div>
    </body>
  </text>
</TEI>
