<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-KU-00418">
  <teiHeader>
    <fileDesc>
      <titleStmt>
        <title>Ledamotsstödet</title>
        <author corresp="i-GsygH5UJM18UkfLBHFkVdD">av Kent Härstedt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ledamotsstödet</title>
          <idno type="rdwebb">GP02K418</idno>
          <rs type="number">K418</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GP02K418/text</ref>
          <ref type="dokument_url_html">http://data.riksdagen.se/dokument/GP02K418</ref>
          <ref type="dokumentstatus_url_xml">http://data.riksdagen.se/dokumentstatus/GP02K418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qv3kagmUEWiLAPd3T6MPA2" type="signed"/>
        <correspContext corresp="i-Qv3kagmUEWiLAPd3T6MPA2">
          <note type="signatory" corresp="i-GsygH5UJM18UkfLBHFkVdD"/>
        </correspContext>
        <correspAction xml:id="i-JyWBZqK6TG2StPPbtdCUU3" type="referral">
          <date when="2001-10-11"/>
        </correspAction>
        <correspAction xml:id="i-QMCgQwNwYi5hHjjVxDEf6K" type="dismissal">
          <date when="2001-10-11"/>
        </correspAction>
        <correspAction xml:id="i-BqqwoGTf44BUmikHhJbaZ3" type="termination">
          <date when="2001-10-05"/>
        </correspAction>
        <correspAction xml:id="i-CeFX1LQYSJdqcnQpYHNRyy" type="submission">
          <date when="2001-10-05"/>
        </correspAction>
        <correspAction xml:id="i-KX9dfniD6HmCmkfEtrXeaE" type="numbering">
          <date when="2001-10-05"/>
        </correspAction>
        <correspAction xml:id="i-5UUVR3XVv9Cge8FjW5yzMk" type="proposed_referral">
          <date when="2001-10-05"/>
        </correspAction>
        <correspAction xml:id="i-HzUCEQ2MsHm2KGy1TnXXLb" type="committee_proposal">
          <date when="2001-10-05"/>
        </correspAction>
        <correspAction xml:id="i-RjrqLcnxLBLqLgWEUeFTHw" type="reviewing">
          <date when="2001-10-05"/>
        </correspAction>
        <correspAction xml:id="i-MnFw5YeFMdDGWmmCNeQ86T" type="registration">
          <date when="2001-10-05"/>
        </correspAction>
        <correspAction xml:id="i-ADPfcWQ3S76BN136YJtYvj" type="assigned"/>
        <correspContext corresp="i-ADPfcWQ3S76BN136YJtYvj">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_K_0418/mot_200102_K_0418-0001.pdf"/>
      <div xml:id="i-9R3mTgwrMuskB3R5nf99Ch" type="motHeader">
        <div xml:id="i-NzfrZiDi1RbcHhwTjirwzR" type="motTitle"/>
        <div xml:id="i-p6y3m5NGwsfVaCEKPXGHh" type="motSubmissionInfo"/>
      </div>
      <div xml:id="i-5tEogUCTyPHEYeAuYrFtJG" type="motBody">
        <div xml:id="i-PjDbgnzP1h7Go5LWqVyceD">
          <p xml:id="i-BLMj53Wrnp2M2LF6uTjoyf">
            2001/02 mnr: K418 pnr: s18083
          </p>
          <p xml:id="i-JKaXLx7RPxKxjVpqhQm2k1">
            Motion till riksdagen 2001/02:K418
          </p>
          <p xml:id="i-DBrn2uYpqAXawD6yXnntDd">
            av Kent Härstedt (s)
          </p>
          <p xml:id="i-PWKWJgFN3FVBn8qUJryaJZ">
            Ledamotsstödet
          </p>
          <p xml:id="i-X5dcobbEowaYZaR7JyJEQa">
            Förslag till riksdagsbeslut
          </p>
          <p xml:id="i-Nvcw9QZf4pWG73gXgJb5Gb">
            1. Riksdagen beslutar att huvuddelen av de framgent ökande resurserna
            som avsatts för ledamotsstöd skall användas i respektive ledamots
            valkrets för kontakter och relationer med respektive parti, medborgare,
            föreningsliv, myndigheter och näringsliv samt att riksdagen med
            utgångspunkt från Demokratiutredningens rapporter och slutsatser
            överväger behovet av ökat stöd lokalt och regionalt för utökade
            medborgarkontakter. 2. Riksdagen tillkännager för regeringen som
            sin mening vad i motionen anförs om att låta utvärdera hur det
            nuvarande ledamotsstödet svarar mot personvalsinslagets ökade
            krav på ledamöterna.
          </p>
          <p xml:id="i-15vapgc8E8MaxPQs6fEEXp">
            Motivering
          </p>
          <p xml:id="i-HaavbCgNUum92B8S35SvNC">
            Demokratin är enligt många i kris. Minskat valdeltagande, färre
            medlemmar i de politiska partierna och en ökad misstro mot politiker
            är några av tecknen som går att urskilja. Samtidigt finns det
            ett stort samhälleligt intresse hos våra medborgare. I fjol varnade
            en rapport för att den siste partimedlemmen försvinner år 2013,
            och i många kommuner oroar man sig för om man skall lyckas fylla
            valsedlarna till valet 2002. Samtidigt finns det ett stort samhällsintresse
            hos medborgarna. De vill vara delaktiga, de vill på verka och
            är både kunniga och engagerade. Förutsättningarna borde vara goda
            för de politiska partierna att fånga upp detta intresse — men
            ändå tycks det inte räcka till. I valet 1998 infördes för första
            gången ett personvalsinslag i valet till Sveriges riksdag. Detta
            ledde till att medborgarna inte bara var passiva mottagare av
            de politiska partiernas rangordning av kandidater på valsedlarna,
            utan nu också aktivt hade en möjlighet att vara delaktig i valet
            av ”sin företrädare”. Genom att välja bland de kandidater som
            de politiska partierna funnit lämpliga att representera dem gavs
            nu medborgarna en möjlighet att också ha
          </p>
          <p xml:id="i-UGcm6hReeLbfWdi9jfsFq2">
            21
          </p>
          <pb facs="riksdagen-motions-pdf/data/200102/mot_200102_K_0418/mot_200102_K_0418-0002.pdf"/>
          <p xml:id="i-VXifh98jTG1US13BpUviKv">
            2001/02:K418
          </p>
          <p xml:id="i-944QBHuoT6zEkzt631jWuc">
            12
          </p>
          <p xml:id="i-47NqsjfnthXSrYevUbgwku">
            ett engagemang som sträckte sig ytterligare ett steg. Det var
            dock tyvärr inte många politiker som tog till vara denna möjlighet
            till ökad kontakt och kommunikation med medborgarna. Men mycket
            talar för = att personvalsinslaget kommer att ”växa till sig”
            och att alltfler kommer att upptäcka dess möjligheter. Det är
            därför viktigt att formerna för stödet till ledamöterna börjar
            formas därefter. För det är mycket angeläget att det finns en
            legitimitet och förankring för riksdagsledamöterna både hos sina
            respektive partier och hos de medborgare de representerar. I en
            situation då antalet medlemmar i de politiska partierna minskar
            är det angeläget att man anstränger sig för att öka förtroendet
            för det politiska arbetet samtidigt som man arbetar med den politiska
            förankringen. Personvalsinslaget är därför ett viktigt steg i
            rätt riktning. Partierna kommer att få lära sig att hantera att
            personvalsinslaget kommer att föda fram ett nytt slags politiker
            som kommer att lägga än mer tid och engagemang på medborgarkontakt
            och förankring. Erfarenheterna under de år som gått hos flera
            av de riksdagsledamöter som via personvalsinslaget blivit valda
            är just att banden mellan medborgare och förtroendevalda stärks.
            Distansen minskar och kraven på den förtroendevalde ökar. Krav
            på tillgänglighet, engagemang, lyhördhet och en återkoppling mot
            utställda löften är några av de förväntningar som är tydliga.
            Samtidigt suddas distansen mellan förtroendevald och medborgare
            ut på ett mycket positivt vis. Har man lagt en röst på någon finns
            inget skäl till blyghet eller distans utan tvärtom. På detta sätt
            vitaliseras vardagsdemokratin och indirekt också det partipolitiska
            arbetet. Genom detta byggs förtroendet för demokratin och demokratiskt
            valda företrädare upp igen. Men förändringarna har ställt kravet
            på tillgänglighet på sin spets. Hur kan man på ett rimligt sätt
            representera en valkrets med exempelvis åtta kommuner? Det förväntas
            och är självklart att man skall upprätthålla kontakter med den
            lokala partiorganisationen, följa den lokala debatten i medier,
            sköta organisationen av besök på föreningar, myndigheter och näringsliv
            och samtidigt driva ett offensivt förändringsarbete i riksdag
            och partiorganisation. Till sitt förfogande har en riksdagsledamot
            en till två dagar i veckan i sin valkrets och marginella resurser
            lokalt och samtidigt fler dagar och resurser centralt i riksdagen.
            Resultatet blir en besvärlig balansgång för de förtroendevalda.
            Personvalsinslaget i det kommande valet kommer att få än större
            genomslag. Och för riksdagsledamöterna — oavsett om man är vald
            via personvalsinslaget eller ej — ställs allt högre och högre
            krav. Förändringar krävs för att man skall kunna svara upp mot
            medborgarnas rimliga och rättmätiga förväntningar och samtidigt
            bidra till att förtroendet för demokratin återbyggs. Därför bör
            det nu stegvis ökande ledamotsstödet ses över så att huvuddelen
            av resurserna hamnar i respektive ledamots valkrets. På detta
            sätt kan strukturer byggas upp för att ha en lokal medarbetare
            som kan bistå i kommunikationen med medborgare, parti, föreningsliv
            och näringsliv.
          </p>
          <pb facs="riksdagen-motions-pdf/data/200102/mot_200102_K_0418/mot_200102_K_0418-0003.pdf"/>
          <p xml:id="i-FSnzYnpmsTgEa3ekV3Gkv9">
            2000/01:c999
          </p>
          <p xml:id="i-8L4wo5APv2kqdkaHwizSUc">
            På detta sätt har också ledamoten ständigt öron och ögon i valkretsen
            som följer den lokala debatten och kan på detta sätt bättre delta
            i densamma. Ledamotsstödet används då på ett sätt som svarar upp
            mot personvalsinslagets praktiska konsekvenser och vi får början
            till en modern organisation av stödet till ledamöterna.
          </p>
          <p xml:id="i-EwF8cXvg6c9RPNUB5cLJFv" type="date">
            Stockholm den 2 oktober 2001
          </p>
          <div xml:id="i-4sqtWfJsZjD2vxS48PMu7S" type="signatureBlock">
            <list xml:id="i-H5JbehdUwg5p3p6MkFhQHE">
              <item xml:id="i-VrvViZAKjhv1UmNNzbC6PC" who="i-GsygH5UJM18UkfLBHFkVdD" type="signature">
                Kent Härstedt (s)
              </item>
            </list>
          </div>
          <p xml:id="i-RXzEw5pYj6BgxKhZnKmuSm">
            13
          </p>
        </div>
      </div>
    </body>
  </text>
</TEI>
