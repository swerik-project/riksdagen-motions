<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00206">
  <teiHeader>
    <fileDesc>
      <titleStmt>
        <title>Certifiering av förskrivningsrätten av antibiotika och narkotikaklassade läkemedel</title>
        <author corresp="i-9hz9iPqymCdhBS9gVoZrbj">av Thomas Nihlén (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Certifiering av förskrivningsrätten av antibiotika och narkotikaklassade läkemedel</title>
          <idno type="rdwebb">GX02So206</idno>
          <rs type="number">So206</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So206/text</ref>
          <ref type="dokument_url_html">http://data.riksdagen.se/dokument/GX02So206</ref>
          <ref type="dokumentstatus_url_xml">http://data.riksdagen.se/dokumentstatus/GX02So206</ref>
          <ref type="doc">http://data.riksdagen.se/fil/8505DF35-7E9F-4946-89D9-6DC43C8577BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WoYWbyDeKzEf1Gr28HSvvr" type="signed"/>
        <correspContext corresp="i-WoYWbyDeKzEf1Gr28HSvvr">
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction xml:id="i-TiUUpaf1jmNT4vsuRsseSG" type="numbering">
          <date when="2009-09-29"/>
        </correspAction>
        <correspAction xml:id="i-8sDEPcThF2XG6TzQAvHzrg" type="submission">
          <date when="2009-09-24"/>
        </correspAction>
        <correspAction xml:id="i-7rofFS4pXEvuZ4akjy71LG" type="transfer">
          <date when="2009-09-23"/>
        </correspAction>
        <correspAction xml:id="i-4SsbrpcUtb6gBQAsW7GA54" type="assigned"/>
        <correspContext corresp="i-4SsbrpcUtb6gBQAsW7GA54">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FVCCoAApohqsWWx9NTp3cR" type="motBody">
        <div xml:id="i-17rZLdpc4b92gNDwGfjwZv" type="motProposal" subtype="förslag">
          <head xml:id="i-E46Mx7yEqQsZaZEjLJZKAt">
            Förslag till riksdagsbeslut
          </head>
          <p xml:id="i-ALFG3aQbodu1nCYTNvJMaA">
            Riksdagen tillkännager för regeringen som sin mening vad som
            anförs i motionen om att tillsätta en utredning om certifierad
            förskrivningsrätt av antibiotika och narkotikaklassade läkemedel.
          </p>
        </div>
        <div xml:id="i-41qWpkMbzjxDvoR3HbVxLn" type="motContent">
          <head xml:id="i-GMUUoQJTNYmRUDHiyWF5CD" type="h1">
            Bakgrund
          </head>
          <p xml:id="i-UvHJmEypWkc5c1icmE8oQ4">
            Läkemedel används för att bota, lindra och förebygga sjukdom,
            och om rätt läkemedel ges vid rätt tillfälle i rätt dos och till
            rätt patient och med rätt uppföljning kan läkemedelsbehandling
            ofta vara en effektiv behandlingsmetod. När dessa villkor är uppfyllda
            kan man beteckna behandlingen som rationell läkemedelsbehandling.
          </p>
          <p xml:id="i-XAaeQy9AtcsRmL16Q6pHwk">
            Motsatsen till en rationell läkemedelsbehandling brukar benämnas
            felaktig läkemedelsanvändning.
          </p>
          <p xml:id="i-55oA71s6tRZPEGEJAKuNDR">
            Läkemedelsbehandling innebär alltid en risk att det förutom avsedda
            effekter också uppkommer oavsedda, oftast oönskade effekter. Oönskade,
            negativa effekter av läkemedelsbehandling kan dels vara biverkningar
            av själva läkemedlet, dels andra typer av läkemedelsrelaterade
            problem associerade till behandlingen.
          </p>
          <p xml:id="i-TyrLuPrKjaLAWu8Cput7vV">
            I begreppet felaktig läkemedelsanvändning finns många olika läkemedelsrelaterade
            problem som t.ex. obehandlad indikation, olämpligt eller felaktigt
            läkemedelsval, över- eller underdosering, interaktioner, läkemedel
            utan indikation eller diagnos samt beroende.
          </p>
          <p xml:id="i-2yLUBCDC3LDcQDfCG5rk1V">
            Det finns uppskattningar av hur stor den totala kostnaden för
            den felaktiga läkemedelsanvändningen är och det rör sig om ca
            20 till 30 miljarder kronor per år.
          </p>
          <p xml:id="i-94Txe8hACM9VYxTbJbQHju">
            Kostnaden för den felaktiga läkemedelsanvändningen är i samma
            storleksordning som samhällets totala kostnad för läkemedel.
          </p>
          <p xml:id="i-LrkE7JaXUNpW2qyV9nHmrN">
            Hur många som skadas eller dör av felaktig läkemedelsanvändning
            varje år finns det inga säkra siffror på, men sannolikt rör det
            sig om flera 10 000-tals skadade och 1 000-talet dödsfall.
          </p>
          <p xml:id="i-58UjKDnFesroK7airqJjHv">
            Därför anser Miljöpartiet att felaktig läkemedelsanvändning och
            felaktig läkemedelsförskrivning är ett mycket stort samhällsekonomiskt,
            medicinskt och folkhälsopolitiskt problem där vi behöver sätta
            in kraftfulla åtgärder för att radikalt minska detta problem.
          </p>
          <p xml:id="i-C9Xo9RBBnmDAUATYgMTwi9">
            Skador och dödsfall inom hälso- och sjukvården som orsakas av
            felaktig läkemedelsanvändning skulle kunna minskas radikalt om
            läkare följde de behandlingsrekommendationer och riktlinjer som
            finns för hur och när olika läkemedel skall förskrivas.
          </p>
          <p xml:id="i-MwMhJRjuV9NbX25nTS1niM">
            Felaktig läkemedelsanvändning är till största delen orsakad av
            felaktig förskrivning av läkemedel.
          </p>
          <p xml:id="i-PPjyX8WuLz5CbvBCk79x6D">
            Den felaktiga läkemedelsförskrivningen är särskilt allvarlig
            när det gäller antibiotika och narkotikaklassade läkemedel.
          </p>
          <p xml:id="i-SF5LiQbJGCUudbLbsrMfno">
            För att förbättra kvalitén i läkemedelsförskrivningen och minska
            den felaktiga läkemedelsanvändningen vill Miljöpartiet därför
            att det införs ett certifieringssystem av förskrivningsrätten
            för läkare som förskriver antibiotika och narkotikaklassade läkemedel.
            Dessutom vill vi att kontroll och tillsyn över förskrivningen
            av dessa läkemedelsgrupper skall förstärkas och utökas.
          </p>
          <head xml:id="i-TwyB5acphZnc7n8CSnrrEA" type="h1">
            Antibiotika
          </head>
          <p xml:id="i-DmNvF7Ymu3CW1umGJiq5Ew">
            Antibiotika förändrade världen. Sjukdomar som tidigare dödade
            urskillningslöst kunde plötsligt botas billigt, enkelt och utan
            större biverkningar. Men nu, efter flera decennier av alltför
            omfattande och felaktig användning av antibiotika, kan vi skönja
            slutet på den antibiotiska eran. De gamla medicinerna biter inte
            längre och några nya finns inte i sikte. Våra möjligheter att
            behandla bakteriella infektioner minskar snabbare än vad någon
            kunnat förutse.
          </p>
          <p xml:id="i-MuRsgharNCQU3Fe7hLPapY">
            Problemet med antibiotikaresistenta bakteriestammar är nu så
            omfattande att det måste få samma uppmärksamhet som andra globala
            hot mot folkhälsan.
          </p>
          <p xml:id="i-8ertdcrtrh2VsvJRq6h4vq">
            Antibiotika är en förutsättning för att förhindra och behandla
            svåra bakterieinfektioner vid livsviktiga ingrepp som operationer,
            organbyten och cancerbehandling med cellgifter.
          </p>
          <p xml:id="i-VXP79T7sA4LToqAfzLxUTo">
            Några av de vanligaste typerna av svårbehandlade infektioner
            är resistent tuberkulos, MRSA (methicillinresistenta stafylokocker).
            MRSA är en hudbakterie som i folkmun är synonym med den s.k. sjukhussjukan,
            samt VRE (vankomycinresistenta enterkocker). VRE är resistenta
            tarmbakterier.
          </p>
          <p xml:id="i-XeWKLQ7cXuGeTWkKmZxQ1c">
            I dag kan inte antibiotika längre ses som en förnyelsebar källa.
            De preparat som finns tillgängliga förlorar sin effekt i alarmerande
            takt. Samtidigt har forskning eller utveckling för att ta fram
            nya preparat stannat av.
          </p>
          <p xml:id="i-W2aUKihZYDPQmBRUmEPfMg">
            Bakterier som blir resistenta mot antibiotika är i dag ett av
            de största hoten mot vår moderna hälso- och sjukvård.
          </p>
          <p xml:id="i-8cfuCfzESQ4JtcBgvs1RsH">
            Onödig och felaktig antibiotikaanvändning bidrar till en ökad
            resistensutveckling varför krafttag måste tas för att förbättra
            följsamheten till behandlingsrekommendationerna vid förskrivning
            av antibiotika. Här krävs politiskt ansvarstagande.
          </p>
          <p xml:id="i-JPTGFrqcWnKpafeze2bm2m">
            Vårt förslag om att införa en certifiering av förskrivningsrätten
            för antibiotika är naturligtvis inte den enda åtgärden som kan
            minska eller förhindra ytterligare spridning av antibiotikaresistenta
            bakterier. Handhygien inom vården, information och upplysning
            till allmänheten, minskade överbeläggningar på sjukhusen samt
            minskad antibiotikaanvändning inom veterinärmedicinen m.m. är
            även dessa viktiga åtgärder.
          </p>
          <p xml:id="i-Qgj3efXEK3uZjz479cKL5A">
            Miljöpartiet anser dock att en av de viktigaste åtgärderna mot
            en alltmer utbredd antibiotikaresistens i Sverige är att minska
            eller helst få bort all onödig och felaktig förskrivning av antibiotika.
            Vi måste förvissa oss om att alla förskrivande läkare följer de
            behandlingsrekommendationer och riktlinjer som i dag finns. Därför
            föreslår vi en certifiering av förskrivningsrätten för antibiotika.
          </p>
          <head xml:id="i-JtHTUSHmoprnhi5Zdm9MB3" type="h1">
            Narkotikaklassade läkemedel
          </head>
          <p xml:id="i-B6Kshx6oDJXAB4i1Yztyzd">
            Såväl internationell som nationell forskning har på ett övertygande
            sätt visat att användning av narkotikaklassade läkemedel kan ge
            upphov till allvarliga och svåra biverkningar samt att det finns
            stora risker för beroende av dessa läkemedel.
          </p>
          <p xml:id="i-GSUDhZ39dcyPPrF91UyZ7u">
            Narkotikaklassade läkemedel är alltid receptbelagda och förskrivs
            alltid av läkare, främst till personer som lider av de vanligaste
            folkhälsosjukdomarna i Sverige i dag, dvs. besvär i rörelseorganen
            eller psykiska besvär.
          </p>
          <p xml:id="i-T58DRqZ9u8bEtVzCtmgvS6">
            Det kan röra sig om smärtstillande medel, sömnmedel och lugnande
            läkemedel.
          </p>
          <p xml:id="i-DRKc39pmqL8fupeF2gf1pu">
            Den grupp patienter som förmodligen är mest utsatt för felaktig
            förskrivning av narkotikaklassade läkemedel är våra äldre, i synnerhet
            de multisjuka och dementa äldre.
          </p>
          <p xml:id="i-MYKnERBeYvvCrkdBmEZb3X">
            Läkemedelsberoende är en mycket allvarlig och vanlig biverkan
            av narkotikaklassade läkemedel, som kan leda till att personen
            inte kan sluta ta läkemedlet, trots att han eller hon inte längre
            har något medicinskt behov av läkemedlet.
          </p>
          <p xml:id="i-DsWoLF1WbTFMmy2m6zVfr9">
            Enligt en rapport 2006 på uppdrag av Folkhälsoinstitutet beräknas
            att ca 250 000 människor i dag kan vara beroende av eller fysiologiskt
            tillvanda till smärtstillande medel, sömnmedel och lugnande medel
            som är narkotikaklassade. Detta antal inkluderar inte den s.k.
            missbrukarpopulationen, de som använder narkotikaklassade läkemedel
            i berusningssyfte.
          </p>
          <p xml:id="i-MfgxYXwWzmJ9VrGj8YTSDq">
            De narkotikaklassade läkemedlen innebär stora risker för allvarliga
            biverkningar och beroende för patienten, om inte förskrivande
            läkare följer de mycket tydliga behandlingsrekommendationer och
            riktlinjer som finns. Därför anser vi att även denna läkemedelsgrupp
            bör omfattas av en certifiering av förskrivningsrätten.
          </p>
          <p xml:id="i-T1eMZf4ZCYRAvnCqAtMimC">
            Syftet med certifieringen är alltså att säkerställa att förskrivningen
            av denna läkemedelsgrupp följer de riktlinjer och behandlingsrekommendationer
            som finns.
          </p>
          <head xml:id="i-JM9usEEQTuJAA7yYyFXxRA" type="h1">
            Slutsatser och förslag
          </head>
          <p xml:id="i-SPMKEAYCTFTRdRqzUUW7Nn">
            Vi vet i dag att det förekommer en felaktig och onödig förskrivning
            av både antibiotika och narkotikaklassade läkemedel i en alltför
            stor omfattning samt att de behandlings­rekommendationer och riktlinjer
            som finns för förskrivningen många gånger inte följs.
          </p>
          <p xml:id="i-7VSwzFhgprUjB16F5G5aZM">
            Därför vill Miljöpartiet att en certifiering av läkarnas förskrivningsrätt
            av antibiotika och narkotikaklassade läkemedel skall utredas.
            Utredningen skall visa hur syftet med förslaget till en certifiering
            av förskrivningsrätten skulle kunna genomföras, organiseras och
            utformas.
          </p>
          <p xml:id="i-SFf2w66kwnF5mWpM6TG5CE">
            Det finns ett antal svåra frågor som utredningen behöver ta ställning
            till som exempelvis behov av diagnos på recept, nationella riktlinjer
            kontra lokala riktlinjer, innebörden av den s.k. fria förskrivningsrätten,
            förmånssystemet och arbetsplatskoderna, samt hur ska vi betrakta
            och nå de läkare som inte är landstingsanknutna.
          </p>
          <p xml:id="i-HuV4tQTZZcc3ySowjKy8FU">
            Syftet med certifieringen är att det blir obligatoriskt för den
            läkare som vill förskriva antibiotika eller narkotikaklassade
            läkemedel att förbinda sig skriftligt att följa de nationella
            behandlingsrekommendationer och riktlinjer som finns för förskrivning
            av dessa två läkemedelsgrupper. Läkaren skall även förbinda sig
            att aktivt följa eventuella förändringar av rekommendationer och
            riktlinjer samt vara uppdaterad på andra förändringar av dessa
            läkemedels användning och användningsområden.
          </p>
          <p xml:id="i-HxNkgvwAhaWd95xbfjDtam">
            Detta skulle leda till att den felaktiga och onödiga förskrivningen
            av antibiotika och narkotikaklassade läkemedel skulle minska radikalt,
            vilket både på kort och lång sikt bidrar till lägre kostnader
            och framförallt till en högre patientsäkerhet och minskat lidande
            för patienten.
          </p>
          <p xml:id="i-DFLCTZCdDT8hRpfdusdXH9">
            Certifieringen av förskrivningsrätten skall vara tidsbegränsad
            och omprövas med jämna mellanrum, det skall även finnas möjlighet
            till indragen certifiering samt någon form av sanktion om läkaren
            bryter mot överenskommelsen i certifieringen.
          </p>
          <p xml:id="i-Jxsyacr4gRttKmeystRGXP">
            En viktig förutsättning för kontroll och tillsyn av att överenskommelsen
            i certifieringen följs till 100 procent, är att förskrivningsorsak
            finns med på recepten samt att det finns en effektiv kontroll
            av enskilda läkares förskrivning av dessa läkemedels­grupper.
          </p>
        </div>
        <div xml:id="i-CiV2DDWcE44285UscC26XG" type="motSignatures">
          <list xml:id="i-Vc2QUvcEYrxVznXEocYoQm">
            <item xml:id="i-SMiyStfm79Marf3XyxzMAT" who="i-9hz9iPqymCdhBS9gVoZrbj">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
