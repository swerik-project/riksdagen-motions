<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03234">
  <teiHeader>
    <fileDesc>
      <titleStmt>
        <title>Unga lagöverträdare</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3234 av Beatrice Ask m.fl. (M, C, L, KD)</title>
          <idno type="rdwebb">H4023234</idno>
          <rs type="number">3234</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023234/text</ref>
          <ref type="dokument_url_html">http://data.riksdagen.se/dokument/H4023234</ref>
          <ref type="dokumentstatus_url_xml">http://data.riksdagen.se/dokumentstatus/H4023234</ref>
          <ref type="docx">http://data.riksdagen.se/fil/7FC61B54-0718-4E78-8FA9-8C52600D2397</ref>
          <ref type="pdf">http://data.riksdagen.se/fil/79AFFF19-C70B-4BCC-AC5B-789F9CBAC087</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-169FhmSb2DjyMmF5je9TPM" type="signed"/>
        <correspContext corresp="i-169FhmSb2DjyMmF5je9TPM">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-LuJNY4nnuuUbUyzqmZGZza" type="submitted">
          <date when="2016-10-05"/>
          <time when="15:37:20"/>
        </correspAction>
        <correspAction xml:id="i-YRSUaoNZicfXtDc9RXnDZ8" type="reviewed">
          <date when="2016-10-06"/>
          <time when="10:49:30"/>
        </correspAction>
        <correspAction xml:id="i-BcYkYXT9ptF8yixHJf7n7T" type="referred">
          <date when="2016-10-14"/>
        </correspAction>
        <correspAction xml:id="i-eBnoMBB6vcGuUcVa8CBNE" type="assigned">
          <date when="2017-06-20"/>
          <time when="10:52:14"/>
        </correspAction>
        <correspContext corresp="i-eBnoMBB6vcGuUcVa8CBNE">
          <ref type="assignedTo">Justitieutskottet</ref>
        </correspContext>
        <correspAction xml:id="i-952whT9ALadeNiw1W9Nrnw" type="behandlas_i"/>
        <correspContext corresp="i-952whT9ALadeNiw1W9Nrnw">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-94rAimbsPDprDo4rrXJa3U" type="behandlas_i"/>
        <correspContext corresp="i-94rAimbsPDprDo4rrXJa3U">
          <ref type="uppgift">2016/17:JuU21</ref>
          <ref type="ref_dok_id">H401JuU21</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU21</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3234 av Beatrice Ask m.fl. (M,
          C, L, KD) Unga lagöverträdare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3YgJUjCiqVRNRWMgx4RqG9">
            Förslag till riksdagsbeslut
          </head>
          <list style="ol">
            <item xml:id="i-2aybobzzbvLebtsQW38WvF">
              Riksdagen ställer sig bakom det som anförs i motionen om insatser
              för att öka ungdomars kunskap om polisens ansvar och arbete och
              tillkännager detta för regeringen.
            </item>
            <item xml:id="i-JSBadUNp67YT6PKXUaUNT4">
              Riksdagen ställer sig bakom det som anförs i motionen om att
              uppmuntra användningen av metoden sociala insatsgrupper även för
              ungdomar som ännu inte fyllt 15 år och tillkännager detta för
              regeringen.
            </item>
            <item xml:id="i-SKZtUS6KkBBGzPs2gAHdTb">
              Riksdagen ställer sig bakom det som anförs i motionen om att
              prioritera det brottsförebyggande arbetet mot narkotikabrottslighet
              bland unga och tillkännager detta för regeringen.
            </item>
            <item xml:id="i-5wqhL56wAtxKN7vxcD7t9B">
              Riksdagen ställer sig bakom det som anförs i motionen om att
              införa en 24-timmarsgaranti, där vårdnadshavare ska kontaktas
              inom 24 timmar efter att en ungdom gripits misstänkt för brott,
              och tillkännager detta för regeringen.
            </item>
            <item xml:id="i-VQt7q4vYcBKBiXKgjFfmcu">
              Riksdagen ställer sig bakom det som anförs i motionen om en översyn
              av vilka åtgärder som kan korta tiden från anmälan till dom i
              ärenden där ungdomar är inblandade, och detta tillkännager riksdagen
              för regeringen.
            </item>
            <item xml:id="i-2NZpyTBpKXCXHWtaoxdsu7">
              Riksdagen ställer sig bakom det som anförs i motionen om behovet
              av och åtgärder för snabbare lagföring av brott begångna av ungdomar
              och tillkännager detta för regeringen.
            </item>
            <item xml:id="i-AqWrhhSxpPz21oaK9ZbwhU">
              Riksdagen ställer sig bakom det som anförs i motionen om att
              utvärdera tidigare vidtagna åtgärder och överväga vilka ytterligare
              åtgärder som krävs för att fler brott begångna av personer under
              15 år ska utredas och tillkännager detta för regeringen.
            </item>
            <item xml:id="i-XATVGv87YVNhFanQy2aMbQ">
              Riksdagen ställer sig bakom det som anförs i motionen om fler
              lämpliga påföljder för unga lagöverträdare och tillkännager detta
              för regeringen.
            </item>
            <item xml:id="i-FzcfZ2KwMMDmfGN1Mayk9J">
              Riksdagen ställer sig bakom det som anförs i motionen om att
              utreda möjligheten för åklagare att för ringa brott föreskriva
              kortare ungdomstjänst genom strafföreläggande och tillkännager
              detta för regeringen.
            </item>
            <item xml:id="i-YEuq4huyPHo4KSwPRdvdQP">
              Riksdagen ställer sig bakom det som anförs i motionen om att
              se över kvaliteten i den slutna ungdomsvården och tillkännager
              detta för regeringen.
            </item>
            <item xml:id="i-VQrM19YQ2NAwdpbg7HgTnu">
              Riksdagen ställer sig bakom det som anförs i motionen om en översyn
              av straffrabatten för unga lagöverträdare och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-6CFnn9Y9VSjsmuiiYtAtd3" type="h1">
            Motivering
          </head>
          <p xml:id="i-SbgGoL5Ws6AzbFWEQZ8RqZ">
            Ungdomar är överrepresenterade i statistiken över misstänkta.
            Detsamma gäller antalet lagföringar. Det är med andra ord vanligare
            att man begår brott i unga år. Det är relativt vanligt att ungdomar
            vid något enstaka tillfälle begår brott. Men det är ett fåtal
            unga som står för det mesta av brottsligheten bland ungdomar.
            Ju tidigare samhället reagerar när unga är på väg i en negativ
            riktning, desto större är möjligheten att bryta den negativa utvecklingen.
            Därför är det viktigt att arbeta brottsförebyggande och att åtgärderna
            är tydliga och vidtas tidigt för att förhindra att ungdomar fastnar
            i kriminalitet. År 2015 var 20 793 unga misstänkta för brott enligt
            siffror från Brottsförebyggande rådet (Brå).
          </p>
          <p xml:id="i-FuuRjEqtWBZxXhmXZkd2fh">
            Under Alliansens tid i regeringsställning genomfördes flera åtgärder
            för att bekämpa ungdomsbrottslighet, som exempelvis möjlighet
            att drogtesta personer under 15 år som misstänks för att olovligen
            använt narkotika och krav på myndigheter att höja effektiviteten
            och kvaliteten i ärenden där ungdomar och barn är inblandade som
            brottsmisstänkta eller som brottsoffer. 2010 trädde ett antal
            lagändringar i kraft som bland annat innebar att fler brott begångna
            av barn under 15 år skulle utredas av polis, och att polisen oftare
            ska kunna vara förundersökningsledare i ungdomsärenden men mer
            måste göras.
          </p>
          <p xml:id="i-SiwzeBdzt5qFHfEeAQ92bT">
            Skolundersökningar om brott bland ungdomar i årskurs nio visar
            att en rad orsaker samspelar med varandra när det gäller brottsbelastning.
            Ungdomar som begår brott har ofta en utåtriktad livsstil med ett
            omfattande umgänge, ofta med andra unga som också begår brott.
            Skolk, alkohol och droger ingår ofta i livsstilen och intresset
            för skola och skolprestationer är vanligen blygsamt. Vårdnadshavarnas
            kännedom om ungdomarnas förehavanden och umgänge är ofta liten
            och förhållandet till vårdnadshavarna upplevs ofta som mindre
            bra. Brottsbenägenhet är alltså inte slumpartad; tvärtom finns
            tydliga indikationer vad gäller ungdomar, sociala faktorer och
            brottsbenägenhet. Detta bör uppmärksammas för att mer effektivt
            förebygga utvecklingen av ungas brottsliga verksamhet.
          </p>
          <p xml:id="i-WwX7SZs6KiWb6ByWfEhb6C">
            Det nya utanförskapet som växer fram drabbar utrikesfödda och
            unga med svag utbildning särskilt hårt när de inte ges möjlighet
            till jobb. Bland de unga som varken arbetar eller studerar har
            minst en tredjedel inte gått klart gymnasiet. Det hindrar människors
            frihet och skapar otrygghet i vårt samhälle. Dörrarna till att
            få ett första jobb ska öppnas för fler ungdomar. Det har många
            fördelar och en av dessa fördelar är att det är brottsförebyggande.
            Alla unga ska kunna se en framtid i Sverige. Föräldrar har huvudansvaret
            att lära sina barn om vad som är rätt och fel. Men samtidigt har
            förskola och skola stor betydelse för barnens uppväxtvillkor.
            Genom att skapa förutsättningar för goda uppväxtvillkor, god skolmiljö,
            utbildning och arbete kan brott förebyggas. Skolan är därför ett
            viktigt område för brottsförebyggande arbete och en plats där
            framgångsrika insatser kan få mycket långvariga och goda effekter.
            En misslyckad skolgång är en stor riskfaktor och ökar risken för
            att hamna i utanförskap och i kriminalitet.
          </p>
          <head xml:id="i-NxqeRjNZUEMf58fiU2kPkU" type="h2">
            Insatser för att öka ungdomars kunskap om polisens ansvar
          </head>
          <p xml:id="i-5aPf7ujaE3YmnQ2ZyvipMB">
            Vi anser att det behövs insatser för att öka vissa ungdomsgruppers
            förtroende för polisen och samhället i stort. En studie från Göteborgs
            universitet visar att många ungdomar som har blivit utsatta för
            brott inte vågar anmäla detta till polisen, vilket kan bero på
            rädsla för gärningspersonen. En annan anledning är att en del
            ungdomar som utsätts för brott också själva har begått brott.
            Studien visar även att det finns en attityd bland ungdomar att
            man inte ska anmäla brott till polisen, vilket visar att det finns
            arbete kvar att göra för att öka ungas förtroende för polisen.
            Detta trots att Nationella trygghetsundersökningen visar att den
            yngsta åldersgruppen (16–19 år) är den som har haft störst förtroende
            för rättsväsendet sedan 2006. En viktig del i arbetet med att
            stärka förtroendet för polis och övriga rättsväsendet är att ungdomar
            förstår rättssystemet. Därför bör lag och rätt betonas i grundskolans
            undervisning.
          </p>
          <p xml:id="i-aRZ7s8GPJqzCcwTDh2n71">
            För att öka vissa ungdomars förtroende för polisen och samhället
            i stort behövs insatser. Lokalt förankrad polis som samarbetar
            med andra aktörer i samhället behövs för att förebygga brott.
            Det kan handla om att en särskild polis är knuten till en specifik
            skola, och att områdespoliser tillsätts för att genom relationsbyggande
            arbete förebygga social oro och problem som gängkriminalitet.
            Det är också viktigt att uppmuntra ungdomar att anmäla brott till
            polisen.
          </p>
          <head xml:id="i-AbquYFYcMLvMdFmqPzHPBR" type="h2">
            Använd sociala insatsgrupper i högre grad
          </head>
          <p xml:id="i-PGGmhVcdVGrprWwjFukWrC">
            År 2011 fick Rikspolisstyrelsen i uppdrag att initiera en pilotverksamhet
            med sociala insatsgrupper, som riktar sig till ungdomar där allvarlig
            risk råder för rekrytering till kriminella gäng och fortsatt kriminalitet.
            Arbetsmetoden är en samverkan mellan socialtjänst, skola och polis
            för att på individnivå hjälpa unga att sluta begå brott. Arbetet
            innebär att socialtjänsten tillsammans med polisen och övriga
            berörda samarbetar och använder sin samlade kompetens fokuserat
            och uthålligt i arbetet med unga i riskzon. Det kan handla om
            att stärka det sociala nätverket kring den unge, särskilt stöd
            i skolarbetet, särskild yrkesträning, arbete och fritidssysselsättning.
            På så sätt kan en destruktiv livsstil motverkas. Samarbetet har
            i många fall varit framgångsrikt. Vi anser att det är viktigt
            att samtliga relevanta aktörer får delta i arbetet kring ungdomar
            med kriminell problematik.
          </p>
          <p xml:id="i-MmGk9VxzoZAVWRHiriM9ky">
            Rikspolisstyrelsen fick ett nytt uppdrag i februari 2013, om
            att aktivt stödja arbetet med sociala insatsgrupper i syfte att
            sprida metoden.
          </p>
          <p xml:id="i-SUsSurW5jWoKBu4o23LCfn">
            Att hela samhället samverkar och strävar mot samma mål kan vara
            avgörande för att få ungdomar att bryta en kriminell bana. Vi
            anser därför att antalet sociala insatsgrupper bör bli fler. Vi
            vill också att arbetsmetoden i högre grad ska användas för att
            komma till rätta med kriminella ungdomar som ännu inte har fyllt
            15 år. I dag är sociala insatsgrupper ett alternativ för ungdomar
            över 15 år, men vi vet att många yngre än 15 år har påbörjat en
            kriminell livsstil. Det finns därför skäl att överväga hur metoden
            även ska kunna användas för kriminella ungdomar som ännu inte
            fyllt 15 år.
          </p>
          <head xml:id="i-Esu4ihK8DPjyQG3MBYBx8J" type="h2">
            Stärk det brottsförebyggande arbetet mot narkotikabrottslighet
            bland unga
          </head>
          <p xml:id="i-3z16Wwo5JbEFNyGg3atqdA">
            Möjligheten att drogtesta tidigt, och att polisen har goda möjligheter
            att utreda brott, också när misstänkta är under 15 år, är viktiga
            instrument i polisens arbete med unga lagöverträdare. Vi anser
            att det är viktigt att samhället reagerar när unga är på väg i
            en negativ riktning, inte minst när det gäller att förebygga narkotikabrottslighet.
            Ju tidigare samhället reagerar, desto större är möjligheterna
            att bryta utvecklingen. En bättre fungerande samverkan i kommunerna
            och tillgång till socialsekreterare, fältassistenter och andra
            kommunala tjänstemän även utanför kontorstid skulle också stärka
            det brottsförebyggande arbetet mot narkotikabrottslighet bland
            unga.
          </p>
          <head xml:id="i-L6wqZk9nKWkSiBenGUuRNE" type="h2">
            En snabb reaktion från samhället – kontakt med vårdnadshavare
            inom 24 timmar
          </head>
          <p xml:id="i-MNpPW2LjhSTE3SHKhmChiV">
            Föräldrar har huvudansvaret för sina barn. Att vuxna i den unges
            närhet är väl informerade och involverade i arbetet för att tillrättaföra
            unga som begått brott är viktigt för att nå framgång.
          </p>
          <p xml:id="i-5qQMRKoefpZLNfgbPgLMgh">
            En snabb reaktion från samhället när unga misstänks för brott
            behövs för att hindra den unges fortsatta kriminalitet. Vi anser
            att det finns mer som kan göras. En 24-timmarsgaranti som innebär
            att socialtjänsten, eventuellt, och om det är lämpligt tillsammans
            med polisen, ska kontakta den unges vårdnadshavare inom 24 timmar
            efter det att denne har gripits för brott.
          </p>
          <head xml:id="i-RjsDWt2XDMM2gkNJdhXzYK" type="h2">
            Snabbare hantering för ärenden med ungdomar inblandade
          </head>
          <p xml:id="i-NCwDhh4vVKKAyVf3pArqeQ">
            Tiden från anmälan till dom i ärenden där ungdomar är inblandade
            behöver bli kortare. I promemorian Skyndsamhetskrav och tidsfrister
            i ärenden med unga misstänkta och unga målsägande (Ds 2013:30)
            har det gjorts en översyn av skyndsamhetskrav och tidsfrister
            som gäller handläggningen av ärenden där ungdomar är inblandade
            som misstänkta eller målsägande under förundersökningen och i
            domstol. I denna promemoria har föreslagits samordnade regler
            om skyndsamhetskrav och tidsfrister i ärenden med unga misstänkta
            och målsägande i förundersökningar, införande av skyndsamhetskrav
            och tidsfrist i domstol i vissa mål med unga målsäganden och en
            möjlighet för åklagare att väcka åtal utan yttrande från socialnämnd.
            Promemorian har remissbehandlats och bereds inom Regeringskansliet.
            För att unga misstänkta, tilltalade eller dömda ska uppleva att
            samhället reagerar är det viktigt att reaktionen kommer så fort
            som möjligt. För den unge uppfattas ofta tiden för handläggning
            som obegripligt lång. Beslut om påföljder och/eller behandling
            kommer dessutom ofta sent.
          </p>
          <p xml:id="i-UYonYpjxwJLVmUDaJLBRMU">
            Det bör därför göras en översyn av om mer kan göras för att tiden
            från anmälan till dom kan kortas ned i mål där ungdomar är inblandade.
            Vid Helsingborgs tingsrätt samlar man ungdomsmålen till ungdomsting
            på två fasta dagar i veckan, vilket, enligt Sveriges Radio P4
            Kristianstad, har resulterat i förkortade tider för både utredning
            och domstolsförhandling. I augusti 2016 aviserade regeringen en
            rad åtgärder mot bilbränder och kriminalitet i utsatta områden,
            bland annat vill regeringen genomföra en bred översyn för att
            analysera möjligheten att åstadkomma en snabbare lagföring där
            bland annat snabbspår för enkla brott och jourdomstolar ska övervägas.
            Vi anser att det är positivt och viktigt att en sådan översyn
            skyndsamt genomförs.
          </p>
          <head xml:id="i-2or9GYXgZzpb1W3xAsbw94" type="h2">
            Fler brott ska utredas
          </head>
          <p xml:id="i-LxQVz8yRQhfRksmuh4hK9B">
            Vi anser att man skall utvärdera tidigare vidtagna åtgärder och
            överväga vilka ytterligare åtgärder som krävs för att fler brott
            begångna av personer under 15 år ska utredas. Brå har i rapporten
            ”Brott begångna av barn” utvärderat ändringarna i lagen om unga
            lagöverträdare (LUL) som innebar att brott som begåtts av barn
            under 15 år ska utredas i större utsträckning och mer effektivt.
            Brå anför att lagreformen inte har lett till att en större andel
            av de brottsmisstänkta under 15 år utreds av polisen. Däremot
            utreds de grövre brotten oftare, men inte alltid. Drygt en fjärdedel
            av de grövsta brotten har inte blivit utredda, vilket strider
            mot den nya lagen. Missar och okunskap tycks vara de främsta orsakerna
            till att ärendena inte utreds, enligt utvärderingen. Andelen utredningar
            som har initierats av socialtjänsten halverades mellan 2005 och
            2012, tvärtemot lagstiftarens intentioner. Polisen uppger i utvärderingen
            att de har fått bra information om lagändringarna och att de haft
            möjlighet att diskutera innebörden och det praktiska arbetet som
            de medfört. Socialsekreterare har dock inte fått tillräcklig information
            om lagändringarna och konsekvenserna för deras arbete med brottsmisstänkta
            barn. Utvärderingen pekar på en del förbättringsmöjligheter. Vi
            anser därför att man bör se över om det är några ytterligare åtgärder
            som krävs för att fler brott som har begåtts av personer under
            15 år ska utredas.
          </p>
          <head xml:id="i-FGR7tDx7y5Rb5sKDCyD65x" type="h2">
            Fler lämpliga påföljder för unga lagöverträdare
          </head>
          <p xml:id="i-BtNQAMwvj9YRC1Uv5YoFzQ">
            Riksdagen tillkännagav under riksdagsåret 2014/15 för regeringen
            att se över hur unga under 18 år ska kunna dömas till helgavskiljning
            med elektronisk fotboja, efter ett förslag från Alliansen.
          </p>
          <p xml:id="i-Kq1z1FuugQ3GP8PpuMBUqT">
            Vi anser att det bör införas möjligheter att döma ut fler olika
            typer av påföljder för unga lagöverträdare, däribland omplacering,
            kontaktskyldighet för unga och ungdomsövervakning. En statlig
            utredning har gjort en översyn av det svenska påföljdssystemet.
            Utredningen föreslår bland annat att det införs två nya ungdomspåföljder:
            kontaktskyldighet för unga och ungdomsövervakning. Dessa påföljder
            syftar till att fylla det ”glapp” som i dag finns när det gäller
            att finna lämplig påföljd för unga lagöverträdare. Det handlar
            dels om när den unge är ovillig att delta i ungdomstjänst eller
            ungdomsvård eller om vårdbehov saknas, dels om de fall då ungdomstjänst
            inte skulle vara tillräckligt ingripande samtidigt som det inte
            finns tillräckliga skäl för sluten ungdomsvård. Kontaktskyldighet
            för unga ska motsvara vad som i dag kan ingå i åtgärden särskilt
            kvalificerad kontaktperson enligt socialtjänstlagstiftningen.
            Ungdomsövervakning ska innefatta tydliga inskränkningar i den
            unges rörelsefrihet, utan att det innebär institutionsvistelse.
            Utredningens förslag är bra och bör genomföras.
          </p>
          <p xml:id="i-RHTmkdDoUJxHo14twAaeJm">
            Vi anser också att elektronisk övervakning bör användas i ökad
            utsträckning för personer i åldrarna 15–17 år. Detta skapar möjlighet
            för dem att leva ett skötsamt liv, samtidigt som frihetsberövande
            kan undvikas. Frihetsberövande leder till ökad risk att den unge
            får en brottslig identitet.
          </p>
          <p xml:id="i-EdvanLnXWU1BqAygjy7hcs">
            Det bör införas en möjlighet att döma ungdomar i åldrarna 15–17
            år till kontaktskyldighet liknande den med kvalificerad kontaktperson
            som finns för personer under 15 år och skyddstillsyn för vuxna.
          </p>
          <p xml:id="i-T5nLingcRS1iAszvHhNhH2">
            I augusti 2016 aviserade regeringen en rad åtgärder mot bilbränder
            och kriminalitet i utsatta områden, bland annat tydliga ungdomspåföljder,
            där de menar att det behövs nya ungdomspåföljder när det gäller
            allvarlig brottslighet eller att den unge gång på gång återfaller
            i brott. Det kan handla om kontaktskyldighet istället för böter
            och ungdomsövervakning med hjälp av fotboja vid grövre brott.
            Vi tycker att det är positivt och viktigt att regeringen nu aviserat
            att den vill se över påföljderna för unga.
          </p>
          <head xml:id="i-2HFVqtpq7yCiAsDDzA3Atj" type="h2">
            Ungdomstjänst för unga brottslingar
          </head>
          <p xml:id="i-WEAnvUt9Lcyv1X3nWLwZFR">
            Vi vill att fler ska dömas till ungdomstjänst, och fullgöra påföljden,
            vilken bör ha en tydlig koppling till brottet. Det bör därför
            övervägas om åklagare ska kunna föreskriva kortare ungdomstjänst
            för ringa brott genom strafföreläggande.
          </p>
          <head xml:id="i-PEZcDYsbkkTqtS1cMNbsnr" type="h2">
            Stärka kvaliteten i den slutna ungdomsvården
          </head>
          <p xml:id="i-KwXSc3jbKMK5Xqycs1XJgD">
            Det finns ett behov av att grundligt reformera och stärka kvaliteten
            på den slutna ungdomsvården i Sverige. Regeringen beslutade 2008
            att införa en lagstadgad eftervård för den som dömts till sluten
            ungdomsvård. För att förbättra utslussningen efter sluten ungdomsvård
            ökade regeringen 2011 anslaget till SiS med 20 miljoner kronor
            för att SiS ska kunna ta ett större ansvar för utslussning.
          </p>
          <p xml:id="i-YFstxBVCFtUbEFL93esDVX">
            Detta med tanke på̊ att ungefär en tredjedel av alla unga som
            friges varje år saknar planering för tiden efter verkställighet.
            2011 införde regeringen därför ett antal åtgärder som ska förbättra
            verkställigheten och öka möjligheterna till successiv utslussning
            under kontrollerade former. En verkställighetsplan ska upprättas
            för den dömde. Krav infördes också på ett starkare samarbete mellan
            SiS och socialtjänsten.
          </p>
          <p xml:id="i-8vgc8oWeX6S17rZz34Pd8o">
            Vi anser att det finns behov av uppföljning av dessa åtgärder
            och en grundlig reformering för att stärka kvaliteten i den slutna
            ungdomsvården. Dessutom bör det utredas om eftervården för de
            ungdomar som dömts till sluten ungdomsvård är tillräcklig i dag.
          </p>
          <head xml:id="i-5eynQ3XnBSv2HhHpJTEexM" type="h2">
            Se över straffrabatten för unga vuxna mellan 18 och 21 år
          </head>
          <p xml:id="i-YA7xiUujmBaafJy2HG9rn3">
            Vi anser att ungdomar som begår brott måste mötas av raka och
            konsekventa reaktioner, och det är viktigt att åtgärderna är tydliga
            för att förhindra att ungdomar fastnar i kriminalitet. En person
            som idag är mellan 18 och 21 år och som döms för brott får lindrigare
            straff än vad en vuxen person hade fått för samma brott. Detta
            på grund av den så kallade straffrabatten som gäller för unga
            i åldern 18–21 år.
          </p>
          <p xml:id="i-LtxBkE1gGzRVnAj9nCuJQJ">
            Då vissa ungdomar har hunnit återfalla i brott flera gånger,
            vill vi att man ser över den generella nedsättning av straffet
            som unga bedöms efter. När det gäller ungdomar över 18 år är de
            dessutom myndiga i lagens mening och har samma rättigheter och
            skyldigheter som alla andra medborgare i Sverige, och en myndig
            person ska ta ansvar för sina handlingar. Vi anser därför att
            straffrabatten för unga gärningsmän mellan 18 och 21 år bör ses
            över.
          </p>
        </div>
        <div type="motSignatures">
          <list>
            <item xml:id="i-4uaS31aXwcCNdDSrJNahdf">
              Beatrice Ask (M)
            </item>
            <item xml:id="i-86iH3n4AtbxMD9yZbq9y46">
              Johan Hedin (C)
            </item>
            <item xml:id="i-JomEmsVHPzJHed1Q7NCi9f">
              Roger Haddad (L)
            </item>
            <item xml:id="i-6Bq6d4K3tfTF42i6DQiXfH">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
