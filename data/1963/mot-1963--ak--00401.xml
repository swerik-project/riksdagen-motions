<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00401">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__401/mot_1963__ak__401-001.pdf"/>
      <fw xml:id="i-UiDB9VPDv3US9wPd8L8UXr">
        6 Motioner i Andra kammaren, nr 401 år 1963
      </fw>
      <div xml:id="i-6WyHbmZMExkj3sxqpS8QVw" type="motHeader">
        <div xml:id="i-22Nk6nmKCtNoZtjQNeHvHZ" type="motTitle"/>
        <div xml:id="i-5fQ7iduGs6ijrvnUgURVTT" type="motSubmissionInfo"/>
      </div>
      <div xml:id="i-6eCP92A9xXUaBfToWjoGJL" type="motBody">
        <div xml:id="i-TLjsEBH8gkYo2n9dZgmDVf">
          <p xml:id="i-NL9GRDXaza37yVCiKSP2Gh">
            Nr 401
          </p>
          <p xml:id="i-MczgMt3EcynyjYz8CJiJ6B">
            Av herr Hedlund m.fl., angående pensionärsbostadsbidra- gen m.m.
          </p>
          <p xml:id="i-Qr6nvFXTvgoNcLJHdroCYp">
            (Lika lydande med motion nr 341 i Första kammaren)
          </p>
          <p xml:id="i-XJgm3iH63C4taGrYqVV6sC">
            Ordnandet av en god bostadsförsörjning för pensionärerna får
            för närvarande ses som en av de allra väsentligaste frågorna inom
            åldrings- vården. I ett land som vårt med allmänt sett hög standard
            och goda ekonomiska förutsättningar borde det vara självklart
            att de gamla, vilkas insatser för det nuvarande välståndet inte
            får förbises, beredes möjlighet till en ålderdom i personligt
            disponerade hem och bostäder så länge inte ohälsa gör speciell
            vård nödvändig. Tyvärr måste konstateras att förut- sättningar
            för en sådan ålderdom saknas för många folkpensionärer och att
            många pensionärers bostadsförhållanden inte fyller de krav, som
            nu- mera anses självklara för mycket stora delar av den aktivt
            verksamma befolkningen. Tillfredsställande förhållanden och möjligheter
            för pensionärerna är givetvis inte beroende av enbart bostadsfrågan.
            Det är också en ekono- misk fråga, och det är en fråga om de gamlas
            möjligheter att få vård och tillsyn i sina hem. Så länge folkpensionerna
            inte är på väsentligt högre nivå än som nu är fallet, har den
            ekonomiska frågan emellertid en av- görande betydelse. Det måste
            konstateras att folkpensionerna inte ger ekonomiskt underlag för
            en bostad av i och för sig önskvärd standard. Det har inte varit
            möjligt att få till stånd en utbyggnad av folkpensione- ringens
            grundförmåner i tillfredsställande takt, men givetvis måste målet
            för folkpensioneringen vara att ge alla pensionärer en god grundtrygghet,
            så att speciella tillägg eller bidrag för t. ex. hållande av bostad
            blir över- flödiga. Det synes dock inte möjligt att få till stånd
            en så snabb och radi- kal förbättring att de nuvarande bostadsproblemen
            därigenom blir lösta inom rimlig tid. Vidare måste uppmärksammas
            att det är nödvändigt inte endast med åtgärder för att ge folkpensionärerna
            ekonomiska möjlig- heter till en bostad utan också för att skapa
            tillgång på lämpliga pen- sionärsbostäder. Det speciella bostadsstödet
            till pensionärerna utgår nu i två former, pensionärsbostadsbidrag
            och kommunalt bostadstillägg. Pensionärs- bostadsbidraget bekostas
            helt av staten och avser att tillsammans med kommunalt bostadstillägg
            täcka kostnaden för en bostad, för vilken
          </p>
          <pb facs="riksdagen-motions-pdf/data/1963/mot_1963__ak__401/mot_1963__ak__401-002.pdf"/>
          <fw xml:id="i-Co1mXuWvyPisuxy9d7v3xu">
            Motioner i Andra kammaren, nr 401 år 1963 7
          </fw>
          <p xml:id="i-EwWsHwvaJhe15kHonufSzT">
            standard, utrustningskrav m. m. är angivna i kungörelsen om pensionärs-
            bostadsbidrag. Bidragets storlek är beroende av skatteunderlaget
            i den kommun som är i fråga. Som exempel kan nämnas att högsta
            bidrag, 625 kronor, utgår i fråga om kommuner med under 24 skattekronor.
            Bidrag i medelläge, 475—375 kronor, utgår vid ett skatteunderlag
            av 30—33: 99 skattekronor per invånare. Lägsta bidrag, 175 kronor,
            utgår då skatteunderlaget är 40 skattekronor eller däröver per
            innevånare. En- ligt vår mening ligger bristerna i pensionärsbostadsbidragets
            konstruktion främst i att det grundar sig på skatteunderlag som
            inte längre är aktuella och att bidraget redan vid ett skatteunderlag
            som ligger avsevärt under medelskattekraften blir av så ringa
            omfattning att stimulansen till ord- nandet av pensionärernas
            bostadsfråga till väsentliga delar går förlorad. Till de kommunala
            bostadstilläggen utgår statsbidrag. Kommunen skall svara för två
            procent per antalet skattekronor per innevånare, dock lägst 25
            och högst 80 procent av kostnaden. Formellt är kommunandelen alltså
            skatteunderlagsdifferentierad, men i praktiken spelar det mycket
            liten roll. Det framgår av att kommunandelen nu beräknas bli genomsnittligt
            79,4 procent. Den nämnda 23-procentregeln spelar ingen praktisk
            roll. Följden av beslutet vid 1962 års riksdag, då kommunandelens
            maximum höjdes från 60 till 80 procent, har blivit att nära nog
            20 procent ytter- ligare har lastats över på kommunerna. Till
            följd av denna konstruktion av skatteunderlagsberäkningen men
            också till följd av att folkpensionä- rernas andel av befolkningen
            är olika i skilda kommuner, är skillnaden mellan såväl utgående
            bostadstillägg som kommunernas kostnad för de- samma synnerligen
            stor. Härvid är att märka att ett högt bostadstillägg ingalunda
            regelmässigt är förknippat med hög kostnad per skattekrona räknat
            för kommunen. Det motsatta förhållandet synes vanligare. Det förekommer
            att kommuner med endast några hundratal kronor i bostads- tillägg
            har en kostnad för dessa som (per skattekrona räknat) flera gånger
            överskrider motsvarande kostnad i kommuner där bostads- tilläggen
            är flera gånger större. Det måste också uppmärksammas att den
            maximering till en krona per skattekrona som gäller för kommunernas
            folkpensionskostnader inte omfattar kostnaderna för bostadstilläggen.
            Följden av dessa regler blir en principvidrig orättvisa lika behövande
            pensionärer emellan och ett otillräckligt bostadsstöd för många
            pensionä- rer. Enligt vår mening är en förhållandevis genomgripande
            förändring av grunderna för samhällets stöd till pensionärernas
            bostadsförsörjning nöd- vändig om dessa konsekvenser skall kunna
            elimineras. Vid tillskapandet av en annan ordning på området bör
            uppmärsammas att kommunernas medverkan är nödvändig om en tillfredsställande
            lös- ning skall kunna uppnås. Statens organ har inte den lokala
            kännedom, kännedom om personliga förhållanden och möjligheter,
            konkret kunskap
          </p>
          <pb facs="riksdagen-motions-pdf/data/1963/mot_1963__ak__401/mot_1963__ak__401-003.pdf"/>
          <fw xml:id="i-J79gaKC21dRuuPj44YNQeQ">
            8 Motioner i Andra kammaren, nr 401 år 1963
          </fw>
          <p xml:id="i-PDsthaAjVkd85zsojxxiM9">
            om bostadsmöjligheterna på orten etc. som är nödvändiga om pensionä-
            rernas bostadsfråga skall kunna lösas på ett smidigt sätt och
            under per- sonligt hänsynstagande. Man torde också kunna utgå
            från att kommu- nerna är positivt inställda till en medverkan,
            om blott de ekonomiska möjligheterna och konsekvenserna blir rimliga.
            Åldringsvården åvilar i princip kommunerna. I åldringsvården ingår
            bostadsfrågan som en synnerligen väsentlig och grundläggande del.
            Det skulle således kunna anses följdriktigt att ordnandet av pensionärernas
            bostadsfråga prin- cipiellt vore lika förpliktande för kommunerna
            som t. ex. hållandet av ålderdomshem. Ett sådant betraktelsesätt
            synes konsekvent, inte minst emedan såsom nämnts inflyttning på
            ålderdomshem bör undvikas så länge hälsoskäl ej gör det nödvändigt.
            Under den bestämda förutsätt- ningen att för olika kommuner likvärdiga
            och rimliga ekonomiska möjlig- heter och villkor tillskapas är
            vi för vår del beredda att fullt ut biträda en sådan förpliktelse
            för kommunerna. Härav följer emellertid att det nuvarande stödet
            till pensionärernas bostadsförsörjning måste reformeras. Enligt
            vår mening är två av huvudgrunderna för beviljande av pensio-
            närsbostadsbidrag, pensionärens ekonomiska situation och kravet
            att bostaden skall ha en viss standard, i princip riktiga och
            bör utgöra grund även vid tillskapandet av ett nytt bostadsstöd
            till pensionärerna. Inträffar t. ex. att pensionärens ekonomiska
            situation berättigar till bidrag men att bostaden inte fyller
            kravet på standard, skulle följden bli en förpliktelse för kommunen
            att genom förbättring av bostaden eller genom anskaf- fande av
            annan lämplig bostad tillse att standardkravet uppfylles .En sådan
            förpliktelse gör det nödvändigt med en stödform till bostadsför-
            bättring av de nuvarande förbättringslånens karaktär. I många
            fall kan emellertid inte bostadsfrågan lösas genom förbättring
            av en redan be- fintlig bostad, utan uppförande av pensionärsbostäder
            kan bli nödvändigt. Här bör påpekas att pensionärsbostäderna inte
            bör vara kategoribebyg- gelse utan på ett naturligt sätt infogas
            i annan bostadsbebyggelse. För att inte kommuner som i relativt
            stor utsträckning måste uppföra pensionärs- bostäder skall komma
            i ett sämre läge kan en speciell stödform vara er- forderlig,
            t. ex. genom en räntefri stående lånedel eller ett direkt upp-
            förandebidrag. Dessa spörsmål bör närmare övervägas vid den utred-
            ning som bör komma till stånd. I fråga om den nya stödformens
            storlek bör eftersträvas att den, i likhet med vad som nu i princip
            är avsikten med pensionärsbostads- bidraget och det kommunala
            bostadstillägget tillsammans, skall vara på sådan nivå att den
            täcker kostnaden för en sådan bostad i vederbörande kommun, som
            väl fyller det uppställda standardkravet. I fråga om kost- nadsfördelningen
            mellan stat och kommun skall enligt vår mening folk- pensionskostnaderna
            i princip åvila staten. Från den utgångspunkten
          </p>
          <pb facs="riksdagen-motions-pdf/data/1963/mot_1963__ak__401/mot_1963__ak__401-004.pdf"/>
          <fw xml:id="i-MyG4BQwEmKcSk426o9X57C">
            Motioner i Andra kammaren, nr 401 år 1963 9
          </fw>
          <p xml:id="i-687iYxqUaaF4T1ahiNTbNj">
            skulle staten helt svara för det nya bidraget. Med hänsyn till
            att kom- munerna oundgängligen måste ha det avgörande inflytandet
            vid bedöm- ningen av bidragsförutsättningarna och därmed vid beviljandet
            av bi- draget kan emellertid hävdas att de även bör bidraga till
            kostnaderna. Om kommunerna kompenseras på annat sätt, t.ex. genom
            grundbidrags- principen, kan en kommunal kostnadsandel av rimlig
            storlek accepteras. En förutsättning är dock att denna kostnadsandel
            på ett likvärdigt sätt belastar olika kommuner. Det bör, även
            om s. k. millimeterrättvisa inte kan uppnås, eftersträvas att
            kostnaden att ge berörda pensionärer bo- städer av en viss standard
            blir likvärdig i landets olika kommuner. Både skatteunderlaget
            per innevånare och det relativa antalet berörda pensio- närer
            måste således beaktas. Vad beträffar de ekonomiska prövnings-
            grunderna bör grunder av den art som gäller för det kommunala
            bostads- tillägget kunna tjäna som utgångspunkt, men givetvis
            bör de justeringar som motiveras av bl.a. förändrat penningvärde
            och den allmänna in- komstutvecklingen vidtagas. Vi förordar att
            nuvarande kommunala bostadstillägg och pensionärsbostadsbidrag
            omvandlas till ett efter dessa riktlinjer utformat enhetligt stöd
            till pensionärernas bostadsförsörjning och att härför erforderligt
            utredningsarbete snarast igångsättes. Den reform och omläggning
            som här skisserats kan uppenbarligen inte genomföras på en enda
            gång. Särskilda övergångsbestämmelser kan bli erforderliga liksom
            inledningsvis vissa dispensmöjligheter, men givetvis ger detta
            inte anledning att dröja med reformens förberedelser. Det är tvärtom
            angeläget att vissa praktiska åtgärder redan nu vidtages i refor-
            mens riktning. Främst bör vissa ändringar genomföras i nu gällande
            be- stämmelser för erhållande av pensionärsbostadsbidrag, vilka
            för övrigt är motiverade oavsett här förordade reform. Pensionärsbostadsbidraget
            utgår nu i fråga om lägenheter i flerfamiljs- hus, för vilket
            tertiär- eller tilläggslån eller statlig ränteeftergift beviljats,
            samt lägenhet, som är inrymd i en- eller tvåfamiljshus, för vilket
            egna- hemslån eller statlig ränteeftergift beviljats. I samtliga
            fall ställes kravet att lägenheten skall vara färdigställd tidigast
            den 1 juli 1946 och utrustad med anordningar för centraluppvärmning,
            vatten- och avloppsledningar och vattenklosett. I fråga om lägenhet
            i hus som nybyggts efter nämnda datum gäller därjämte att den
            skall vara utrustad med badrum eller duschrum. Dessa bestämmelser
            är alltför restriktiva och begränsade. Vidgningar bör därför genomföras.
            Dessa bör gälla dels den nämnda tids- gränsen för färdigställandet,
            dels kravet att statligt stöd i någon av de nämnda formerna skall
            ha utgått, dels det nu gällande kravet på hyres- upplåtelse. I
            fråga om kravet att lägenheten skall vara färdigställd tidigast
            den 1 juli 1946 torde icke kunna bestridas att en lägenhet, som
            färdigställts
          </p>
          <pb facs="riksdagen-motions-pdf/data/1963/mot_1963__ak__401/mot_1963__ak__401-005.pdf"/>
          <fw xml:id="i-2j37EGhgQHKxmGgSZXvuXf">
            10 Motioner i Andra kammaren, nr 401 år 1963
          </fw>
          <p xml:id="i-AyxdpmxLT3FdSxq2BBrWo6">
            före nämnda datum och underhållits väl, i åtskilliga fall uppfyller
            de standard- och utrustningskrav som gäller. Det torde inte heller
            kunna bestridas att åtskilliga lägenheter efter nämnda datum utan
            statligt stöd förbättrats eller ändrats på sådant sätt, att standard-
            och utrustnings- kraven måste anses uppfyllda. Omständigheten
            att statligt stöd ej utgått utgör dock hinder för pensionärsbostadsbidrag
            i sådana fall. Bestämmelserna rörande pensionärsbostadsbidraget
            är även så utfor- made att bidraget kan utgå endast om pensionären
            är hyresgäst, således icke om han står som ägare till bostaden.
            Även härigenom sker ett ej önskvärt utestängande från möjligheterna
            till bidraget. En pensionärs ekonomiska situation kan inte anses
            vara bättre enbart av den anled- ningen att han står som ägare
            till en- eller möjligen tvåfamiljshus. Utgif- terna för bränsle-
            och andra driftkostnader samt ränteutgifter och even- tuella amorteringar
            torde i många sådana fall vara lika höga eller högre än hyreskostaden
            för en lämplig bostad. Det måste anses oriktigt att ägandeförhållandet
            skall vara avgörande vid beviljande av pensionärs- bostadsbidrag.
            Utgångspunkterna för bedömningen bör i stället vara vederbörandes
            ekonomiska situation och bostadens kvalitet. Från sådana utgångspunkter
            bör enligt vår mening pensionärsbostadsbidraget kunna beviljas
            även i fall då pensionären står som ägare till bostaden. Tillväga-
            gångssättet i fråga om fastställande av bidraget, utbetalning
            m. m. blir annorlunda i sådana fall än vid hyresupplåtelse, men
            detta torde inte medföra några svårigheter. Enligt vår mening
            bör således de för det nya stödet huvudsakliga grunderna, vederbörandes
            ekonomiska situation och bostadens standard och utrustning, redan
            nu börja tillämpas i fråga om det nuvarande pen- sionärsbostadsbidraget.
            Härigenom skulle en viss förberedelse komma till stånd för den
            förordade reformen. Vi föreslår därför att beslut nu fattas om
            erforderliga ändringar i kungörelsen om pensionärsbostadsbidrag.
            Med hänvisning till det ovan anförda hemställes, att riksdagen
            i syfte dels att främja pensionärernas bostadsförsörjning och
            bereda dem möjlighet att bo i nor- mal hemmiljö, dels att avlägsna
            de orättvisa skillnader i fråga om bostadsstödet till pensionärerna,
            som nu råder såväl pensionärer som kommuner emellan, måtte I.
            besluta att pensionärsbostadsbidrag från och med den 1 juli 1963
            i enlighet med vad i motionen anförts må utgå även i fall då lägenheten
            är inrymd i hus, för vilket stat- ligt bostadslån eller ränteeftergift
            ej beviljats, och utan avseende till tidpunkten för lägenhetens
            färdigställande samt även i de fall då pensionären är ägare till
            den fastig- het i vilken bostaden är inrymd;
          </p>
          <pb facs="riksdagen-motions-pdf/data/1963/mot_1963__ak__401/mot_1963__ak__401-006.pdf"/>
          <fw xml:id="i-HuB6Uzqbq1VNqTVZ6q89g9">
            Motioner i Andra kammaren, nr 401 år 1963 11
          </fw>
          <p xml:id="i-TrUzoSW4gMPo2VLPG9bbWV">
            II. i skrivelse till Kungl. Maj:t anhålla, att av ovan angivna
            beslut föranledda ändringar i kungörelsen den 29 augusti 1958
            (nr 483) om pensionärsbostadsbidrag måtte vidtagas; III. i skrivelse
            till Kungl. Maj:t anhålla om skyndsamt tillsättande av särskilda
            sakkunniga för utredning och framläggande av förslag rörande pensionärernas
            bostads- försörjning i enlighet med i motionen angivna riktlinjer,
            nämligen sammanförande av nuvarande pensionärs- bostadsbidrag
            och kommunala bostadstillägg till en stöd- form, likvärdig stödnivå
            för berörda pensionärer i olika kommuner, en mellan stat och kommuner
            rimlig och mellan olika kommuner likvärdig kostnadsfördelning
            samt åtgärder till befrämjande av kommunernas anskaf- fande av
            bostäder för pensionärer, samt IV. beakta vad i motionen i övrigt
            anförts.
          </p>
          <p xml:id="i-FVE1dMsKRZo9b4Xsi2mjZD" type="date">
            Stockholm den 25 januari 1963
          </p>
          <p xml:id="i-R7rfgPzHvjXyVWtZw7yFyJ">
            Gunnar Hedlund Lars Eliasson Nils G. Hansson i Sundborn i Skegrie
            S. G. W. Wahlund Sven Vigelsbo Per Svensson
          </p>
          <p xml:id="i-QAavaj1jss1bmndoYppG1o">
            i Stenkyrka
          </p>
          <p xml:id="i-PqMxmjWf2nGj2mC78umowu">
            Harald Larsson Gustaf Svensson Gunnar Larsson i Hedenäset i Vä
            i Luttra
          </p>
        </div>
      </div>
    </body>
  </text>
</TEI>
