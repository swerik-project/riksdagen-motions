<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01580">
  <teiHeader>
    <fileDesc>
      <titleStmt>
        <title>om rätten för norska medborgare att i Sverige förvärva mark m. m.</title>
        <author>av Hadar Cars och tredje vice talmannen Karl Erik Eriksson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rätten för norska medborgare att i Sverige förvärva mark m. m.</title>
          <idno type="rdwebb">G4021580</idno>
          <rs type="number">1580</rs>
          <ref type="dokument_url_text">http://data.riksdagen.se/dokument/G4021580/text</ref>
          <ref type="dokument_url_html">http://data.riksdagen.se/dokument/G4021580</ref>
          <ref type="dokumentstatus_url_xml">http://data.riksdagen.se/dokumentstatus/G4021580</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EjgCsasV3xuCur7HxqaNHA</idno>
            <name>HADAR CARS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DDD6iVWzcC3W7tBAKVtgHc" type="signed"/>
        <correspContext corresp="i-DDD6iVWzcC3W7tBAKVtgHc">
          <note type="signatory" corresp="i-EjgCsasV3xuCur7HxqaNHA"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1580/mot_198081__1580-001.pdf"/>
      <fw xml:id="i-7p98f6XUEnZ2avtAUM86zb">
        Motion 1980/81: 1580
      </fw>
      <div xml:id="i-LgGL7DyeoQhcr5ghYx7Qpy" type="motHeader">
        <div xml:id="i-NdPrTSdXrY7kiBCRrYDLrx" type="motTitle"/>
        <div xml:id="i-YoAW3LGMWzQvaCkkmEyKH" type="motSubmissionInfo"/>
      </div>
      <div xml:id="i-33Qga6sFkBp6mcEWtCpWyB" type="motBody">
        <div xml:id="i-EQM1hLxyMoDHtzgxXj2fiY">
          <p xml:id="i-7kVrR2jRR1KMcmxTYbnwAF">
            [SN
          </p>
          <p xml:id="i-7WvovpXxWWw8zvhP9bRXd4" type="titleString">
            av Hadar Cars och tredje vice talmannen Karl Erik Eriksson om
            rätten för norska medborgare att i Sverige förvärva mark m. m.
          </p>
          <p xml:id="i-MmwYRxZkJpqazmbGYdZ7by">
            Bilaterala förhandlingar mellan Sverige och Norge om ett samarbete
            på energi- och industriområdet har förts vid skilda tillfällen
            under 1970-talet. Bakgrunden till förhandlingarna har varit dels
            ett nordiskt samarbetsavtal från den 23 mars 1962, dels de traditionellt
            starka förbindelserna mellan de båda länderna. Norge är i dag
            en av Sveriges viktigaste exportmarknader. Sverige är Norges största
            handelspartner. I samband med Nordiska rådets session 1974 diskuterades
            möjligheterna för Sverige att importera naturgas från Norge. Dåvarande
            industriministern Rune Johansson framhöll att man på svenskt håll
            var mycket glad över for- muleringen i den norska vitboken om
            den framtida oljepolitiken, att oljan var ett naturligt led i
            ett bredare nordiskt samarbete. Han poängterade vi- dare Sveriges
            intresse av att delta i diskussionerna om finansieringen av gas-
            ledningar. Den dåvarande norske industriministern, Ingvald Ulveseth,
            fram- höll att Norge först kunde lägga fast sin politik sedan
            stortinget behandlat ytterligare en vitbok om energiförsörjningen.
            Vid ett möte i Köpenhamn den 27 februari 1976 enades dåvarande
            indu- striministrarna Bjartmar Gjerde och Rune Johansson om att
            utreda möjlig- heterna för ett närmare norskt-svenskt samarbete,
            i första hand inom olje- försörjning och petrokemisk industri.
            I samband därmed fastställdes direk- tiv för en norsk-svensk kommitté
            för energi- och industrisamarbete. Förutom uppgifter med anknytning
            till oljeförsörjningen fick kommittén i uppdrag att undersöka
            samarbetsmöjligheter inom träförädlingsindustrin. Kommittén lade
            den 2 mars 1977 fram en gemensam rapport. I rapporten anfördes
            bl. a. att det ankom på regeringarna i de båda län- derna att
            lägga fast ramar för samarbetsmöjligheter, medan genomförandet
            av olika konkreta projekt var företagens ansvar. Bland de branscher
            som nämndes som tänkbara för ett samarbete fanns bil, stål och
            träförädling. Vid förhandlingarna hade Norge tagit upp exporten
            av svenskt trävirke till Norge. Man ansåg det angeläget att gränshandeln
            med trävaror fortsatte. Den 22 maj 1978 slöts ett principavtal
            mellan AB Volvo och den norska re- geringen om ombildandet av
            Volvo till en svensk-norsk koncern och om del- tagande från Volvos
            sida i den fjärde koncessionsrundan. Den 8 december 1978 ersattes
            principavtalet av ett slutligt avtal. Som en följd av Volvoavtalet
            intensifierades förhandlingarna om industri- och energisamarbete
            mellan den svenska och den norska regeringen. Den 8 december 1978
            undertecknade dåvarande statsministrarna Orvar Nordli och Ola
            Ullsten ett samarbetsav- tal till vilket fogades bilagor om Volvoavtalet,
            om långsiktiga leveranser av
          </p>
          <pb facs="riksdagen-motions-pdf/data/198081/mot_198081__1580/mot_198081__1580-002.pdf"/>
          <fw xml:id="i-LQZNebWb8aY74raciSXvty">
            Mot. 1980/81: 1580 6
          </fw>
          <p xml:id="i-SXRSFmkuscRvFF3iweRioh">
            råolja och oljeprodukter från Norge till Sverige och om norsk-svensk
            handel med virke. Den 26 januari 1979 beslöt Volvos styrelse att
            inställa den bolagsstämma som skulle behandla Volvoavtalet. Den
            norska regeringen hade då lagt fram propositioner till stortinget
            om avtalen med den svenska regeringen och med Volvo. I brev till
            statsminister Ullsten daterat den 1 februari 1979 meddelade statsminister
            Nordli att den norska regeringen ansåg att samarbetsavtalet mellan
            regeringarna fallit i och med att Volvos avtal med den norska
            rege- ringen inte genomfördes. I februari 1979 enades statsministrarna
            Nordli och Ullsten om att återupp- ta de norsk-svenska energi-
            och industriöverläggningarna. Förhandlingar på olika nivåer har
            förts sedan dess utan att man nått konkreta resultat. Tvärt- om
            har ännu ett stort samarbetsprojekt gått i stöpet: norska Årdal
            och Sun- dal Verks planerade övertagande av Gränges aluminiumsektion.
            Några ljuspunkter finns trots allt i bilden. Integrationen och
            samarbetet på företagsnivå mellan norsk och svensk industri har
            fortsatt, oberoende av vad som diskuterats på regeringsnivå. Volvo
            har byggt ut sitt samarbete med norskt näringsliv. Just nu pågår
            löftesrika överläggningar mellan Statoil, Svenska Petroleum och
            Volvo Energi om gemensam distribution av norska oljeprodukter
            i Sverige. Men trots dessa positiva tendenser är det ingen över-
            drift att hävda att det norsk-svenska energi- och industrisamarbete
            som diskuterats under större delen av 1970-talet inte har kommit
            många steg på väg. Försuttna möjligheter och praktiska misslyckanden
            har präglat samar- betsförsöken. Orsakerna är många, bl. a. har
            parterna inte varit tillräckligt klara över varandras skilda förutsättningar
            och utgångspunkter. Den norska oljepoli- tiken är på ett helt
            annat sätt än den svenska näringspolitiken en statlig an- gelägenhet.
            Detta har gång efter annan skapat samordningsproblem. Den norska
            målsättningen med samarbetet har upplevts som oklar av de svenska
            förhandlarna; man har från Norge efterlyst konkreta förslag till
            industri- projekt att satsa på. Omvänt har de norska förhandlarna
            betraktat den svenska attityden som alltför passiv; man har väntat
            sig klarare initiativ. Till de praktiska svårigheterna kommer
            psykologiska faktorer. Stämningar från tiden kring unionsupplösningen
            kan fortfarande spela in på det psyko- logiska planet. Rädslan
            för en alltför kraftig svensk dominans är utan tvivel en reell
            politisk faktor i Norge. Omvänt har vi svenskar haft en tendens
            att betrakta Norge som ett land som i flera avseenden legat efter
            Sverige i ut- vecklingen. Det historiskt ojämlika förhållandet
            mellan de båda länderna speglas inte minst i skillnaden mellan
            norska och svenska massmediers rap- portering. Norsk press, radio
            och TV ägnar en förhållandevis mycket större uppmärksamhet åt
            svenska frågor än svenska massmedier ägnar åt norska angelägenheter.
            Den svenska allmänheten är påfallande dåligt orienterad om förhållandena
            i grannlandet. Med tanke på denna historiska ojämlikhet faller
            det största ansvaret för en
          </p>
          <pb facs="riksdagen-motions-pdf/data/198081/mot_198081__1580/mot_198081__1580-003.pdf"/>
          <fw xml:id="i-PvZJfpYh1PSmVV9CieGN22">
            Mot. 1980/81: 1580 7
          </fw>
          <p xml:id="i-RFTkWphcaGwmZNcLg3JcGW">
            förändring av relationerna på Sverige. Det är hos oss första
            steget måste tas för att markera att vi menar något reellt med
            samarbetsplanerna. Den svenska regeringen bör ta ett kraftfullt
            initiativ för att bryta de psykologiska blockeringarna och visa
            att vi värdesätter det speciella förhållandet mellan Norge och
            Sverige. De många misslyckandena visar att samarbetet bara kan
            fungera på grundval av gemensamma fördelar. Vårt land har i förhållande
            till sin stor- lek ett ovanligt stort antal multinationella företag.
            Vad Sverige kan erbjuda som samarbetspartner med Norge är ett
            avancerat teknikkunnande, ett tek- niskt utvecklingsarbete och
            kunskaper i och organisation för internationell marknadsföring.
            Att få del i detta måste för Norge vara den intressanta delen
            i ett norsk- svenskt industrisamarbete. Men den delen följer inte
            automatiskt med vid en industrilokalisering. För att säkra sig
            om den bör man från norsk sida hellre köpa in sig i svenska företag.
            Genom sin olja kommer Norge inom några år att få stora och efter
            hand växande finansiella resurser. Till stor del kommer pengarna
            från oljan att investeras i Norge. Men när alla rimliga investeringsobjekt
            där fått sitt kom- mer Norge ändå att ha pengar över. Som alternativ
            till hotellköp vid Champs-Elysées eller eluppvärmda motorvägar
            från Hammerfest till Kris- tianstad bör produktiva industriinvesteringar
            i ”hemmamarknaden” Sveri- ge stå sig väl. Nu finns det bestämmelser
            i den svenska lagen som förbjuder utlänning- ar att äga mark och
            aktier m. m. i Sverige. Mitt förslag är att Sverige ändrar de
            reglerna — att vi ger samma rätt åt norrmän och norska företag
            som vi svenskar har att i Sverige äga mark och aktier, bilda handelsbolag
            och driva bank- och försäkringsrörelse. Norrmän skulle med andra
            ord undan- tas från de lagar som i dessa avseenden gäller för
            utlänningar. Motsvaran- de restriktioner för svenskar i Norge
            bör då också efter hand undanröjas. Tillsammans med frihandeln
            och den gemensamma arbetsmarknaden skul- le då en gemensam hemmamarknad
            bildas av Norge och Sverige. För Norge bör Sverige också vara
            en intressant marknad att sälja olja till. Helt övervägande skäl
            talar för att norska företag, gärna i samarbete (joint ventures)
            med svenska företag, själva bör marknadsföra och distribuera sin
            olja på den svenska marknaden. Den geografiska närheten bör här
            vara en fördel. Svårigheterna att köpa upp — om man inte själv
            vill bygga upp — ett lämpligt distributionsnät kan inte vara oöverkomliga.
            Om den aktuella svenska prispolitiken på olja skulle hämma intresset,
            finns det anledning att man från norsk sida aktualiserar frågan
            med den svenska regeringen. Den svenska regeringens intresse för
            den norska oljan måste främst vara att genom avtal få garanti
            för leveranser, även — ja, sär- skilt — om internationella kriser
            lägger hinder i vägen för annan olje- och energitillförsel.
          </p>
          <pb facs="riksdagen-motions-pdf/data/198081/mot_198081__1580/mot_198081__1580-004.pdf"/>
          <fw xml:id="i-5yqPsMrvhQcfFoQWkqaTS7">
            Mot. 1980/81: 1580 8
          </fw>
          <p xml:id="i-8z9ZSHH6NFEpp3fkJqNnU6">
            Med stöd av ovanstående hemställs att riksdagen hemställer att
            regeringen låter utreda möjligheterna att undanta norska medborgare
            och juridiska personer från de in- skränkningar i rätten att äga
            mark, aktier m.m. som i Sverige gäller för utlänningar.
          </p>
          <p xml:id="i-N8aWAPq2z8bzBGhLcUEeDV" type="date">
            Stockholm den 27 januari 1981
          </p>
          <div xml:id="i-9PwEWdsZkFJfcu3z2idsH3" type="signatureBlock">
            <list xml:id="i-LnjLaDwhsjBCjdGkdaqKhf">
              <item xml:id="i-6i3uHt6pz45vdVRRFHmpKD" who="i-EjgCsasV3xuCur7HxqaNHA" type="signature">
                HADAR CARS (fp)
              </item>
              <item xml:id="i-2qQiSVXyvjnhSSWs3urPoJ" who="i-9pZ6GzfD2R22bxSydJmuYz" type="signature">
                KARL ERIK ERIKSSON (fp)
              </item>
            </list>
          </div>
        </div>
      </div>
    </body>
  </text>
</TEI>
