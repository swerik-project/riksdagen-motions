<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00295">
  <teiHeader>
    <fileDesc>
      <titleStmt>
        <title>om de mindre företagens utvecklings- och finansieringsproblem.</title>
        <author>av herr Westberg i Ljusdal</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om de mindre företagens utvecklings- och finansieringsproblem.</title>
          <idno type="rdwebb">FY02295</idno>
          <rs type="number">295</rs>
          <ref type="dokument_url_text">http://data.riksdagen.se/dokument/FY02295/text</ref>
          <ref type="dokument_url_html">http://data.riksdagen.se/dokument/FY02295</ref>
          <ref type="dokumentstatus_url_xml">http://data.riksdagen.se/dokumentstatus/FY02295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9gQF5PtFbWUzkdDwkwKvD8" type="signed"/>
        <correspContext corresp="i-9gQF5PtFbWUzkdDwkwKvD8">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__295/mot_1975__295-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1975:295 7
          </p>
          <p>
            Nr 295
          </p>
          <p>
            av herr Westberg i Ljusdal om de mindre företagens utvecklings-
            och finansieringsproblem.
          </p>
          <p>
            Sedan länge har de små och medelstora företagen, speciellt inom
            till- verkningsindustrin, haft svårigheter att i tillräcklig grad
            få tillgång till för rörelsen erforderligt rörelsekapital samt
            kapital för investeringar i såväl bygg- nader och maskiner som
            produkter, licenser och produktutveckling. Kreditmarknaden är
            begränsad och den större industrin, som växer snab- bare, har
            tagit en allt större del av resurserna. Dessutom prioriteras stor-
            industrin vid tider av kreditrestriktioner. Visserligen har på
            senare tid utöver de mer sedvanliga kreditinstituten, affärsbanker,
            Företagskredit och Industrikredit, tillskapats nya kreditvägar
            som Investeringsbanken, Företagskapital m. fl. Fortfarande står
            dock kre- ditinstituten fast vid principen om mycket stränga krav
            på säkerheter vid långivning. En rörelseidkare, familjeföretagare
            eller annan, måste ställa sä- kerheter utöver inteckningar i rörelsens
            fastigheter och maskiner ägen i egen privat fastighet och dessutom
            personlig borgen både av honom själv och hustrun. Dessa stränga
            säkerhetskrav gäller ofta också vid lån hos AMS och hos Företagareföreningen.
            Rörelseidkaren binds upp väldigt hårt, när han måste ställa sin
            egen privata fastighet och övriga tillgångar som pant för lån
            till rörelsen. Detta gör att lusten att utveckla företaget och
            därvid ta vissa risker minskar och innovationsförmågan avtar med
            risk för till- bakagång, såvitt inte företaget köps upp av någon
            större intressent. Detta förhållande hindrar även tillkomsten
            av nya företag. Man får inte tillgång till kapital på rimliga
            villkor. Antalet nystartade företag är därför alldeles för litet
            i vårt land. Detta trots att det finns massor av idéer. Med bättre
            finansieringsmöjligheter skulle nya företag växa fram oftare och
            snab- bare. En blivande företagare kan knappast få ett lån i en
            affärsbank för att utveckla en produkt, då dessa banker enligt
            banklagen har ytterst små möjligheter att ge s.k. blankokrediter,
            dvs. lån utan säkerheter. Och en person, som vill satsa på en
            ny idé, har mycket sällan några säkerheter att erbjuda. Visserligen
            kan STU (Styrelsen för teknisk utveckling) hjälpa till i sådana
            lägen, men den ger lån endast om det är fråga om produkter som
            kan ha ett allmänt eller socialt intresse. Samtidigt vet vi alla
            att mindre och medelstora företag behövs och måste få utvecklas,
            om vi ska kunna hålla sysselsättningen uppe och ge den nödvändig
            spridning över landet. När det är så, måste det vara olyckligt
            och felaktigt att låta orimligt hårda krav på säkerheter och borgen
            stå som hinder för en gynnsam utveckling. Statsmakterna bör i
            stället stimulera dessa företag genom att bl. a. underlätta
          </p>
          <pb facs="riksdagen-motions-pdf/data/1975/mot_1975__295/mot_1975__295-002.pdf"/>
          <p>
            Mot. 1975:295 8
          </p>
          <p>
            kreditgivningen. All kommunal borgen bör övertas av staten, vars
            organ bör ha större möjligheter att bedöma marknadsutvecklingen
            och förutsätt- ningarna för berörd industris utvecklingsmöjligheter
            än kommuner har. Investeringsbanken borde av sina rörelsemedel
            kunna avsätta en särskild pott” att användas till mindre säkerhetskrävande
            lån eller bankgarantier till mindre och medelstora företag och
            till utveckling av nya produkter av sådant slag, att inte STU
            kan gå in med lån. Det borde också vara möjligt att ge affärsbankerna
            större rätt (med hjälp av banklagen) att lämna blankokrediter.
            Den risk det skulle medföra för dessa banker kan de säkert täcka
            genom en lyftning av den allmänna ut- låningsräntan. De 1 500
            affärsbankskontoren i landet med dagliga kund- kontakter skulle
            då också nå fram till de företagare som har bara ”en god idé och
            två starka händer” och som f.n. inte anser det mödan värt att
            söka sig till bankernas lånediskar. När säkerhet ändå krävs skall
            det gälla säkerheter i form av inteckning i rörelsens fastighet
            och maskiner. Personlig borgen eller pantsättning av personlig
            egendom bör inte krävas. Självfallet är det också angeläget att
            lånevillkoren görs förmånliga med långa amorteringstider och räntebefrielse
            under en övergångstid. Härigenom skulle företagen stimuleras till
            fortsatt produktion och till en utveckling som ökar sysselsättningen.
            Med hänvisning till det anförda hemställs att riksdagen hos regeringen
            begär åtgärder och förslag i syfte att förbättra kreditmöjligheterna
            för mindre och medelstora företag enligt vad i motionen anförts.
          </p>
          <p>
            ”.
          </p>
          <p>
            Stockholm den 21 januari 1975
          </p>
          <p>
            OLLE WESTBERG (fp) i Ljusdal
          </p>
        </div>
      </div>
    </body>
  </text>
</TEI>
