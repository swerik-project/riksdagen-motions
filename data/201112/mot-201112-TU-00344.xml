<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00344">
  <teiHeader>
    <fileDesc>
      <titleStmt>
        <title>Mer gods på spåren</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mer gods på spåren</title>
          <idno type="rdwebb">GZ02T344</idno>
          <rs type="number">T344</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T344/text</ref>
          <ref type="dokument_url_html">http://data.riksdagen.se/dokument/GZ02T344</ref>
          <ref type="dokumentstatus_url_xml">http://data.riksdagen.se/dokumentstatus/GZ02T344</ref>
          <ref type="doc">http://data.riksdagen.se/fil/21E1CF1E-DB0E-40DE-A56F-41897941EF07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W8ya7vUbqyFNwLuMgunBbL" type="signed"/>
        <correspContext corresp="i-W8ya7vUbqyFNwLuMgunBbL">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-2UkzXFyDnhvwbvauWx5BeP" type="numbering">
          <date when="2011-10-06"/>
        </correspAction>
        <correspAction xml:id="i-PqbZMFns6kdu1zq5PiEa4i" type="submission">
          <date when="2011-10-04"/>
        </correspAction>
        <correspAction xml:id="i-G2P2wxCtDo7zHBTxUskZmn" type="transfer">
          <date when="2011-10-04"/>
        </correspAction>
        <correspAction xml:id="i-Qn4yWZhiw757jZXvjZWvnj" type="assigned"/>
        <correspContext corresp="i-Qn4yWZhiw757jZXvjZWvnj">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VL7ch9UM4bsKnyWQmkM3hU" type="motBody">
        <div xml:id="i-474mBwAuFWR3LiHVErkAPW" type="motSummary">
          <head xml:id="i-WFc1AG4QrVrvmjCfRememH">
            Sammanfattning
          </head>
          <p xml:id="i-TAEu8mcSiyV7VcnQemTbqd">
            Klimatsmarta transporter är en viktig förutsättning för ett hållbart
            samhälle. Vägtransporter och flyg ger stor klimatpåverkan medan
            spårburen trafik och sjöfart ger mindre. Miljöpartiet välkomnar
            EU-kommissionens ambition att öka järnvägens andel av godstransporterna.
            För att får mer gods på spåren i Sverige är flera åtgärder nödvändiga;
            strategiska satsningar på spår för godstrafik, oförändrade banavgifter,
            införandet av en lastbilsskatt och avskaffat undantag för långa
            och tunga lastbilar. Om detta handlar denna motion.
          </p>
        </div>
        <div xml:id="i-WvQ782CSo3J2hEF9QeSmKm" type="motProposal" subtype="förslag">
          <head xml:id="i-32h186Pf8dNXUADdAF9e4K">
            Förslag till riksdagsbeslut
          </head>
          <list xml:id="i-Dfxmvn8kmmgZXbMJ28W75K" style="ol">
            <item xml:id="i-KBh21SpCstwmnTe1FM4pFR">
              Riksdagen tillkännager för regeringen som sin mening vad som
              anförs i motionen om att öka spårunderhållet och tidigarelägga
              åtgärder för att bygga bort flaskhalsar för godstrafiken, t.ex.
              på sträckorna HallsbergMjölby och GävleSundsvall samt på Hamnbanan
              i Göteborg.
            </item>
            <item xml:id="i-CWtMTEsqh6QX6XaJFrPXL5">
              Riksdagen tillkännager för regeringen som sin mening vad som
              anförs i motionen om att rusta stambanor och lågtrafikerade banor
              runt om i landet för godstrafiken.
            </item>
            <item xml:id="i-DxJbFYGfaEG7M9iz6CPUcm">
              Riksdagen tillkännager för regeringen som sin mening vad som
              anförs i motionen om investeringar i nya spår, bl.a. Norrbotniabanan
              och Sydostlänken, som skulle bli viktiga godsstråk.
            </item>
            <item xml:id="i-Sf9hFCRBsCemDxA99Fp3Mt">
              Riksdagen tillkännager för regeringen som sin mening vad som
              anförs i motionen om att tidigarelägga eller nyskapa järnvägsprojekt
              som svarar mot förändringar i näringslivet och den internationella
              efterfrågan.
            </item>
            <item xml:id="i-WQMdk3s3AiA286TN8MBaHn">
              Riksdagen tillkännager för regeringen som sin mening vad som
              anförs i motionen om att behålla oförändrade banavgifter.
            </item>
            <item xml:id="i-Sca9UUB3CzBNvBEFLVPyUP">
              Riksdagen tillkännager för regeringen som sin mening vad som
              anförs i motionen om att utreda och senast den 1 juli 2013 införa
              en avståndsbaserad lastbilsskatt på det svenska vägnätet som ska
              vara lika för fordon registrerade i Sverige och i andra länder.
              1
            </item>
            <item xml:id="i-GsiNwTJHzDu6znGKwESzhV">
              Riksdagen tillkännager för regeringen som sin mening vad som
              anförs i motionen om att som ett led i överflyttningen av gods
              från lastbil till tåg avskaffa undantaget från EU-reglerna som
              ger Sverige dispens för 24 meter långa och 60 ton tunga lastbilar
              och avvisa alla förslag om ännu längre och tyngre fordon.
            </item>
          </list>
          <p xml:id="i-UA3YYXoZCTyAEMzBNMMeu2">
            1 Yrkande 6 hänvisat till SkU.
          </p>
        </div>
        <div xml:id="i-6YEpuy36tRafLfwSUwQ5Yk" type="motContent">
          <head xml:id="i-Gz5aHhR9Pfft7RsowLmQJZ" type="h1">
            Inledning
          </head>
          <p xml:id="i-9Qr7mT2K1K8xMpAEqviAjY">
            Väl fungerande godstransporter är en central del av vårt samhälle
            och en förutsättning för många människors vardag och för att näringslivet
            ska fungera. Transporter är dock inget självändamål, och många
            transporter är påtvingade och samhällsekonomiskt slöseri. Några
            exempel är mat som fraktas hundratals, ibland tusentals, mil eller
            det faktum att 43 procent av lastbilstransporterna i Europa går
            tomma. 1
          </p>
          <p xml:id="i-BT69uuvHsmwZRzXyaJEAmb">
            Trafiksektorn är också extremt oljeberoende. Detta är alarmerande
            av klimatskäl men också när det gäller sårbarhet (till exempel
            i fråga om transporter av mat) och ekonomisk risk. Oljeresurserna
            i världen blir allt knappare när nya fyndigheter inte håller jämn
            takt med den ökande konsumtionen. 2 Oljetoppen innebär att en
            kraftig prisökning är att vänta. För att den svenska industrin
            ska kunna få sina råvaror och kunna leverera sina produkter i
            framtiden måste vi nu börja ställa om till ett fossiloberoende
            samhälle.
          </p>
          <p xml:id="i-7SreAbDvb1k8wXgubBXtT6">
            De tunga transporterna har en nyckelroll för utsläppen av koldioxid
            från transportsektorn. Sedan 1990 har utsläppen inom vägtransportsektorn
            ökat med 10 procent eller cirka 1,7 miljoner ton. Under 2010 ökade
            utsläppen inom vägtransportsektorn i Sverige med cirka 100 000
            ton. Ökningen ligger till största delen på tunga lastbilar medan
            utsläppen från personbilar har varit i stort sett oförändrade.
          </p>
          <head xml:id="i-GmWsocipYxN1jKdxMtN29T" type="h1">
            Gods på tåg är miljövänligt
          </head>
          <p xml:id="i-XVMSCpzAgnhaoC4Nm24T7o">
            Väg- och flygtransporter är transportslag som ger stor klimatpåverkan
            medan spårburen trafik och sjöfart ger mindre. Skillnaden beror
            främst på stora olikheter i energi­effektivitet, den mängd energi
            som behövs per tonkilometer. En ännu större faktor i Sverige är
            att järnvägen dessutom nästan uteslutande trafikeras av tåg som
            använder el från förnybara energikällor. Totalt sett innebär det
            att järnvägstransporter orsakar betydligt mindre klimatpåverkan
            än alla andra trafikslag.
          </p>
          <head xml:id="i-Ax2kCBDhiLui9MBZyXZijQ" type="h1">
            Godstrafikens energianvändning och utsläpp per tonkilometer i
            Sverige
          </head>
          <p xml:id="i-LfUyyTbzhMbTZFgMLhv61v">
            0 0,05 0,1 0,15 0,2 0,25 0,3 Lastbil Järnväg Lastfartyg 0 10
            20 30 40 50 KWh per ton-km CO2 per ton-km
          </p>
          <p xml:id="i-R3DA8bN8UxzH1yKLyUfVSK">
            Energi på vänster skala och utsläpp på höger skala, gram.
          </p>
          <p xml:id="i-7DviWGRZLwzjH6YV8NifG1">
            Källa: Sika, Vägverket, Nätverket Transport och Miljö, Green
            Cargo m.fl.
          </p>
          <p xml:id="i-AYQsLt2w18Xk3Uytt86WJB">
            En positiv trend är att många företag vill transportera sitt
            gods på tåg. Godstrafiken på spåren har också ökat kraftigt, med
            20 procent sedan 1997. Ökningen är mer än dubbelt så stor som
            i de prognoser som låg till grund för Framtidsplanen 20042015.
            Detta är ett av skälen till att det blivit stora kapacitetsproblem
            på järnvägsnätet. Samtidigt är det viktigt att säga att lastbilstransporterna
            har ökat ännu mer och tagit marknadsandelar av järnvägen under
            denna period.
          </p>
          <p xml:id="i-5iqgSzqNaqq34NuBUzmcqz">
            Miljöpartiet ser med tillfredsställelse på att EU-kommissionens
            vitbok Färdplan för ett gemensamt europeiskt transportområde innehåller
            målsättningen att öka järnvägens och sjöfartens andel av godstransporterna
            samt ambitionen att införa en obligatorisk infrastrukturavgift
            för tunga lastbilar. Tyvärr går den svenska regeringens politik
            åt rakt motsatt håll. I sitt utlåtande över vitboken motsatte
            sig allianspartierna dessa båda målsättningar. 3 Regeringens politik
            kommer att leda till mer gods på vägen och mindre på spår och
            vatten.
          </p>
          <head xml:id="i-DBEx4FhtLAqfdwNPNzcERq" type="h1">
            Miljöpartiets Tåglyft för godstrafik i hela landet
          </head>
          <head xml:id="i-QkJcLtFEdADPLbCCc4KMuT" type="h2">
            Öka banunderhållet och åtgärda flaskhalsarna
          </head>
          <p xml:id="i-9qjvrYrFWHe8diCEFEVgo6">
            Miljöpartiet vill ha en bestående och kraftfull satsning på järnvägen.
            Vi föreslår ökat underhåll under tio år, i nivå med de summor
            som Trafikverkets kapacitetsutredning har identifierat i sitt
            högsta alternativ (C4) 4 . Utredningen visar också tydligt på
            en rad flaskhalsar som hotar godstrafiken. Trafikverket föreslår
            tidigareläggning av några investeringar men visar samtidigt att
            även med dessa satsningar kommer en rad flaskhalsar att finnas
            kvar 2021.
          </p>
          <p xml:id="i-4Mo6ic5oWjE6Yp8akWtcsr">
            Miljöpartiet föreslår att resurser avsätts så att flaskhalsarna
            helt kan elimineras inom tio år. Detta bör riksdagen ge regeringen
            tillkänna som sin mening. Det gäller bland annat några av de godsstråk
            som näringslivets transportråd har prioriterat: dubbelspår HallsbergMjölby
            för ökad kapacitet på hela det sammanhängande godsstråket genom
            Bergslagen, med byggstart 2015, och Hamnbanan i Göteborg, med
            byggstart 2013. Andra satsningar för att åtgärda godstrafikens
            flaskhalsar som finns i Miljöpartiets plan är Västkustbanan genom
            Varberg, med byggstart 2015, dubbelspår och uppgradering GävleSundsvallHärnösand,
            med byggstart 2015, och ny Marieholmsbro till Göteborgs hamn,
            med byggstart 2013.
          </p>
          <head xml:id="i-4ESrdiDoUM2jCzvkJjwvQm" type="h2">
            Tågsatsningar i hela landet
          </head>
          <p xml:id="i-EDD7FCQ4urCmUq6HAUbeT7">
            För att klara av att föra över mer gods på tåg och ge godskunderna
            större leverans­trygghet krävs förutom åtgärdandet av flaskhalsarna
            även satsningar på andra banor i hela Sverige. Det gäller stambanorna
            men också så kallade lågtrafikerade banor som inte sällan har
            en ganska omfattande godstrafik ut till stambanorna. Cirka 10
            procent av godstransporterna börjar och slutar på dessa banor.
          </p>
          <p xml:id="i-4GKHeGFWGbAxdP4nwgDQpN">
            Några av de banor landet runt där Miljöpartiet vill se satsningar
            under de kommande åren är: Dalabanan, Norra stambanan, Malmbanan,
            Södra stambanan, Tjustbanan, Stångådalsbanan, Västerdalsbanan,
            Bohusbanan, Inlandsbanan och Bergslagsbanan. En upprustning för
            ökad bärighet och kapacitet väster om Vänern skulle till exempel
            möjliggöra att mer godståg norrifrån kan ta den vägen till Göteborg,
            vilket minskar trycket på den hårt belastade stambanan HallsbergGöteborg.
            Detta bör riksdagen ge regeringen tillkänna som sin mening.
          </p>
          <head xml:id="i-Uf87aDA4GYZ9VzhzirJSeM" type="h2">
            Framtidsinvesteringar i nya spår
          </head>
          <p xml:id="i-HJbwrhAX7Sd96otgbLSE5A">
            Järnvägskapaciteten behöver öka för att möjliggöra mer gods på
            spåren samt för att skapa ett mer robust järnvägssystem. Då räcker
            inte alla ovanstående och nödvändiga satsningar till. Det behövs
            också helt nya banor för tåg i Sverige.
          </p>
          <p xml:id="i-5wU27gwopCeCW69XBTcgM2">
            Vi anser att regeringen bör göra en avsiktsförklaring för utbyggnad
            av höghastighetsbanor som kan avlasta den befintliga järnvägen.
            Det ger utrymme för fler godståg och gör det svenska järnvägsnätet
            mindre sårbart för störningar.
          </p>
          <p xml:id="i-KrKhfWpTA4iLBwZ6iQb4n">
            Miljöpartiet arbetar för Norrbotniabanan, en ny bana UmeåLuleå
            för att klara godstrafiken till och från övre Norrland och Finland/Ryssland.
            Vi föreslår en byggstart 2015. Ett annat nytt stråk är Sydostlänken
            från Älmhult via Olofström till Karlshamn. Bland annat Ikea och
            Volvo har behov av denna godslänk till hamnen vid Östersjökusten.
          </p>
          <head xml:id="i-2AGTgLTye2kPLaZj6T1wB4" type="h2">
            Nya banor för malm och stål
          </head>
          <p xml:id="i-YMGKGvEBWhRaiR5G4mC88x">
            Viktigt är även att ha beredskap för nya projekt som kommer att
            behövas för att svara mot förändringar i näringslivet och den
            internationella efterfrågan. Detta bör riksdagen ge regeringen
            tillkänna som sin mening.
          </p>
          <p xml:id="i-RpMPEXAwt1QzvoUkqNLeco">
            Ett exempel är det snabbt ökade intresset för malm från svenska
            gruvor, som tagit många samhällsplanerare på sängen. Till exempel
            öppnas redan 2013 en helt ny malmgruva i Kaunisvaara utanför Pajala
            och 2015 planeras en nystart av gruvan i Grängesberg. Gruvnäringen
            är särskilt lämpad för kombinationen tåg- och båtfrakter, och
            mycket olämplig för vägtransporter. Ett annat exempel är stålverket
            i Hagfors, som är ett av få stålverk i världen utan järnvägsförbindelse.
            Stålverket har problem med att öka sin produktion trots stor efterfrågan
            på grund av att vägarna inte klarar fler tunga transporter. Kommunen
            vill nu utreda förslaget att lägga cirka 3 mil räls på en gammal
            banvall ut till Inlandsbanan för att frakta stålet den vägen.
            I projektet ingår även en mindre upprustning och öppnande av Inlandsbanan
            mellan Lesjöfors och Vansbro, vilket är av betydelse för flera
            kommuner längs sträckan och för skogsindustrin.
          </p>
          <head xml:id="i-VvMj8uDWL1waPFHmDZB2bb" type="h1">
            Nej till höjda banavgifter
          </head>
          <p xml:id="i-Pxb5eiZjTtaA6vBGRWiZog">
            Regeringen aviserar i budgeten kraftigt höjda banavgifter. Man
            vill höja avgifterna från 715 miljoner kronor 2011 till 855 miljoner
            kronor 2012 och sedan till 1 miljard kronor 2013. Regeringen har
            aviserat att det totala uttaget av banavgifter under planperioden
            till 2021 ska vara 15,6 miljarder kronor. Med en stegvis ökande
            takt kan nivån år 2021 vara nära 2 miljarder kronor per år enligt
            Trafikverket (bilden ovan). 5 Detta kommer att försämra ekonomin
            för järnvägens godsentreprenörer och risken är stor att gods flyttas
            över från tåg till lastbil. Miljöpartiet anser att varje trafikslag
            ska bära sina kostnader inklusive miljöpåverkan. Det gör inte
            den tunga vägtrafiken idag. I väntan på att en lastbilsskatt införs
            säger Miljöpartiet därför nej till de föreslagna höjningarna av
            banavgifterna. Detta bör riksdagen ge regeringen tillkänna som
            sin mening. I Tyskland konstaterade man att en ensidig höjning
            av banavgifterna ledde till ökade transporter på väg. En kilometerskatt
            för tunga lastbilar infördes för att balansera prisrelationerna.
          </p>
          <head xml:id="i-Ti7MAVn2KUWuH7iwfPpEaB" type="h1">
            Lastbilsskatt
          </head>
          <p xml:id="i-NEqUMBtBsVLCFs6dNdtMur">
            En enad klimatberedning ställde sig bakom ett införande av en
            avståndsbaserade skatt för tunga lastbilar. Ett tiotal länder
            i Europa har infört, eller beslutat att införa, en avståndsbaserad
            avgift för tunga fordon och EU-kommissionen förespråkar som sagt
            en sådan i sin aktuella vitbok Färdplan för ett gemensamt europeiskt
            transportområde.
          </p>
          <p xml:id="i-PH3QAdvKHtD2wQMUM5HVop">
            Den externa kostnaden (inklusive en enligt Miljöpartiets uppfattning
            alltför lågt räknad miljökostnad) för transport av ett ton gods
            transporterat 50 mil i lastbil är 87 kronor, medan kostnaden för
            en motsvarande transport med eldrivet godståg är 8 kronor 6 .
            Den eldrivna godstransporten betalar redan före den planerade
            höjningen av banavgifterna en större del av sina externa kostnader
            än lastbilen. 7 Därför krävs klimatsmarta styrmedel som leder
            till en rättvis prissättning av transporternas egentliga kostnader
            för samhället.
          </p>
          <p xml:id="i-QkbBz2mGiY36BTYvcMgBPy">
            Minskad lastbilstrafik skulle inte bara leda till minskad klimatpåverkan,
            utan också minska olyckorna på vägarna. Av de bilister som dör
            i trafiken har hälften kolliderat med ett tungt fordon, vilka
            framförallt utgörs av tunga lastbilar. I fyra av tio dödsolyckor
            är lastbilar inblandade. Minskad lastbilstrafik skulle även leda
            till mindre behov av underhåll av vägarna och frigöra resurser
            till andra prioriterade åtgärder.
          </p>
          <p xml:id="i-Xb9UrcN3sXshCs7pxG2Hbq">
            En lastbilsskatt är rättvis då samtliga tunga fordon som sliter
            på vägarna är med och betalar. Idag slipper utländska åkerier
            helt dessa kostnader. De utländska lastbilarnas marknadsandelar
            av det utförda transport- och trafikarbetet med lastbil i Sverige
            var 18 procent respektive 20 procent år 2008. Mellan 2004 och
            2008 ökade både de utländska och svenska lastbilarnas verksamhet
            i Sverige. De utländska lastbilarna utförde därmed nästan dubbelt
            så mycket transportarbete i Sverige som de svenska lastbilarna
            utförde i andra länder. De utländska lastbilarnas trafikarbete
            i Sverige dominerades av lastbilar från Danmark, Norge, Tyskland
            och Polen. 8
          </p>
          <p xml:id="i-Qt3ebfCMxawxryYVw1Fu67">
            Miljöpartiet anser att avståndsbaserad lastbilsskatt ska införas
            på tunga lastbils­transporter senast den 1 juli 2013. Skatten
            bör utgå med i genomsnitt 14 kronor per mil och differentieras
            på ett sätt som gör att den är lägre i områden där båt- eller
            järnvägs­förbindelser saknas. Detta bör riksdagen ge regeringen
            tillkänna som sin mening.
          </p>
          <head xml:id="i-Ur9wNHe3MKKTWKfGHTkGkY" type="h1">
            Nej till längre och tyngre lastbilar
          </head>
          <p xml:id="i-8VAaEXgXkimkCyhzamAZPB">
            Över tid har de ökade maximivikterna i kombination med det låga
            priset och den stora efterfrågan gjort att trafikslagens andelar
            av transporterna förändrats till lastbilarnas fördel. Under hela
            1980-talet hade järnvägs- och lastbilstransporter ungefär lika
            stor andel av de långväga godstransporterna, knappt 30 procent
            var. När maximivikten för lastbilar i början av 1990-talet höjdes
            från 51 till 60 ton förändrades balansen kraftigt och vägtransporterna
            tog marknadsandelar från järnvägen. Det höjda taket gjorde lastbilstransporterna
            billigare per kilometer och brytpunkten för det avstånd där järnvägen
            var billigare flyttades. Vid en maximivikt på 51 ton hade järnvägstransporterna
            en kostnadsfördel vid transporter över 37 mil. När maximivikten
            höjdes till 60 ton flyttades brytpunkten till 55 mil.
          </p>
          <head xml:id="i-BGywkYt4Er4fKkT24vNS4G" type="h1">
            Kostnad för järnväg och lastbil med olika bruttovikt. Brytpunkten
            där lastbil blir billigare än järnväg flyttas till höger med högre
            maximivikt; vid 40 tons maximivikt (EU max) hos lastbilen blir
            tåget billigare på sträckor över 290 km. Vid 60 tons maximivikt
            krävs minst 550 km transportsträcka för att tåget ska vara billigare
            9
          </head>
          <p xml:id="i-GtbuZCTDaS4X9PgKvMUxpk">
            Miljöpartiet önskar en återgång till kortare och lättare lastbilar.
            Det skulle öka järnvägens konkurrenskraft. Undantag för 24 meters
            lastbilar kan finnas kvar för timmerbilar i områden där järnväg
            saknas.
          </p>
          <p xml:id="i-LMXRJt81M5aVtnjnmWSbdT">
            Miljöpartiet motsätter sig bestämt förslagen från en del lobbyister
            att tillåta ännu tyngre och längre lastbilar på de svenska vägarna.
            Ett forskningsprojekt om sådana 30 meter långa mega-trucks har
            genomförts. I sammanfattningen En trave till sägs att utsläppen
            minskar med dessa fordon. Det bygger enbart på en jämförelse mellan
            olika lastbilstransporter. Ingen analys om konkurrenskraften gentemot
            järnvägstransporter har gjorts. Precis som den tidigare förändringen
            till 24 meters lastbilar försämrade järnvägens konkurrenskraft
            skulle 30 meter långa lastbilar dramatiskt förändra bilden till
            järnvägens nackdel. Det är också en trafiksäkerhetsfråga. Många
            upplever det som mycket obehagligt att köra om 24 meter långa
            fordon. Att i vinterväglag på dåliga vägar tvingas köra om 30
            meter långa ekipage är helt oacceptabelt.
          </p>
          <p xml:id="i-JmiXrZEveE9LbgRD9hWMwq">
            Miljöpartiet ser med tillfredsställelse på att EU-kommissionen
            vill öka järnvägens och sjöfartens andel av godstransporterna.
            Om detta ska bli verklighet krävs dock både en lastbilsskatt och
            en begränsning av de tunga lastbilarnas vikt och längd.
          </p>
        </div>
        <div xml:id="i-13CXZPv27tX3CwsHsyusxU" type="motSignatures">
          <list xml:id="i-YYxTaoNtkiPrq5dpB5MubL">
            <item xml:id="i-BMZn5M24YrHJ5yy1LnG9Z5" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-75NchM9kYS3H4THY7tmDhj" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-UGDivsLPoLkRV2GQJudo7E" who="i-LSGLGKPPdgKqe7pxwHn9sf">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
