<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-01730">
  <teiHeader>
    <fileDesc>
      <titleStmt>
        <title>Religionsfrihet</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1730 av Désirée Pethrus (KD)</title>
          <idno type="rdwebb">H2021730</idno>
          <rs type="number">1730</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2021730/text</ref>
          <ref type="dokument_url_html">http://data.riksdagen.se/dokument/H2021730</ref>
          <ref type="dokumentstatus_url_xml">http://data.riksdagen.se/dokumentstatus/H2021730</ref>
          <ref type="docx">http://data.riksdagen.se/fil/FCA713A4-61D1-4D02-9140-CB9407F281C9</ref>
          <ref type="pdf">http://data.riksdagen.se/fil/12E18273-E37B-460D-81A0-24626A7D6384</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X9pK7YUxcSmqJVe5KaHmyJ" type="signed"/>
        <correspContext corresp="i-X9pK7YUxcSmqJVe5KaHmyJ">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-CpDjWueTnVekysJFo5h8Mk" type="submitted">
          <date when="2014-11-10"/>
          <time when="10:38:12"/>
        </correspAction>
        <correspAction xml:id="i-46VLN64kxFQbCKJSwTCHHS" type="reviewed">
          <date when="2014-11-10"/>
          <time when="11:09:02"/>
        </correspAction>
        <correspAction xml:id="i-69qKxH9XavWiSExntbUTLg" type="referred">
          <date when="2014-11-12"/>
        </correspAction>
        <correspAction xml:id="i-Wnuwaqx4gRdrT41KTKxyhS" type="assigned">
          <date when="2016-10-04"/>
          <time when="22:43:07"/>
        </correspAction>
        <correspContext corresp="i-Wnuwaqx4gRdrT41KTKxyhS">
          <ref type="assignedTo">Utrikesutskottet</ref>
        </correspContext>
        <correspAction xml:id="i-R5aNHQr4bnwioHUyrn4Y8E" type="behandlas_i"/>
        <correspContext corresp="i-R5aNHQr4bnwioHUyrn4Y8E">
          <ref type="uppgift">2014/15:UU15</ref>
          <ref type="ref_dok_id">H201UU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6sRVjn4jmXVT5RT6gdNteu" type="behandlas_i"/>
        <correspContext corresp="i-6sRVjn4jmXVT5RT6gdNteu">
          <ref type="uppgift">2014/15:UU10</ref>
          <ref type="ref_dok_id">H201UU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2014</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GAkrqshPzrNQivB5WhXBDB" type="motHeader">
        <div xml:id="i-GhcNQtHJn5SoMK1S2v7t14" type="motTitle">
          Motion till riksdagen 2014/15:1730 av Désirée Pethrus (KD) Religionsfrihet
        </div>
      </div>
      <div xml:id="i-SgScVgw2BWyv3Yw8Ndrjxx" type="motBody">
        <div xml:id="i-NLcf3XXCxfqEimq6BhCcaf" type="motProposal" subtype="förslag">
          <head xml:id="i-X8n8ZTdPEuWZV2oHqXLP44">
            Förslag till riksdagsbeslut
          </head>
          <list xml:id="i-9oHo7Scs954rvUgNMLTXvC" style="ol">
            <item xml:id="i-V2CeJdCTPt2JB67yhyj4Nz">
              Riksdagen tillkännager för regeringen som sin mening vad som
              anförs i motionen om att religionsfrihetsfrågorna även i fortsättningen
              ska vara en aktiv del i utrikespolitiken och i utvecklingssamarbetet.
            </item>
            <item xml:id="i-Q4zqfoqX713HqCT4bnjd5q">
              Riksdagen tillkännager för regeringen som sin mening vad som
              anförs i motionen om att UD och Sida ska inhämta och fördjupa
              kunskapen om religionsfrihetens roll i demokratisering och utveckling.
            </item>
            <item xml:id="i-B6nhiiMictvHtFkzFrLEjF">
              Riksdagen tillkännager för regeringen som sin mening vad som
              anförs i motionen om att ta fram strategier och handlingsplaner
              för att religionsfrihetsfrågor ska integreras i den multilaterala
              och bilaterala utrikespolitiken och i utvecklingssamarbetet.
            </item>
            <item xml:id="i-BbwZTrFShZB21nH7hXWtgM">
              Riksdagen tillkännager för regeringen som sin mening vad som
              anförs i motionen om att Sverige ska arbeta för att de kommande
              offentliga EU-riktlinjerna om religionsfrihet ska kombinera integrering
              av religionsfrihetsfrågor i alla relevanta landstrategier, identifikation
              av prioriterade länder för förstärkt diplomati, forskning och
              utvecklingssamarbete i syfte att främja religionsfrihet samt identifikation
              av ett antal tematiska frågor inom religionsfrihet där EU ska
              arbeta för att skapa opinion, bl.a. på FN-nivå.
            </item>
            <item xml:id="i-HPQmMcGBvtx18S1DMTnzqH">
              Riksdagen tillkännager för regeringen som sin mening vad som
              anförs i motionen om att i utformningen och genomförandet av strategier
              och handlingsplaner för religionsfrihet bör UD och Sida ta vara
              på det civila samhället, i synnerhet trosbaserade rörelser, som
              informationskälla och kanal för stöd till religionsfrihet och
              främjande av interreligiös dialog i samarbetsländer.
            </item>
            <item xml:id="i-Vjv7nnDq1Pn4RtkofKhiA6">
              Riksdagen tillkännager för regeringen som sin mening vad som
              anförs i motionen om att UD och svenska ambassader ska bedöma
              religionsfrihetssituationen i de länder som Sverige har bilaterala
              relationer med samt försvara religionsfriheten i offentlig diplomati.
            </item>
          </list>
        </div>
        <div xml:id="i-5McaSTyA3qEfwMbPRjU96k" type="motContent">
          <head xml:id="i-Mr6tyB2mk4mjq5XZMPybr" type="h1">
            Motivering
          </head>
          <p xml:id="i-NiyKkDj4ndXVMygfdRak28">
            Svenska missionsrådet med sin sammanslutning av 34 kyrkor och
            kristna bistånds- och missionsorganisationer, tog fram rapporten
            ”Tro, frihet och förändring” sommaren 2009. De har senast i juni
            2014 kommit med ytterligare rapport om situationen om religionsfrihet
            världen över. Rapporterna lyfte fram vikten av religionsfrihet
            och yttrandefrihet inom ramen för utvecklings- och demokratiinsatser
            i världen.
          </p>
          <head xml:id="i-4pNKfxwo19t2iGHPh8Kw7z" type="h1">
            Bristande religionsfrihet ger allvarliga konsekvenser för enskilda
            och samhällen
          </head>
          <p xml:id="i-VdycLGziXBUTZBaJSbBu6H">
            Religionsfrihet är en av rättigheterna i FN:s förklaring om de
            mänskliga rättigheterna (paragraferna 18–20) samt i Europeiska
            konventionen om skydd för de mänskliga rättigheterna och de grundläggande
            friheterna (paragraferna 9–10). Dessa blev svensk lag 1995. Ändå
            har religionsfriheten haft en alldeles för låg profil i Sveriges
            utrikespolitiska policy och praxis. Genom synen på att religion
            främst är något privat har förståelsen för religionsfrihetens
            innebörd förts till det privata området. Däremot ser man i ett
            internationellt perspektiv att religion och tro kraftigt påverkar
            människors relationer och hur stater relaterar till varandra och
            sina medborgare.
          </p>
          <p xml:id="i-UgjnpT8TkZEG6ZBnZGwfD4">
            Religionsfrihet är en grundläggande frihet. Det är något som
            gäller alla och som alla tjänar på eftersom det skapar och bidrar
            till förutsättningar för fred, demokratisering, utveckling och
            de övriga mänskliga fri- och rättigheterna. Brotten mot religionsfriheten
            är dock enorma i en internationell kontext och i många länder
            ser man en negativ trend. Över hälften av världens befolkning
            lever i länder där staten kraftigt begränsar eller förbjuder medborgarnas
            frihet att tro, lära sig om tro och utöva tro. Dessa begränsningar
            har negativ påverkan på människor från alla trosuppfattningar
            och övertygelser (inklusive ateister, agnostiker och pacifister).
          </p>
          <p xml:id="i-RxkSnLKCaVDeXJ6geBzsn2">
            Religionsfrihet är en viktig mänsklig rättighet i sig och omfattar
            rätten till en identitet, att bilda sig en egen uppfattning om
            livs- och trosfrågor och att själv eller tillsammans med andra
            utöva sin tro eller livsåskådning. Religionsfrihet är också ett
            exempel på de mänskliga fri- och rättigheternas odelbarhet. Bristande
            religionsfrihet hotar människors rätt till liv och privatliv,
            associationsfrihet och yttrandefrihet och till sociala, ekonomiska
            och kulturella rättigheter.
          </p>
          <p xml:id="i-T5GgeZ71x5z5N7k3xmfuhW">
            Diskriminering på grund av religion eller tro förekommer i många
            länder och får allvarliga konsekvenser för miljontals människors
            möjligheter att tillgodose sina sociala, ekonomiska och kulturella
            rättigheter. Rätten till sjukvård, utbildning, bostad eller arbete
            äventyras. Ibland nekas minoriteter officiellt eller i praktiken
            tillgång till vård och utbildning. Situationen för Bahaisamfundet
            i Iran exemplifierar detta väl där över 10 000 anhängare har avskedats
            från tjänster inom den offentliga sektorn. Ibland är det sämre
            tillgång till offentlig sjukvård och utbildning i geografiska
            områden som domineras av minoriteter. Enligt regeringen är icke-diskriminering
            en av hörnstenarna i det svenska utvecklingssamarbetet. Arbetet
            för religionsfrihet, liksom annat arbete mot diskriminering, är
            ett direkt bidrag till fattigdomsbekämpning och bör vara en naturlig
            del av Sveriges arbete med icke-diskriminering.
          </p>
          <p xml:id="i-Gc3Y1ZeAbDqkV75FMfCVNo">
            Bristande religionsfrihet bromsar utveckling och fattigdomsbekämpning
            på ytterligare ett sätt. Det hämmar människors möjligheter att
            bli förändringsaktörer. Mötesplatser för religionsutövare är sannolikt
            den vanligaste formen av samlingsplats i världen och skapar möjligheter
            för människor på gräsrotsnivå att organisera sig för att lösa
            gemensamma problem. Trosbaserade rörelser och organisationer är
            på de flesta håll ett stort och viktigt inslag i det civila samhället
            och bidrar till både demokratisering och fattigdomsbekämpning.
            I den nyutgivna boken, ”God's Century: Resurgent Religion and
            Global Politics” av bland andra Harvardprofessorn Monica Duffy
            Toft, visar författarna att religionen spelade en viktig roll
            för demokratiutvecklingen i världen mellan 1972 och 2009. I 48
            av 78 länder stöddes demokratiutvecklingen av religiösa aktörer
            i landet.
          </p>
          <p xml:id="i-4AFyiQn2ppDssTyGads71H">
            Auktoritära stater inser detta och religionsförtryck används
            som ett sätt att kuva eller förhindra utvecklingen av ett livskraftigt
            civilt samhälle. Trosbaserade rörelser är ofta de sista att ge
            vika under auktoritära regimer. Buddistmunkarnas uppror i Burma
            2007, men även på senare tid, är ett av många exempel på trosbaserade
            gruppers roll i demokratiseringsrörelser. Trosbaserade rörelser
            har spelat eller spelar ännu idag en viktig roll i demokratiseringsprocesserna
            i många länder som Zimbabwe, Sydafrika, Polen och Vitryssland.
            Att främja religionsfrihet är ett sätt att bidra till att släppa
            fram religionens positiva bidrag till såväl demokratisering som
            fattigdomsbekämpning, samtidigt som man motverkar extremism och
            konflikter.
          </p>
          <p xml:id="i-RzjSAQLfptCwuhda2Axc1m">
            Det finns ett starkt och statistiskt säkerställt samband mellan
            begränsad religionsfrihet och antalet väpnade konflikter. När
            stater aktivt arbetar för religionsfrihet minskar risken för konflikt
            i samhället. Men alltför ofta är statligt förtryck och diskriminering,
            eller statens passivitet inför diskriminering en bidragande orsak
            till våld och konflikt. En studie från Pew Research Center från
            2012 visade att begränsningar i religionsfriheten är särskilt
            vanliga i länder med någon form av hädelselag. Bristande religionsfrihet
            ökar polariseringen och misstron mellan religiösa grupper. När
            stater diskriminerar på grund av religion och tro får extrema
            röster större utrymme samtidigt som det blir svårare för moderata
            religiösa krafter att delta i det offentliga samtalet. Dessutom
            ger statlig diskriminering legitimitet till våld utövat av andra
            grupper inom samhället. Under 2000-talet har nationalistiska strömningar
            inom kristendom, hinduism, buddism och islam växt med omfattande
            och ibland våldsamma konsekvenser. Att arbeta för religionsfrihet
            innebär att skydda individer från detta, eftersom religionsfrihet
            är ett skydd för individen och inte för religionen i sig.
          </p>
          <p xml:id="i-KKyHUbWwMSa6RHsZwLS45Q">
            Religionsfrihet är rätten till en identitet, till att själv kunna
            välja sin övertygelse och att kunna ändra sin uppfattning utan
            rädsla för diskriminering från staten eller omgivningen. I vissa
            länder riskerar minoriteter och människor som ändrar sin religiösa
            övertygelse att förlora eller nekas sin identitet. I år är det
            många som följt fallet med Meriam Ibrahim i Sudan som gift sig
            och fått barn med en kristen man. Hon var dömd till döden för
            att ha lämnat sin tro och hade alltså inte rätten att konvertera.
            Med starka internationella påtryckningar släpptes hon innan domen
            verkställdes. På samma sätt drabbas idag många runtom i världen.
            Flera länder kräver att alla anger en av staten godkänd religion
            på identitetsdokument såsom födelseattest, identitetshandlingar
            och pass – dokument som krävs för att få tillgång till sjukvård
            och utbildning. Förbud mot interreligiösa äktenskap är ett annat
            exempel. Straff i form av förlorad vårdnad av barn, arvsrätt eller
            egendom, indraget medborgarskap eller till och med dödsstraff,
            förekommer också i flera länder mot dem som lämnar den av staten
            sanktionerade religionen. Vissa stater har visat bilder på människor
            som byter tro i statlig media med förödande konsekvenser för dem
            och deras familjer.
          </p>
          <p xml:id="i-2vci3MGiffB3gbZWWX6XtN">
            Precis som med andra rättighetsfrågor är kvinnor, barn, migrantarbetare
            och invandrare särskilt sårbara.
          </p>
          <p xml:id="i-V62Z7pnkPHWnKi2p6SsNWT">
            Enligt internationella konventioner har människor rätt att utöva
            sin tro ensam eller tillsammans med andra, offentligt eller enskilt.
            Europadomstolen har lyft fram associations- och föreningsfrihetens
            avgörande betydelse för människors möjlighet att utöva sin religion
            eller tro i praktiken. Enligt de internationella deklarationerna
            och konventionerna inbegriper religionsfriheten rätten att bygga
            gudstjänstlokaler, etablera religiösa, välgörenhetsorganisationer
            eller humanitära organisationer, ta emot frivilliga finansiella
            eller andra bidrag och att utbilda, utnämna eller rösta på religiösa
            ledare.
          </p>
          <p xml:id="i-CNRjzqxJ5BkVWqVAMc6X8r">
            I många länder är lagar som begränsar rätten att utöva religion
            en källa till bristande associationsfrihet och föreningsfrihet.
            Administrativa hinder för religionsfrihet är effektiva och väcker
            sällan internationell uppmärksamhet. De senaste fem till tio åren
            har begränsningar av möjligheten att registrera trossamfund och
            förbud mot religiösa sammankomster för icke-registrerade grupper
            eller i icke-registrerade lokaler blivit allt vanligare, till
            exempel i Centralasien. Utan en juridisk person får grupper ofta
            inte samla in gåvor, hyra lokaler, anställa ledare och så vidare.
            Bygglov och lov att renovera gudstjänstlokaler används också som
            administrativa hinder.
          </p>
          <p xml:id="i-UzzzVC212pvhdVrTm4JybR">
            Religionsfrihet och yttrandefrihet är tätt sammankopplade. På
            FN-nivå hotas båda rättigheterna av försök att inkorporera bekämpning
            av smädelse av religion i systemet för de mänskliga fri- och rättigheterna.
            Något som skulle förflytta skyddet från individen till religionen
            i sig.
          </p>
          <p xml:id="i-BLSFT75UAWj3jVodrewvXW">
            Religionsfriheten kan dock inte reduceras till föreningsfrihet
            och yttrandefrihet. Religionsfrihet inbegriper också exempelvis
            rätten att vapenvägra, att fira helgdagar och ceremonier (såsom
            dop och begravning) och kulturella rättigheter till historiska
            byggnader och monument. Det sker allvarliga kränkningar av dessa
            aspekter av religionsfriheten, till exempel förstörelsen av sufistiska
            heliga platser i Mali och Libyen under 2012, fängslandet av vapenvägrare
            som tillhör Jehovas vittnen i bland annat Armenien och hinder
            för religiösa minoriteter att begrava sina döda i flera länder
            i Centralasien.
          </p>
          <head xml:id="i-AYBMBLRrciNbHnUDeocjMn" type="h2">
            Sveriges utrikespolitik- UD och Sidas roll
          </head>
          <p xml:id="i-EVvVVWc4dFLB8Fo8QFRc8N">
            Religion och religionsfrihet får allt större betydelse på den
            internationella politiska arenan men frågorna har länge haft lägre
            prioritet i svensk utrikespolitik. Sverige bör prioritera religionsfrihet
            för att den är viktig i sig men också för att den är en av förutsättningarna
            för att nå resultat i Sveriges övriga utrikespolitiska prioriteringar.
            Jämfört med andra länder eller biståndsgivare har Sverige dessutom
            ett antal komparativa fördelar som öppnar för att Sverige inom
            ramen för arbetet med PGU, politik för global utveckling, ska
            kunna driva en politisk dialog kring religionsfrihet och integrera
            religionsfrihetsfrågor i utvecklingssamarbetet. Sverige har till
            exempel erfarenhet av att integrera andra icke-diskrimineringsfrågor
            i utrikespolitiken. Här finns också i Sverige breda och stora
            ekumeniska organisationer som kan ge konstruktiva bidrag.
          </p>
          <p xml:id="i-H7nFaqMu1GZ2BVZyvkLpY8">
            De senaste två åren har steg i rätt riktning tagits. Regeringen
            har lyft fram frågan på ett tydligt sätt. I regeringsförklaringen
            2010 framhöll statsministern att ”i arbetet för mänskliga rättigheter
            och demokrati behöver inte minst arbetet med att agera för yttrandefrihet
            och religionsfrihet stärkas ytterligare”. I maj 2010 sade biståndsministern
            att religionsfrihet kommer att lyftas inom ramen för Sidas arbete.
            Religionsfriheten har även lyfts fram i utrikesdeklarationerna
            under alliansregeringen. Det är angeläget att regeringens tydliga
            prioritering av frågan resulterar i konkret handling på departement
            och myndighetsnivå.
          </p>
          <p xml:id="i-26eNQacvurQT5pgsgQ2Wkt">
            Det borde vara självklart att regeringens politik för global
            utveckling innehåller tydliga skrivelser om religionsfrihetens
            betydelse.
          </p>
          <p xml:id="i-YH3ajdjbmP8WngXmUVdzsa">
            Religions- och religionsfrihetsfrågor bör finnas med i verksamhetsplanen
            för Sidas avdelning för demokrati, mänskliga rättigheter och jämställdhet.
            Sida bör dessutom anta en handlingsplan för att konkretisera hur
            arbetet med religions- och religionsfrihetsfrågor ska integreras
            i utvecklingssamarbetet.
          </p>
          <p xml:id="i-2pAapxPB7ogzAXhtGn5UFd">
            UD har fortfarande inte finansierat några av Organisationen för
            säkerhet och samarbete i Europas (OSSE) projekt för att främja
            religionsfrihet.
          </p>
          <p xml:id="i-YRhMJ1VFBeSuauUA8K8Nvs">
            UD ser religionsfrihet som en integrerad del av det breda arbetet
            för mänskliga rättigheter, något som gäller alla de mänskliga
            rättigheterna eftersom de är odelbara. Dock behövs specifika angreppssätt,
            verktyg och handlingsplaner för att nå resultat i relation till
            specifika rättigheter. Därför har UD och Sida till exempel tagit
            fram strategier och handlingsplaner för att arbeta med flera andra
            diskrimineringsfrågor. Det är av vikt att man även gör detta för
            religionsfrihetens område. Ofta saknas kunskap om religionens
            roll i de länder UD och Sida finns och verkar. Det minskar inflytandet
            för Sveriges del, ifall man inte förstår den kontext man verkar
            i och hur man på mest effektiva sättet kan påverka.
          </p>
          <head xml:id="i-Cbuew9UcbHug4fV3StDqDH" type="h2">
            EU
          </head>
          <p xml:id="i-WU291gsEqUDH2kzhoLgiRz">
            På EU-nivå har tydliga framsteg gjorts i form av rådsslutsatser
            för det nya ramverket för EU:s arbete med mänskliga rättigheter
            antagen juni 2012 och det pågående framtagandet av nya offentliga
            riktlinjer om religions- och övertygelsefrihet inom ramen för
            detta.
          </p>
          <p xml:id="i-MRqr339Ag8FbrwGYFy3atR">
            Problemen vi står inför är komplexa, därför behöver Sveriges
            och EU:s arbete kombinera olika metoder, såsom diplomati, forskning,
            säkerhets- och konfliktlösningsmetoder, interreligiös dialog och
            utvecklingssamarbete. Arbetet bör präglas av samverkan med många
            aktörer. I arbetet med framtagningen av EU:s nya riktlinjer bör
            Sverige driva följande:
          </p>
          <p xml:id="i-Y7PS4QJayNJBRiUkmUjTou">
            Religions- och övertygelsefrihetsfrågor ska lyftas fram i alla
            relevanta landstrategier. Prioriterade frågor, budskap och verktyg
            vad gäller religions- och övertygelsefrihet bör identifieras inom
            ramen för dessa strategier.
          </p>
          <p xml:id="i-J3bSyiBgqw5yfoDQ7o8WoF">
            Ett antal fokusländer bör identifieras, där EU ska satsa särskilt
            intensivt på en kombination av diplomati, utvecklingssamarbete,
            forskning med mera.
          </p>
          <p xml:id="i-Vz4BmjLKyU1dmrqa9zLpAs">
            Några tematiska fokusområden bör identifieras där EU ska arbeta
            för att stärka kunskap och bilda opinion, till exempel på FN-
            och OSSE nivå.
          </p>
          <p xml:id="i-XktuZGmc4msCJDtzm9jkoy">
            EU:s riktlinjer bör även lyfta fram behovet av kunskapsfördjupning
            både inom ramen för European External Action Service (EEAS) och
            i medlemsstaternas utrikestjänster.
          </p>
          <p xml:id="i-5uvEPKvqmqAuvJiiZEATY5">
            EU:s agerande är alltid starkast när både EEAS och medlemsstaterna
            agerar för att nå målen genom så kallat ”burden sharing”. När
            EU:s nya riktlinjer för religions- och övertygelsefrihet och EU:s
            landstrategier för arbetet med att främja mänskliga rättigheter
            får genomslag bör Sverige både följa upp hur de implementeras
            av EEAS och bidra till implementeringen.
          </p>
          <p xml:id="i-WthEYweTYRnJcafap5P7aE">
            Det är angeläget att god kunskap om religiösa minoriteters villkor
            finns hos svenska myndigheter och departement. Enligt ombud för
            asylsökande ställer Migrationsverket och migrationsdomstolarna
            för höga beviskrav på asylsökande som konverterat till kristendomen
            från islam, och uppdrag gavs i regleringsbreven under förra mandatperioden
            om nya rättsliga ställningstaganden. Myndighetens arbete i den
            riktningen måste fortsatt stärkas.
          </p>
          <p xml:id="i-XH7pCtMf3X2pHQR912HhyN">
            Sverige bör fördjupa relationen med EU:s byrå för grundläggande
            rättigheter och stödja dess arbete mot diskriminering på grund
            av religion eller tro. Sverige bör arbeta för att EU-parlamentets
            underkommitté för mänskliga rättigheter blir en huvudkommitté.
          </p>
          <p xml:id="i-A7BLcFqrEnvzh1SfD4YTQU">
            På FN-nivå bör Sverige lyfta fram religionsfrihet som en grundläggande
            frihet för individer. Arbetet behöver fortsätta för att aktivt
            motverka försök att relativisera mänskliga rättigheter och bygga
            allianser för att stoppa eventuella ansatser att inkorporera förtal
            av religion i systemet med mänskliga rättigheter. Sverige bör
            också fördjupa dialogen med FN:s specialrapportör om religions-
            och övertygelsefrihet om hur Sverige kan bidra till att främja
            religionsfriheten internationellt.
          </p>
        </div>
        <div xml:id="i-JLgrEurMJKD7uhHu2vFbB7" type="motSignatures">
          <list xml:id="i-KqxSKNMowjPqS6Wai2GwoY">
            <item xml:id="i-Rbqbs168Fm1dviH3GV3CtM" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
