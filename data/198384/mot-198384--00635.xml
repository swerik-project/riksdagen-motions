<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00635">
  <teiHeader>
    <fileDesc>
      <titleStmt>
        <title>Stöd till viss serieutgivning</title>
        <author>Åke Gustavsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till viss serieutgivning</title>
          <idno type="rdwebb">G702635</idno>
          <rs type="number">635</rs>
          <ref type="dokument_url_text">http://data.riksdagen.se/dokument/G702635/text</ref>
          <ref type="dokument_url_html">http://data.riksdagen.se/dokument/G702635</ref>
          <ref type="dokumentstatus_url_xml">http://data.riksdagen.se/dokumentstatus/G702635</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3sd3coveTcEfybUorJpXWf</idno>
            <name>ÅKE GUSTAVSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-13QQP8owbbh9DWwyjxnTSS</idno>
            <name>INGEGERD ELM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <name>MARGOT WALLSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-GQzX6vWx4U9VMh4ci9D9yF</idno>
            <name>MARGARETA HEMMINGSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8GNNG1uz8t1KRQcabfh65j" type="signed"/>
        <correspContext corresp="i-8GNNG1uz8t1KRQcabfh65j">
          <note type="signatory" corresp="i-3sd3coveTcEfybUorJpXWf"/>
          <note type="signatory" corresp="i-13QQP8owbbh9DWwyjxnTSS"/>
          <note type="signatory" corresp="i-aihY66rhb8LqCkSn8GhKt"/>
          <note type="signatory" corresp="i-GQzX6vWx4U9VMh4ci9D9yF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__635/mot_198384__635-001.pdf"/>
      <fw xml:id="i-178i1GJbKD75sVUoTDqRu9">
        Mot. 1983/84:635 2
      </fw>
      <div type="motHeader" xml:id="i-Xku1u4NiDzsUWBbjERdNeG">
        <div type="motTitle" xml:id="i-BPQPXr9bK1BxN37Wfp5pGE"/>
        <div type="motSubmissionInfo" xml:id="i-A41q9bs8sMP5NCzWckzE6Y"/>
      </div>
      <div type="motBody" xml:id="i-46zsTKzCw6nVD8v3YtTCNJ">
        <div xml:id="i-72Ed4yfEQZ4jYP5ivpjpmU">
          <p xml:id="i-K7odDzFsQS5H5975a4UkFu">
            Motion
          </p>
          <p xml:id="i-Hpk8nqe6sAHt2mjM8JoSwM">
            1983/84:635
          </p>
          <p xml:id="i-U64Jm1kfZ5PpxTC8JNmQdp">
            Åke Gustavsson m. fl. Stöd till viss serieutgivning
          </p>
          <p xml:id="i-RPqTS8Tf1JVYUDubFKR5MU">
            Serierna har blivit barnens viktigaste läsning. I åldrarna 815
            år läste 62 70 ofta serier på sin fritid, medan 4996 ofta läste
            böcker. Så säger en SIFO-undersökning från 1973. Mest läser barnen
            seriemagasin, 1982 fanns 67 olika sådana. De såldes i 36 miljoner
            exemplar till ett värde av 180 milj. kr. Samma år utgavs också
            76 stycken olika seriealbum. Vidare är barnen de flitigaste läsarna
            av serierna i dags- och veckopressen. Vid en granskning av seriemarknaden
            som Seriefrämjandet 1975 gjorde på Kooperativa Förbundets uppdrag,
            kom man fram till att större delen av utbudet var av låg kvalité.
            Samma slutsats drogs i Smockor och smek, en undersökning av ungdomstidningar,
            gjord på uppdrag av statens ungdomsråd. Den lades fram 1980. I
            Seriefrämjandets undersökning kom man också fram till att förlagen
            arbetade efter strikt kommersiella principer, att andelen svenska
            serier var låg, 20-25 920, och att marknaden var koncentrerad
            till tre förlag. Sedan dess har andelen svenska serier sjunkit
            än mer och koncentrationen ökat. Marknaden domineras nu helt av
            två företag, Bonnierkoncernen och danska Gutenberghus. Serieutgivningen
            har en utpräglad massmarknadsinriktning med stora upplagor och
            låg prissättning. Detta är möjligt genom att de publicerade serierna
            till stor del är översatt material, som kan anskaffas till en
            relativt låg kostnad. De prisramarna styr i dag marknaden och
            gör det mycket svårt att klara merkostnaderna för svenska originalserier,
            något som förklarar den låga andelen svenska serier. Ett liknande
            förhållande råder för serierna i dags- och veckopressen. Endast
            några få tidningar är villiga att betala ett avsevärt högre pris
            för att få en svensk serie. Att skapa serier är ett tidskrävande
            sätt att berätta. Genom konkurrensen från det stora utbudet utländska
            serier, tvingas de få svenska serieskapare som lyckats få sina
            verk publicerade, godta en jämförelsevis låg betalning. De flesta
            av dem märker snart att de inom närliggande branscher, som illustrationsteckning
            för reklam eller läromedel, kan få en flerfaldigt högre timersättning.
            Därför tvingas de unga talangerna överge serierna eller arbeta
            snabbare och mer schablonartat. 1975 inrättades ett särskilt stöd
            till kvalitetsserier inom ramen för det statliga litteraturstödet.
            Det utgår dels som projektstöd, dels som efterhandsstöd. Under
            de två budgetåren 1981/82 och 1982/83 utdelades
          </p>
          <p xml:id="i-VKwcDhSnWG2ndC99U5WFux">
            1 Riksdagen 1983/84.3 saml. Nr 635-642
          </p>
          <p xml:id="i-PtT7zyrRVgeA1ooGJVk6yC">
            Mot. 1983/84 635-642
          </p>
          <pb facs="riksdagen-motions-pdf/data/198384/mot_198384__635/mot_198384__635-002.pdf"/>
          <p xml:id="i-Q4NbWSgW4q3KGRXU31zGia">
            projektstöd till totalt 15 titlar och efterhandsstöd till totalt
            14 titlar. För budgetåret 1983/84 omfattar anslaget 457 000 kr.
            Tack vare stödet har några nya, svenska seriealbum kunnat ges
            ut. Men i förhållande till albummarknaden som helhet har stödets
            effekt varit marginell. Till detta kommer att marknaden för seriealbum
            är obetydlig jämfört med den för seriemagasin. Det är olyckligt
            att stödet i så hög grad är inriktat på seriealbum. Seriemagasin
            och dags- och veckotidningar är mindre krävande media för nya
            serier, där serieskapare lättare kan pröva sin förmåga i liten
            skala. Den större spridningen hos dessa media gör också att nya
            serier där når långt fler läsare än i albumen. Följaktligen är
            det viktigt att ha ett seriestöd som är effektivt även för serier
            i seriemagasin och dags- och veckopress. Genom sin förlagsstruktur
            med två starkt dominerade förlagskoncerner och sin prisbild missgynnar
            seriemarknaden konsekvent all inhemsk produktion, allt nyskapande
            och alla försök att avvika från massmarknadens formler. Utbudet
            präglas inte av mångfald och valfrihet utan av kommersiellt styrd
            likriktning. Ett fullgott serieutbud fordrar att en avsevärd del
            av detta speglar vårt samhälle och dess värderingar. För att höja
            kvalitén måtte alltså andelen svenska serier avsevärt ökas. Detta
            kan endast ske om seriestödet får en sådan omfattning att alla
            former av serier kommer i fråga och att många fler förlag vågar
            satsa på serier. Den nödvändiga storleken av ett sådant stöd är
            svår att beräkna, men det torde i varje fall röra sig om tiotals
            miljoner. Det är knappast möjligt att ta hela detta belopp ur
            statliga medel. Rimligt vore att ta en stor del av det ur seriemarknaden.
            Detta skulle kunna ske genom att en avgift läggs på seriemagasin,
            seriealbum och försäljningen av serier till dags- och veckopressen.
            På så sätt kan det stöd som f.n. delas ut av kulturrådet utvidgas
            på erforderligt sätt. Kanske ett bättre sätt vore att genomföra
            ett branschavtal, där berörda förlag och institutioner förband
            sig att årligen tillskjuta medel till ett gemensamt organ, en
            institution av samma slag som Svenska Filminstitutet, med uppgift
            att dela ut seriestödet. I Barnen och kulturen. En rapport från
            Barnkulturgruppen, 1978, föreslås en kraftig ökning av stödet
            till tecknade serier. Här föreslås också införandet av en avgift
            på försäljningen av serier. I Smockor och smek föreslås en utredning
            med uppgift att undersöka möjligheten att seriemarknaden själv
            bär kostnaden för en ökad produktion av svenska serier. Även här
            vill man ha ett ökat statligt stöd till produktion av kvalitetsserier.
            Ända sedan seriemagasinen omkr. 1950 började utkomma har i vårt
            land förts en periodvis mycket häftig debatt om serierna som barnlitteratur.
            Trots detta vet vi mycket litet om dem, vare sig ut historisk,
            estetisk eller pedagogisk synpunkt. Detta för att nästan ingen
            forskning alls bedrivits om serier. Inte heller har någon instans
            tagit på sig ansvaret för att samla
          </p>
          <pb facs="riksdagen-motions-pdf/data/198384/mot_198384__635/mot_198384__635-003.pdf"/>
          <fw xml:id="i-WH2XcW6cXeTfMmNALKxr1Y">
            Mot. 1983/84:635 3
          </fw>
          <p xml:id="i-H3LgBax3Aiu1pdmeP86gUh">
            tillgängliga fakta om serierna och seriemarknaden. I Barnen och
            kulturen framhålls också behovet av forskning vad gäller tecknade
            serier. Samtidigt har behovet av information om serierna ständigt
            ökat. Detta hänger bl. a. samman med att intresset för barnkultur
            ökat. Vid utbildningen av lärare, fritidspedagoger och bibliotekarier
            ingår numera ett moment som innefattar serier. I länder som Danmark,
            Frankrike, Spanien och USA finns ett avsevärt större seriöst intresse
            för serierna än i Sverige. Där bedrivs en viss forskning och ges
            ut litteratur i ämnet. I Sverige är både verksamheten och litteraturen
            föga känd. Den kan alltså konstateras att det finns ett stort
            behov av en instans som kan initiera forskning om serier i olika
            avseenden och som kan följa det internationella utbudet av litteratur
            och forskningsrapporter i ämnet. Det finns också ett behov av
            en instans som kan samla fakta om serierna och seriemarknaden
            och som kan sprida denna information till forskare och allmänhet.
            Seriefrämjandet har ända sedan sin start haft spridande av information
            på sitt program. År 1975 granskade man på Kooperativa Förbundets
            uppdrag utbudet av seriemagasin och seriealbum och har också på
            uppdrag åt ABF och Unga Örnar tagit fram utställningar och pedagogiskt
            material. I samband med detta har man också sammanställt fakta
            om marknaden. På Seriefrämjandet har man också noterat ett konstant
            ökande intresse för sin information. Organisationen är dock mycket
            liten, med obetydliga resurser för en sådan verksamhet. Samtidigt
            är det den enda instansen, utanför seriebolagen, med expertkunskaper
            om serierna och seriemark- naden. Traditionellt räknas serierna
            till barnlitteraturen, och i praktiken vänder sig större delen
            av den svenska utgivningen till barn och ungdom. Svenska Barnboksinstitutet
            har också i viss mån bevakat området genom att till sin handbokssamling
            inköpa litteratur om serier. Däremot ingår inte seriemagasin i
            samlingen av svensk litteratur för barn och ungdom. I Barnen och
            kulturen föreslås att institutioner med anknytning till barnlitteraturen
            samarbetar med Svenska Barnboksinstitutet, och som exempel anges
            bl. a. Seriefrämjandet. Ett sådant samarbete skulle kunna vara
            en lösning på ovan angivna problem med dokumentation av och information
            om serierna och seriemarknaden.
          </p>
          <pb facs="riksdagen-motions-pdf/data/198384/mot_198384__635/mot_198384__635-004.pdf"/>
          <fw xml:id="i-UEZfhawAqSNYASCBgsNtoV">
            Mot. 1983/84:635 4
          </fw>
          <p xml:id="i-AuNheyYr1EfcbecvdxRFhr">
            Med hänvisning till vad som ovan anförts hemställer vi att riksdagen
            begär att regeringen låter utreda formerna för ett stöd till svenska
            kvalitetsserier som publiceras i seriealbum, seriemaga- sin och
            dags- och veckopress.
          </p>
          <p xml:id="i-UJRZ9AuXHSyzuQdYhjvcFx" type="date">
            Stockholm den 18 januari 1984
          </p>
          <p xml:id="i-4PHMx3j3rBhE1T8QNXWPgD">
            ÅKE GUSTAVSSON (s) INGEGERD ELM (s) MARGOT WALLSTRÖM (s) MARGARETA
            HEMMINGSSON (s)
          </p>
        </div>
      </div>
    </body>
  </text>
</TEI>
