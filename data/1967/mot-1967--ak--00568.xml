<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00568">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__568/mot_1967__ak__568-001.pdf"/>
      <fw xml:id="i-23aHWEfd7Fu5F6rJ3X4ysN">
        Nr 568—577 Motioner i Andra kammaren, nr 568 år 1967 1
      </fw>
      <div xml:id="i-3MqJn68UwT4GQVqaftARSa" type="motHeader">
        <div xml:id="i-AxmpUnSZdBHa96mVZvbdGD" type="motTitle"/>
        <div xml:id="i-N1jiXDKhydCKKRKLzM3wpm" type="motSubmissionInfo"/>
      </div>
      <div xml:id="i-5D8ZtzyXaWFXbH8z6uWMUs" type="motBody">
        <div xml:id="i-79YEp8m1szQgdeC76PeeoV">
          <p xml:id="i-Lw2z7jm8wB2XqDr1zqh5DS">
            Nr 568 Av herr Wedén, angående läkemedelsförsörjningen. (Lika
            lydande med motion nr 445 i Första kammaren)
          </p>
          <p xml:id="i-WKkg4NWduq9pyn6zGcYcmv">
            Under de senaste tjugo åren har då och då förhållandena inom
            läkeme- delstillverkningen och läkemedelsdistributionen varit
            föremål för uppmärk- samhet i den offentliga debatten. Utredningar
            som sysslat med dessa om- råden har också förekommit. En utredning
            pågår fortfarande. Den berör endast handel med läkemedel. Bland
            de frågeställningar som tagits upp i den allmänna diskussionen
            och i tidigare utredningar har även läkemedelsindustriernas status
            som företag i enskild ägo belysts. Företagna utredningar och undersökningar
            synes på ett övertygande sätt ha visat att några fördelar icke
            skulle stå att vinna genom ett statligt över- tagande av läkemedelsindustrien.
            Icke heller torde man kunna räkna med att några fördelar ur allmänhetens
            synvinkel skulle uppstå genom till- komsten av ett nytt läkemedelsföretag
            i offentlig ägo. Branschen känne- tecknas av en utpräglad konkurrens
            både inom landet och internationellt, varför några prisreduktioner
            genom förstatligande eller statlig företagsam- het över huvud
            taget på detta område knappast skulle kunna uppnås. Där- emot
            kan skäl finnas att understryka vikten av att kontrollbestämmelserna
            för läkemedelsindustrien ytterligare förbättras och utformas så
            att risker- na för allmänheten att erhålla olämpliga läkemedel
            reduceras till det minsta möjliga. I direktiven för den nu pågående
            utredningen — läke- medelsförsörjningsutredningen — anges uttryckligen
            att den icke bör be- fatta sig med förstatligande av läkemedelsindustrien.
            Det som har sagts om tillverkningssidan synes också i stort sett
            gälla grosshandelsledet inom distributionen. Märkligt nog aktualiserar
            emellertid de ovannämnda ut- redningsdirektiven inrättandet av
            ett statligt grosshandelsmonopol beträf- fande läkemedel. En åtgärd
            av denna typ har vidtagits i Norge. Det har emellertid icke kunnat
            påvisas att den lett till vare sig lägre priser eller bättre service
            för allmänheten. Om således läkemedelstillverkningen och distributionen
            i grosshandels- ledet kännetecknas av en sådan konkurrens som
            är till allmänhetens för- del, är förhållandet som bekant beträffande
            detaljhandelsdistributionen helt annorlunda. Denna sker i vårt
            land nästan uteslutande genom apoteken som med monopolrätt försäljer
            alla varor som betecknas som läkemedel, oberoende av om dessa
            är receptbelagda eller icke.
          </p>
          <p xml:id="i-UrtpFjcjKUfy4k4pDgiBRh">
            I Bihang till riksdagens protokoll 1967.4 saml. Nr 568—577
          </p>
          <pb facs="riksdagen-motions-pdf/data/1967/mot_1967__ak__568/mot_1967__ak__568-002.pdf"/>
          <fw xml:id="i-7jfJqvV2qhc1EWD4srzusH">
            2 Motioner i Andra kammaren, nr 568 år 1967
          </fw>
          <p xml:id="i-R51jct7yKFZfgd4r3EyNv6">
            Det finns flera ur historiska synvinklar väl förklarliga och
            på sin tid ra- tionella skäl för apotekarmonopolets tillkomst.
            Beredningen av läkemedel skedde länge i stor utsträckning inom
            själva apoteken på ett hantverks- mässigt sätt. Därvid måste naturligtvis
            kraven på farmaceutisk kompetens och en del andra specialkunskaper
            ställas högt. Allteftersom läkemedelstill- verkning i industriell
            skala och byggd på en till industriföretagen knuten forskning
            startades och utvecklades, har de färdigtillverkade läkemedlen
            fått en allt mer och mer dominerande plats i distributionen. Självklart
            måste detta påverka apotekens karaktär vad gäller t.ex. utrustning,
            personal- behov och personalutbildning. Så har också utan tvivel
            skett. Däremot har frågan om inte denna och andra förändringar,
            som inträffat inom läke- medelsdistributionen, borde utgöra skäl
            för en grundlig omprövning av apo- tekarmonopolets innebörd och
            ställning knappast rests med den skärpa som dessa förändrade förhållanden
            i och för sig skulle göra befogat. Det synes utan vidare vara
            klart att det nuvarande systemet medför åt- skilliga nackdelar
            för allmänheten. Vid bedömningen av dessa måste man naturligtvis
            alltid taga hänsyn till de kompetens- och kontrollkrav som ur
            folkhälso- och riskskyddssynpunkter måste ställas på distributionen
            av läkemedel. Här liksom i fråga om tillverkningen av läkemedel
            är det en förbättring av säkerhetsbestämmelserna som är aktuell.
            Den fråga som likväl måste resas är om dessa krav måste innebära
            att ett monopolsystem inom apoteksväsendet av nuvarande slag bibehålles
            eller rent av skärps. Direktiven till läkemedelsförsörjningsutredningen
            synes utgå från den sistnämnda typen av resonemang. Där anges
            två huvudvägar för apoteks- väsendets framtida utveckling. Den
            ena är att lägga ett ökat ansvar för läke- medelsförsörjningen
            på »de samhälleliga organ som nu är huvudmän för sjukvården».
            Den andra är ett system med apoteken anknutna till ett stat- ligt
            företag. Direktiven innebär alltså att i det ena fallet landstingen,
            i det andra staten skulle i huvudsak inträda som monopolinnehavare.
            I direktiven tillägges att allmänhetens behov av service bör bli
            väl till- godosett även i en ny organisation. För närvarande är
            allmänhetens behov av service icke väl tillgodosett. Detta sammanhänger
            delvis med omständigheter som nedan kommer att beröras. Det sammanhänger
            också med det förhållandet att monopolställ- ning inte i och för
            sig befordrar servicebenägenhet. Det finns därför föga anledning
            antaga att den nuvarande graden av apoteksservice skulle kunna
            bibehållas, ännu mindre förbättras genom skärpning av apoteksväsendets
            monopolställning genom dess överförande till landstingen eller
            staten. Den frågeställning som direktiven till läkemedelsförsörjningsutredningen
            försummat är om det icke går att förena en förbättring av kontroll-
            och säkerhetsbestämmelserna med en friare etableringsrätt för
            kompetent yrkes- utövare inom apoteksväsendet. Ingen ifrågasätter
            läkares fria etablerings- rätt, såvitt de uppfyller klart formulerade
            kompetenskrav. Varför skulle
          </p>
          <pb facs="riksdagen-motions-pdf/data/1967/mot_1967__ak__568/mot_1967__ak__568-003.pdf"/>
          <fw xml:id="i-F2yxsWAD2tYjT59nsoxVVW">
            Motioner i Andra kammaren, nr 568 år 1967 3
          </fw>
          <p xml:id="i-CF6SAkxTstQ9S3X6ih3AAs">
            då ett annat system tillämpas inom apoteksväsendet? Det förefaller
            klart att en övergång till ett friare etableringssystem med bibehållna
            kompetens- krav skulle medföra en sänkning av läkemedelspriserna
            inom tätorterna. För närvarande betalar tätorternas invånare inte
            endast sina egna läke- medelspriser utan även en icke obetydlig
            avgift för att möjliggöra apoteks- service även i områden där
            en sådan medför ekonomiskt underskott. Denna sistnämnda service
            är nödvändig att upprätthålla och kanske även förbättra. Men liksom
            när det gäller stöd till trafiksvaga järnvägar, buss- linjer eller
            andra former av lokaliseringspolitiska åtgärder till underlät-
            tande av de särskilda glesbygdsproblemens lösning måste det vara
            fråga om allmänt samhällssolidariska åtgärder. Det kan inte med
            fog göras gäl- lande att just de läkemedelsbehövande i tätorterna
            skall betala de särkost- nader som de läkemedelsbehövande i glesbygderna
            har. Detta bör vara en uppgift för det allmänna. Härtill kommer
            en annan omständighet. Det förefaller bli mer och mer tydligt
            att många varor, som nu endast som icke receptbelagda läkemedel
            säljes av apotek, utan olägenhet skulle kunna distribueras i friare
            former. Även härigenom skulle en förbättrad service för allmänheten
            kunna upp- nås. Köbildningen på apoteken blir ofta besvärande.
            En ändrad ordning skulle kunna medföra en snabbare distribution
            av receptbelagda läkemedel på apoteken samtidigt som kunder, vilka
            önskar inköpa varor som skulle kunna förmedlas även genom den
            vanliga handeln, kunde göra detta även på andra inköpsställen
            än apoteken. De här berörda förhållandena och servicesynpunkterna
            kan illustreras med ett stort antal exempel. Det finns emellertid
            även rent ekonomiska och principiella skäl för en omprövning av
            apotekarmonopolets ställning. Monopolet är ju över huvud taget
            en företagsform som icke bör tillgripas annat än när alldeles
            speciella skäl härför föreligger. Sådana skäl kan icke alls otvetydigt
            anses föreligga beträffande apoteksväsendet. Säkerhetssynpunkterna
            är väsentliga. Allmän- hetens intresse av låga läkemedelskostnader
            är också väsentligt. Ingenting tyder på att de senare intressena
            kan främjas av att monopolet bibehålles eller överföres på det
            allmänna. Möjligheterna att tillgodose och främja säkerhetsintresset
            och serviceintressena under en förstärkt priskonkurrens i distributionsledet
            bör undersökas, vilket de nuvarande utredningsdirek- tiven omöjliggör.
            De här berörda spörsmålen synes vara av sådant intresse för allmänheten
            och ur ekonomiska och principiella synvinklar så betydelsefulla
            att de borde föranleda tilläggsdirektiv till läkemedelsförsörjningsutredningen.
            Med hänvisning till ovanstående föreslås, att riksdagen i skrivelse
            till Kungl. Maj:t anhåller om att tilläggsdirektiv till läkemedelsförsörjningssakkunniga,
            som enligt nu gällande direktiv väsentligen har att överväga ett
          </p>
          <pb facs="riksdagen-motions-pdf/data/1967/mot_1967__ak__568/mot_1967__ak__568-004.pdf"/>
          <fw xml:id="i-8qLpZrLthPK2wJjqh3mSJB">
            Motioner i Andra kammaren, nr 568 år 1967
          </fw>
          <p xml:id="i-ELt68Urhd97biG5wv5aa9R">
            överförande av apoteksväsendet till landstingen eller sta- ten,
            bör utfärdas av innebörd att — med bibehållande eller förbättring
            av de nuvarande säkerhets-, kontroll- och kom- petenskraven —
            allmänhetens möjligheter bör undersökas att få en förbättrad service
            med läkemedel till skäliga pri- ser genom: a) en friare etableringsrätt
            för kompetenta företagare in- om apoteksväsendet, b) friare distributionsformer
            för läkemedel som icke är receptbelagda.
          </p>
          <p xml:id="i-TocLqT2NidxdKyNVC9X1FK" type="date">
            Stockholm den 26 januari 1967
          </p>
          <div xml:id="i-VZ7bg3maBB4oMQH7e6QinF" type="signatureBlock">
            <list xml:id="i-a1zgpbMsSeGkYjBPxNmLk">
              <item xml:id="i-PRwishij5vAfTnXZbhpz9s" who="i-BtszRKWKgFfiTcr2r2Ek6j" type="signature">
                Sven Wedén (fp)
              </item>
            </list>
          </div>
        </div>
      </div>
    </body>
  </text>
</TEI>
