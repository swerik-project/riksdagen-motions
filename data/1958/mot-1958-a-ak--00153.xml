<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00153">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__153/mot_1958_a_ak__153-001.pdf"/>
      <fw xml:id="i-RAMT6B7yHqBLpcQuaDv8Vw">
        Nr 153—159 = Motioneri Andra kammaren, nr 153 år 1958 1
      </fw>
      <div xml:id="i-BsoQQqCgGw81KnVXGekK7d" type="motHeader">
        <div xml:id="i-62sZJ1Ztspmv5NES4BRash" type="motTitle"/>
        <div xml:id="i-TWhABkP9ybA1biRbGPVRhC" type="motSubmissionInfo"/>
      </div>
      <div xml:id="i-WbXnBmXfu6fGLuPVnheASc" type="motBody">
        <div xml:id="i-NghEpSkaJQPqdvbJyhD8bm">
          <p xml:id="i-V7k6FV6CBZejLPRpYNrW3v">
            Nr 153
          </p>
          <p xml:id="i-Q13J69Wfm7WKBfqJBzBtU7">
            Av herrar Nilsson i Tvärålund och Pettersson i Dahl, om skyddsbestämmelser
            för omogna lingon.
          </p>
          <p xml:id="i-E6KgteY8Kws3nrBB5gFTa2">
            Vid ett flertal tillfällen har frågan om åtgärder till skydd
            mot plockning av omogna skogsbär, i synnerhet lingon, varit föremål
            för riksdagens pröv- ning. Vid samtliga tillfällen har det rått
            enighet om det önskvärda i att förhindra ett för tidigt skördande
            av bären. Det synes vara svårigheterna att erhålla en praktisk
            utformning och tillämpning av den lagstiftning, som skulle reglera
            dessa förhållanden, vilka gjort att riksdagen hittills inte velat
            fatta något beslut i syfte att lösa denna fråga. Särskilt har
            påpekats att bären mognar på olika tider och att övervakningen
            av ett förbud är svår att genomföra. De två gånger riksdagen tagit
            ställning till regerings- förslag i denna fråga har kamrarna stannat
            vid skiljaktiga beslut. Av vad som förekommit tidigare i denna
            sak kan man dock dra den slutsatsen, att det under en längre tid
            varit angeläget att få detta problem löst. Inom stora områden
            av vårt land finns rika förekomster av skogsbär, som inte förorsakar
            några som helst odlingskostnader. Det är betydande kvan- titeter
            det är fråga om. Från Västerbotten levereras årligen omkring 1500
            ton, och från Hälsingland uppges kvantiteterna under goda år vara
            omkring 5 000 ton. På landsbygden förekommer en betydande dold
            arbetslöshet, varför det inkomsttillskott lingonplockningen ger
            är synnerligen värdefullt. Genom att den besvärliga rensningen
            av lingonen under senare år övertagits av upp- köparna och bärindustrien,
            har också allt fler kunnat ta till vara dessa extra inkomsttillfällen.
            För närvarande produceras mera lingon och produkter därav än som
            finner avsättning på hemmamarknaden. Omkring en fjärdedel av produk-
            terna torde ha exporterats de senaste åren. Detta är i och för
            sig ett värde- fullt kapitaltillskott till landet. Men denna export
            ställer särskilt höga kvalitetskrav. Här är det av största vikt
            att något göres för att förhindra att omogna bär plockas och att
            kvaliten förbättras. Möjligheterna att öka exporten synes under
            överskådlig framtid vara mycket goda. Särskilt in- tresse knyter
            man här till den amerikanska marknaden. Med en högre bärkvalité
            finns således utsikter att i än större omfattning och till bättre
            priser än tidigare ta till vara lingonskörden. På grund av att
            bärens förädling numera i allt större utsträckning om- 1 — Bihang
            till riksdagens protokoll 1958. 4 saml. Nr 153—159
          </p>
          <pb facs="riksdagen-motions-pdf/data/1958/mot_1958_a_ak__153/mot_1958_a_ak__153-002.pdf"/>
          <fw xml:id="i-DbhbHzKfDnMdoMgJ9ceppn">
            2 Motioner i Andra kammaren, nr 153 år 1958
          </fw>
          <p xml:id="i-umBkxHXCW5R6riZVzQ7zn">
            besörjes av konserveringsindustrien har problemet fått en helt
            annan räck- vidd än tidigare. Vid den industrimässiga förädlingen
            av lingon erfordras cirka 40 procent mindre råvara än vid hemmaförädling.
            Detta förhållande ställer ännu större krav på råvarans kvalitet.
            Omogna lingon och lingon, som legat och eftermognat efter plockningen,
            ger betydligt sämre färdig produkt än de mogna bären. Förädlingstekniken
            kan inte komma till rätta med råvarans dåliga kvalitet. En betydligt
            bättre kvalitet på t.ex. lingon- sylt kunde utan någon kostnadsstegring
            erbjudas konsumenterna, om alla bär vore plockade i lämplig tid.
            Uppköparna av lingon vittnar samstäm- migt om de rådande missförhållandena.
            Att genom propaganda komma till rätta med dem har inte visat sig
            till- räckligt. Under 1940-talet verkade inom kristidsnämnderna
            s.k. bärkom- mittéer, vars uppgift var att propagera för rationell
            skörd av bär. Resul- tatet av denna verksamhet synes ha blivit
            minimalt att döma av de många lokala framställningar som samtidigt
            gjordes i syfte att samhället genom lagstiftning skulle reglera
            plockningstiden. På senare tid har uppköpare inom stora områden
            annonserat i ortspressen om vikten av god kvalitet på saluförda
            lingon och därvid särskilt understrukit att de inte får saluföras
            omogna eller eftermognade. I ortstidningarna har införts intervjuer
            och artiklar om rationell skörd av bär. Vissa kommuner har också
            uppmärk- sammat problemet och tagit lokala initiativ för att fastställa
            tidigast till- låtna plockningsdag. Aktioner har satts i gång
            gemensamt av bärplockare och bäruppköpare i samma syfte. Dessa
            olika åtgärder har gett intressanta resultat. Dels har det visat
            sig, att det funnits ett stort intresse från bärplockarnas och
            uppköparnas sida för att få till stånd ordnade förhållanden. Där
            samlade åtgärder i stor om- fattning satts in, har man också kunnat
            registrera stor respekt för fattade beslut och avsevärd förbättring
            av bärens kvalitet. Dels har man emellertid också funnit, att
            det i längden inte räcker med dylika vädjanden till be- rörda
            parter utan att det erfordras lagstadgade bestämmelser som vid
            överträdelser kan beivras. Man har också kunnat konstatera, att
            kom- munerna är alltför små områden där likartade bestämmelser
            skall gälla. Vid olika föreskrifter kommunerna emellan har irritation
            uppstått i olika sammanhang och det torde därför vara nödvändigt
            att likformiga bestäm- melser skall gälla för större sammanhängande
            områden. Det framstår därför som lämpligt, att länsstyrelserna
            finge befogenhet att utfärda bestämmelser om tidigaste plockningsdag.
            Detta kunde ske i intimt samarbete med hushållningssällskapen,
            vilka genom sina fältmän kunde inhämta uppgifter om bärens mognadsgrad
            och med ledning härav ge anvisning om lämpligt datum. Här kunde
            hushållningssällskapens jord- brukskännedom komma väl till pass,
            eftersom skogsbärens mognad oftast står i visst förhållande till
            stråsädens mognad. De skäl, som väglett riksdagen att inte tidigare
            fatta något beslut om en
          </p>
          <pb facs="riksdagen-motions-pdf/data/1958/mot_1958_a_ak__153/mot_1958_a_ak__153-003.pdf"/>
          <fw xml:id="i-8LL7nLBodRkVYjYNJD9Ruz">
            Motioner i Andra kammaren, nr 153 år 1958 3
          </fw>
          <p xml:id="i-SJPY5zVHZH8YtRWduaAUuB">
            lösning av detta problem, torde med tiden ha reducerats i storlek.
            Mycket talar för att riksdagen tidigare torde ha överskattat svårigheterna
            med en lagstiftning. I mycket kunde en lagstiftning på detta område
            likna den som redan finns på jaktvårdens område. Vad beträffar
            själva övervakningen av lagbestämmelser, har man en god hjälp
            redan däri, att de flesta bärplockare gärna ser att bären är mogna
            innan plockningen påbörjas och att de själva på grund därav är
            intresserade av bestämmelsernas efterlevnad. En av orsakerna till
            att en lagstiftning tidigare inte kommit till stånd synes vara
            den olika mognadstiden för lingon. Bären mognar under olika tider
            i olika delar av landet och även olika beroende på växtplatsen,
            norr- eller söderlägen o.s.v. Lingon har emellertid en ganska
            lång mognadstid och dess kvalitet avtar inte nämnvärt, när de
            kan betraktas vara något övermogna, och de faller därvid heller
            inte ner på marken. Kunde man fast- ställa tidigaste plockningsdag
            länsvis, så torde svårigheterna med den olika mognadstiden kunna
            övervinnas och olägenheterna bli ringa i jämförelse med de fördelar
            en lagstiftning skulle ha. På grund av att utredningar på detta
            område redan är gjorda, torde de utredningar och överväganden
            som kan vara påkallade inte behöva bli vare sig tidsödande eller
            vidlyftiga. Med hänvisning till det anförda hemställes, att riksdagen
            måtte till Kungl. Maj:t anhålla om skynd- sam utredning och förslag,
            om möjligt till innevarande års riksdag, till skyddsbestämmelser
            för omogna lingon.
          </p>
          <p xml:id="i-6MEXJ7hLPo7VwsEz8Die4N" type="date">
            Stockholm den 24 januari 1958
          </p>
          <p xml:id="i-GgVDrxE3bqdNgNJC9YHBwg" type="signatureBlock">
            Jan-Ivan Nilsson Anders Pettersson i Tvärålund Dahl
          </p>
        </div>
      </div>
    </body>
  </text>
</TEI>
