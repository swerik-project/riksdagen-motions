<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00750">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__750/mot_1968__fk__750-001.pdf"/>
      <fw xml:id="i-EEexoEtaKsfYJmo2ecuHwZ">
        Motioner i Första kammaren, nr 750 år 1968 3
      </fw>
      <div xml:id="i-MksoNHZBFZ8v1tw4Dux14m" type="motHeader">
        <div xml:id="i-SzHFCdj1wwf8o2SRYtSDgQ" type="motTitle"/>
        <div xml:id="i-ATm5g67Aq4M3oM4EdJ6F5d" type="motSubmissionInfo"/>
      </div>
      <div xml:id="i-VL5a7q2EYCcRDadTSwb3NJ" type="motBody">
        <div xml:id="i-LsHmPXHewCzMDMjaoiV8m8">
          <p xml:id="i-Lg9MUcnf5z5RTAWe5WuZM3">
            Nr 750
          </p>
          <p xml:id="i-2enQ9GZkA4CkPYk4QfVCbJ">
            Av herr Tistad och fru Segerstedt Wiberg, i anledning av Kungl.
            Maj:ts proposition nr 7, med förslag till narkotika- strafflag,
            m. m.
          </p>
          <p xml:id="i-HWebVA4sAFL73M3VS8YrvL">
            Narkotikamissbruket är ett av dagens mest allvarliga problem.
            Även om sådant missbruk inte har samma vidd och lika nedbrytande
            sociala verkningar i stort som alkoholmissbruket, är det angeläget
            att snarast sätta in effektiva motåtgärder. Bekämpandet av narkotikamissbruket
            möter emellertid stora svårigheter. Inte minst beror dessa på
            att personer som missbrukar narkotika ofta byggt in narkomanin
            i sin livsfilosofi och anser sig som fria människor ha rätt till
            en livsföring med narkotika. Ge- nom att narkotikamissbruk ofta
            förekommer i grupp föreligger också fara för en snabb spridning
            av missbruket. Vi delar den uppfattning som kommit till uttryck
            i propositionen, att det är nödvändigt med åtgärder såväl för
            behandling och vård av narkoti- kamissbrukare som en skärpt lagstiftning
            med stränga straff för dem som profiterar på narkotikahanteringen.
            Om en sådan lagstiftning skall kunna genomföras och vinna önskad
            respekt är det emellertid nödvändigt att be- gränsa den till sådana
            ämnen och preparat som innebär verklig fara för in- dividen och
            samhället. Att utan vidare likställa preparat av helt olika farlig-
            hetsgrad kan leda till att allmänheten mister respekten för de
            verkligt far- liga preparaten. En långtgående kriminalisering
            av mindre farliga medel kan också verka stötande på rättsuppfattningen.
            Man bör vid utforman- det av narkotikalagstiftningen inte bortse
            från att alkoholen, vilken på längre sikt torde ha väl så stora
            skadeverkningar som vissa preparat som faller under narkotikaförordningen,
            i vårt land är ett tillåtet och socialt accepterat njutningsmedel.
            Mot bakgrunden härav måste man hälsa med tillfredsställelse att
            de- partementschefen inte utan vidare vill inordna lugnande och
            sömngivande medel under narkotikalagstiftningen utan anser att
            det bör ankomma på socialstyrelsen att i första hand överväga,
            om styrelsen inom ramen för sina befogenheter kan åstadkomma erforderlig
            kontroll. Först om styrel- sen skulle finna särskilda kontrollåtgärder
            komma i fråga, bör det an- komma på socialstyrelsen att framlägga
            förslag därom i den mån Kungl. Maj:ts medverkan är erforderlig.
            Beträffande cannabispreparatens verkningar råder, såsom framhålls
            i propositionen, delade meningar. Å ena sidan finns det de som
            hävdar att cannabispreparaten, varav de vanligaste är haschisch
            och marihuana, med moderat konsumtion och i
          </p>
          <pb facs="riksdagen-motions-pdf/data/1968/mot_1968__fk__750/mot_1968__fk__750-002.pdf"/>
          <fw xml:id="i-DDZjX6SJVH3fPFQXaXMwMr">
            4 Motioner i Första kammaren, nr 750 år 1968
          </fw>
          <p xml:id="i-KAyP4GRu1XLTjX1WbWgBQp">
            icke destruktiv miljö har ringa skadeverkningar på lång sikt.
            I en uppsats i Svensk Läkartidning nr 41 år 1967 skriver doktor
            Magnus Kihlbom: ”To- lerans och dosökning förekommer inte, inte
            heller abstinenssymtom. ”Cra- ving”, starkt begär att upprepa
            rusen, som vid psykiskt beroende av t. ex. kokain och medel ur
            amfetamingruppen, tycks inte heller förekomma. Möjligen bör reservation
            göras för någon tolerans, dosökning och ”eraving” vid intensivt
            bruk med mycket starka preparat samtidigt med svåra so- ciala
            omständigheter, ett konsumtionsmönster som inte iakttagits i Väs-
            terlandet. Ett svagt psykiskt beroende utbildas ofta. Det anges
            att detta är mindre eller i varje fall inte större än det vid
            tobaksrökning eller mått- ligt alkoholbruk. Den som vill sluta
            använda cannabis kan således göra det.” Enligt samma källa kan
            de akuta psykiska verkningarna av cannabis schematiskt liknas
            vid alkoholens. ”Ruset är i viss grad hämningslösande, d. v. s.
            en del av bortträngda känslor och föreställningar aktualiseras,
            men i motsats till alkoholruset omvandlas impulserna sällan i
            handling. Can- nabisruset är ett passivt rus.” Å andra sidan finns
            det auktoriteter som hävdar att cannabisprepara- ten ingalunda
            är ofarliga. FN:s narkotikakommission har i ett uttalande i dagarna
            understrukit detta och beklagat att tidningar och andra mass-
            medier ibland spritt missvisande uppgifter om dessa medel. I propositio-
            nen hävdar departementschefen att cannabisbruk leder till ett
            visst psy- kiskt beroende och även kan medföra hallucinationer
            och vanföreställ- ningar. Departementschefen fortsätter: ”Cannabis
            har också ibland an- getts vara en inkörsport till andra och ännu
            farligare medel. I de kretsar där cannabis används är steget ofta
            inte långt till andra narkotika, som på kort tid kan bryta ner
            individen fysiskt, psykiskt och socialt.” Om cannabisbruket är
            en inkörsport till bruk av farligare narkotiska medel, torde det
            till inte ringa del bero på samhällets attityd till cannabis.
            Genom kriminaliseringen medför cannabisbruket med nödvändighet
            kon- takt med missbrukare och försäljare av farligare preparat
            och därmed ”gmittrisk”. Det är också denna kontakt som ger möjlighet
            för samvets- lösa försäljare att i cannabis blanda in andra beroendeframkallande
            me- del med kraftigare verkningar. Cannabispreparatens skadeverkningar
            kan således till en del vara en följd av kriminaliseringen och
            bör alltså i denna del inte åberopas som motiv för en kriminalisering.
            Det kan emellertid inte förnekas, att vana vid ett rusmedel under
            vissa förhållanden kan stimulera till övergång till ett annat
            ”starkare” medel. Detta torde emellertid gälla dem som brukar
            alkohol i minst lika hög grad som cannabisbrukare. I USA har marihuanarökningen
            på senare år trots en hård förbudslag- stiftning — i Kalifornien
            kan för innehav dömas till 10 års fängelse första gången och livstids
            fängelse tredje gången — fått en mycket stor sprid- ning. Bland
            studenter och skolungdom uppges frekvensen marihuanarö-
          </p>
          <pb facs="riksdagen-motions-pdf/data/1968/mot_1968__fk__750/mot_1968__fk__750-003.pdf"/>
          <fw xml:id="i-67ndEvZYnaGG8J2UBfHBKS">
            Motioner i Första kammaren, nr 750 år 1968 5
          </fw>
          <p xml:id="i-4j7m1P6n8T8UMTXKTRo6Bu">
            kare ligga mellan 10 och 30 procent. De flesta psykiatrer och
            ungdoms- vårdare sägs betrakta marihuanarökningen som en relativt
            oskyldig före- teelse med ringa skadeverkningar. New York Academy
            of Medicine gjor- de redan 1944 en stor undersökning av marihuanaproblemet,
            vilken pekar i samma riktning. Mot detta står de hårda lagarna
            och polisens starkt propagerade uppfattning om att marihuanabruk
            leder till våldsbrott och utgör en inkörsport till heroinmissbruk.
            Användningen av cannabis — i form av haschisch — har sannolikt
            fått en ganska stor utbredning också i Sverige, framför allt bland
            ungdomen. Haschischrökningen uppfattas i vissa ungdomskretsar
            som en protest mot de vuxnas mönster. Kriminaliseringen av cannabisbruket
            torde ge det en särskild status i kretsar som känner sig stå i
            opposition mot auktoriteter och konventionella normer. Samhällsauktoriteternas
            propagerade uppfatt- ning att alla narkotiska preparat är lika
            farliga kan i dessa kretsar få ödesdigra verkningar. Unga människor,
            som prövat cannabis och från sin erfarenhet därav funnit talet
            om dess farlighet överdrivet, kan lätt få den föreställningen
            att vad som sägs om andra farligare preparat är lika över- drivet
            och därmed lättare falla för övertalning att försöka sådana prepa-
            rat. Samhället har här ett stort ansvar för en objektiv upplysning.
          </p>
          <p xml:id="i-8rQwF6GhJ8jQedCrJpd6bc">
            Cannabis har i 1961 års narkotikakonvention upptagits bland de
            medel som underkastats den mest rigorösa regleringen. Detta innebär
            att vi inte f. n. kan särbehandla cannabis i den svenska lagstiftningen.
            Även om det råder delade meningar om cannabispreparatens farlighet,
            finns det myc- ket som tyder på att deras skadeverkningar inte
            är av den art att det ur alla synpunkter är lämpligt att i lagstiftningen
            jämställa dem med t. ex. preludin och morfin. Vår kunskap om cannabis
            är emellertid ännu så be- gränsad, att vi i dag har svårt att
            avgöra vad som är mest lämpligt. Vi får dock inte låta oss nöja
            med detta. I stället måste vi genom intensifierad forskning utvidga
            och fullständiga vår kunskap. Skulle vi då finna att be- stämmelserna
            i narkotikakonventionen beträffande cannabis inte motsva- rar
            sitt syfte, bör vi taga initiativ till en ändring av konventionen.
            Detta är inte någon fråga som bör ses på alltför lång sikt. Cannabisbruket
            har av allt att döma slagit så fast rot i vida kretsar av vår
            ungdom, att vi med det allra snaraste måste finna en på säker
            kunskap grundad metod att lösa problemet, om inte detta skall
            växa oss över huvudet. Tyvärr synes forsk- ningen på narkotikaområdet
            i vårt land vara föga utvecklad. En snabb utbyggnad av forskningsresurserna
            är därför önskvärd. Parallellt med förebyggande åtgärder måste
            samhället sörja för att människor som missbrukar narkotika får
            vård och behandling. Det är an- geläget att behandlingen i största
            möjliga omfattning kan bygga på fri- villighet. Man måste därför
            försöka förmå dem som är hemfallna åt nar- kotikamissbruk att
            själva söka vård.
          </p>
          <pb facs="riksdagen-motions-pdf/data/1968/mot_1968__fk__750/mot_1968__fk__750-004.pdf"/>
          <fw xml:id="i-JjhP76AppG4Bv2UnK1QNvy">
            6 Motioner i Första kammaren, nr 750 år 1968
          </fw>
          <p xml:id="i-Q1v2dXviDXBKKG2CnrBqCU">
            Straff på innehav av narkotika motverkar detta. Det är omvittnat
            att många människor som hemfallit åt narkotikamissbruk har dragit
            sig för att söka läkare, därför att de varit rädda för att ”åka
            fast för polisen”. Lä- karens tystnadsplikt har de inte vetat
            om eller inte vågat lita på. Departementschefen åberopar som skäl
            för kriminalisering av innehav av narkotika — förutom att vi är
            förpliktade därtill enligt narkotikakon- ventionen — att polisen
            måste kunna ingripa mot allt olovligt innehav för att kunna komma
            åt den grövre narkotikabrottsligheten. Departements- chefen säger
            sig emellertid ha förståelse för att argument kan anföras mot
            en kriminalisering och understryker att strafflagstiftningen inte
            får vara ett hinder för strävandena att bereda missbrukare tillfredsställande
            vård. De rättsvårdande myndigheterna bör tillvarata alla möjligheter
            därtill. Åklagare har rätt att i vissa fall efterge åtal, och
            domstol kan i stället för att utdöma straff överlämna en åtalad
            till psykiatrisk vård. Enligt vår mening kommer man därmed inte
            åt problemets kärna. Åtals- eftergift och domstolsbeslut om vård
            måste under alla förhållanden före- gås av polisutredning, och
            många vårdbehövande torde dra sig redan för de obehag som är förenade
            med en sådan. Det är inte heller troligt att ut- sikterna till
            åtalseftergift eller en dom som innefattar överlämnande till vård
            ter sig som särskilt påtagliga möjligheter för människor i den
            situa- tion det här gäller. En uttrycklig regel i speciallagstiftningen
            som åtmin- stone ger möjlighet till straffrihet skulle däremot
            ha en positiv effekt. Med hänsyn till att Sverige ratificerat
            narkotikakonventionen kan vi inte f. n. införa en sådan lagregel
            vad gäller s. k. klassiska narkotika. Enär det enligt vår uppfattning
            är angeläget att genom en särskild lagregel ge domstolarna möjlighet
            att fria från straff för innehav i vissa fall, bör re- geringen
            väcka frågan om en revision av narkotikakonventionen på denna
            punkt. Hur en sådan lagregel — efter ändring av konventionen —
            skall ut- formas är givetvis en fråga som bör ytterligare utredas.
          </p>
          <p xml:id="i-TLASfrRuSsXaabv4dsqemV">
            I fråga om vård och behandling av narkotikamissbrukare understryker
            departementschefen att det måste betraktas som en lika angelägen
            upp- gift att ta hand om narkotikamissbrukare som om andra sjuka
            och han- dikappade personer. Narkotikamissbrukarna bör därför
            bli föremål för både medicinsk och social omvårdnad. Vårdprogrammet
            bör bygga på en samordning av dessa vårdformer. Departementschefen
            avvisar tanken på att bygga upp en särskild vård- organisation
            för ändamålet. Vården bör sålunda anordnas inom ramen för den
            social- och sjukvårdsorganisation som redan finns. Förstärkningar
            bör ske på vissa punkter för att klara de särskilda problem som
            narko- manvården innebär. De konkreta åtgärder som departementschefen
            föreslår är emellertid av mycket begränsad omfattning. Han anser
            att en öppen vårdcentral för
          </p>
          <pb facs="riksdagen-motions-pdf/data/1968/mot_1968__fk__750/mot_1968__fk__750-005.pdf"/>
          <fw xml:id="i-9bw7d3h2JBUdedGtCjXFyb">
            Motioner i Första kammaren, nr 750 år 1968 T
          </fw>
          <p xml:id="i-AvcScs2P95RDuqk9PAj4Rj">
            unga narkotikamissbrukare bör inrättas i Stockholm och att bidrag
            bör utgå till denna. Genom anordnings- och driftbidrag bör staten
            stimulera till inrättande av behandlingshem för narkotikamissbrukare
            som utskri- vits från sjukhus. Visst statligt bidrag bör också
            utgå till konvalescent- vård. Vidare anses en höjning av bidraget
            till organisationer för stöd och hjälp åt narkotikamissbrukare
            vara motiverad. I statsverkspropositionen begärs under femte huvudtiteln
            anslag med 225 000 kr. för bidrag till vård- centralen i Stockholm,
            600 000 kr. för anordningsbidrag för 40 platser på behandlingshem,
            400 000 kr. för driftbidrag för omkring 70 platser på så- dana
            hem ävensom 450 000 kr. för bidrag till RFHL och liknande sam-
            manslutningar samt till viss konvalescentvård för nakotikamissbrukare.
            En del av dessa anslag avser medelsbehovet fr. o. m. den 1 januari
            1968, d. v. s. under ett och ett halvt budgetår. I övrigt synes
            avsikten vara att erfoderliga åtgärder skall ankomma på huvudmännen
            för social- och sjukvården. Följande åtgärder rekommen- deras.
            Den uppsökande verksamhet som förekommer i Stockholm, Göteborg
            och Malmö bör byggas ut så att det finns tillräckligt med personal
            för att kunna söka upp narkotikamissbrukare som behöver vård och
            rehabilite- ring. För missbrukare som behöver sluten sjukvård
            bör platser beredas vid befintliga eller planerade kliniker för
            psykiskt sjuka. Vid svårare fall av förgiftning bör vård lämnas
            på invärtesmedicinsk klinik. För de svåraste missbrukarna bör
            vid de psykiatriska klinikerna inrättas särskilda avdel- ningar
            med 10—12 platser. Sådana avdelningar — med sammanlagt 70 platser
            — erfordras enligt narkomanvårdskommittén dock endast i Stock-
            holm, Göteborg och Malmö-området. Sjukhusen bör också ta hand
            om de svåra missbrukarna från ungdomsvårdsskolorna. I likhet med
            narkomanvårdskommittén ser departementschefen narko- tikamissbruket
            framför allt som ett storstadsproblem och registrerar noggrant
            de åtgärder som vidtagits eller planeras i Stockholm, Göteborg
            och Malmö. Om landet i övrigt nämns praktiskt taget ingenting.
            Även om narkotikamissbruk hittills förekommit mest i storstäderna
            är sådant missbruk inte obefintligt i landet i övrigt. Tidningarna
            innehåller snart sagt dagligen notiser om ”knarkligor” som avslöjas
            eller missbruks- miljöer som uppdagats än här, än där i landet.
            Det förefaller som om missbruksepidemier kan blossa upp praktiskt
            taget var som helst. Behov av insatsberedskap mot narkotikamissbruk
            föreligger därför inom social- och sjukvården över hela landet.
            Åtgärder för vård och behandling av narkotikamissbrukare måste
            så- ledes vidtagas inte endast i storstadsområdena utan också
            i övriga delar av landet. Inom socialvården kan väl i allmänhet
            behövliga åtgärder in- rymmas inom ramen för den organisation
            som redan finns. Inom sjuk-
          </p>
          <pb facs="riksdagen-motions-pdf/data/1968/mot_1968__fk__750/mot_1968__fk__750-006.pdf"/>
          <fw xml:id="i-AsfC3u6iwur2iosp7kei45">
            8 Motioner i Första kammaren, nr 750 år 1968
          </fw>
          <p xml:id="i-AzWJLqqMVhKUritGTBBsJs">
            vården ställer det sig delvis annorlunda. Den psykiatriska vårdsektorn
            är redan hårt ansträngd, och en ökad satsning på narkomanvård
            utan att resur- serna ökas totalt sett måste gå ut över andra
            patientkategorier. Möjligen är en sådan prioritering oundviklig
            under ett övergångsskede. På längre sikt är det dock nödvändigt
            att tillföra den psykiatriska vården sådana ökade resurser att
            vården och behandlingen av narkotikamissbrukare inte kommer att
            inkräkta på övriga vårdområden. Enligt avtal mellan staten och
            landstingen samt staten och storstäder- na skall staten för perioden
            1967—1971 lämna bidrag till anordnande av kliniker för psykiskt
            sjuka — beräknade till 55 000 kr. per vårdplats efter 1962 års
            kostnadsläge jämte byggnadskostnadsindex — med sammanlagt 310
            milj. kr. Vidare skall staten under samma tid lämna bidrag till
            lands- tingen och storstäderna för driften av kliniker för psykiskt
            sjuka. Sådant bidrag beräknas för sammanlagt högst 24 559 platser.
            Vid uppgörandet av avtalen om landstingens övertagande av mentalsjuk-
            vården synes man inte ha haft anledning att räkna med någon utökning
            av de psykiatriska klinikerna för att skapa möjligheter till vård
            och be- handling av narkotikamissbrukare. För att stimulera landstingen
            till att bereda sådana möjligheter är det angeläget att staten
            tar upp förhand- lingar med landstingen om den ökning av antalet
            bidragsberättigade plat- ser som kan vara påkallad. Genom att
            föreslå förhandlingar med lands- tingen har vi inte tagit ställning
            till huruvida förhandlingar i samma syfte bör inledas också med
            storstäderna. Med åberopande av vad som anförts i motionen får
            vi hemställa, att riksdagen i anledning av Kungl. Maj:ts proposition
            nr 7 måtte uttala 1. att forskningen om de narkotiska preparatens
            — sär- skilt cannabispreparatens — och de beroendeframkallan-
            de läkemedlens verkningar i olika avseenden bör intensifi- eras
            för att skapa bättre underlag för åtgärder mot miss- bruk av sådana
            medel; 2. att regeringen bör taga initiativ till sådan ändring
            av 1961 års nakotikakonvention att de till konventionen an- slutna
            staterna i sin nationella lagstiftning kan inrymma möjlighet till
            straffrihet för innehav av narkotika i icke grava fall; samt 3.
            att regeringen bör taga initiativ till förhandlingar med landstingen
            om ökning av det i avtalet angående lands- tingens övertagande
            av mentalsjukvården fastställda anta- let bidragberättigade vårdplatser
            i den omfattning som er- fordras för att bereda möjligheter till
            vård och behandling av narkotikamissbrukare.
          </p>
          <p xml:id="i-47gpzJAZhXFQBhZ43DPpoM" type="date">
            Stockholm den 1 februari 1968
          </p>
          <div xml:id="i-K2rxcMGg9TEYx2VK3YGCjh" type="signatureBlock">
            <list xml:id="i-Fg2XH7fPurQZU9zvwZecdz">
              <item xml:id="i-KsuZPvhiUVQQnKn91UsEmn" who="i-KVp9dph1ZssnqUAC7MH6d3" type="signature">
                Eskil Tistad (fp)
              </item>
              <item xml:id="i-8Z4yHc5Eom5FzrRmBY9G3k" who="i-XuybHHvxaKR66VfzQMSKCq" type="signature">
                Ingrid Segerstedt Wiberg (fp)
              </item>
            </list>
          </div>
          <p xml:id="i-L8296x9Jt4ae6ik4V4gfUE">
            Alfa Boktryckeri AB, Sthlm 1968
          </p>
        </div>
      </div>
    </body>
  </text>
</TEI>
