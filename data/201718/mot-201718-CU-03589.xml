<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-03589">
  <teiHeader>
    <fileDesc>
      <titleStmt>
        <title>Liberal familjerätt</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3589 av Robert Hannah m.fl. (L)</title>
          <idno type="rdwebb">H5023589</idno>
          <rs type="number">3589</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5023589/text</ref>
          <ref type="dokument_url_html">http://data.riksdagen.se/dokument/H5023589</ref>
          <ref type="dokumentstatus_url_xml">http://data.riksdagen.se/dokumentstatus/H5023589</ref>
          <ref type="docx">http://data.riksdagen.se/fil/4D74F5E0-8423-47BE-BAC4-15AA193D6BEE</ref>
          <ref type="pdf">http://data.riksdagen.se/fil/37850016-ED20-453B-AAE9-4A77A1A03341</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XTeykeGPnj56gtFypfZuE5" type="signed"/>
        <correspContext corresp="i-XTeykeGPnj56gtFypfZuE5">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-JZtoM6E719et9wzaUGwtgs" type="submitted">
          <date when="2017-10-05"/>
          <time when="14:41:33"/>
        </correspAction>
        <correspAction xml:id="i-2djbaXPisgtmN8DPMAmCQm" type="reviewed">
          <date when="2017-10-05"/>
          <time when="15:50:40"/>
        </correspAction>
        <correspAction xml:id="i-AVWyWva4YJjo7Zzf7BsA6w" type="referred">
          <date when="2017-10-13"/>
        </correspAction>
        <correspAction xml:id="i-YDpTuJUtyhaZtMqBKyvhXZ" type="assigned">
          <date when="2018-09-19"/>
          <time when="09:41:59"/>
        </correspAction>
        <correspContext corresp="i-YDpTuJUtyhaZtMqBKyvhXZ">
          <ref type="assignedTo">Civilutskottet</ref>
        </correspContext>
        <correspAction xml:id="i-LCLqhSyqVyt1QeUgwbVUTa" type="behandlas_i"/>
        <correspContext corresp="i-LCLqhSyqVyt1QeUgwbVUTa">
          <ref type="uppgift">2017/18:CU8</ref>
          <ref type="ref_dok_id">H501CU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU8</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9hgh6Etoc4rqqerbcqHkXJ" type="motHeader">
        <div xml:id="i-Kym4ktm46Sm5Uz2L4ovoV2" type="motTitle">
          Motion till riksdagen 2017/18:3589 av Robert Hannah m.fl. (L)
          Liberal familjerätt
        </div>
      </div>
      <div xml:id="i-5YE1KBK3vCf4A7Hr59N7jD" type="motBody">
        <div xml:id="i-Y8Be9eVYvcCYutGrNTnQZp" type="motProposal" subtype="förslag">
          <head xml:id="i-7hLdN3TXebg1FwZfRgJjwH">
            Förslag till riksdagsbeslut
          </head>
          <list xml:id="i-4z91q6tnohjShveaHqRWaR" style="ol">
            <item xml:id="i-DfWJjghdght7wZQvqtKniH">
              Riksdagen ställer sig bakom det som anförs i motionen om barns
              umgängesrätt för andra än vårdnadshavare och tillkännager detta
              för regeringen.
            </item>
            <item xml:id="i-Xe2g6sFKFPDmycJs5GMSCg">
              Riksdagen ställer sig bakom det som anförs i motionen om polygama
              äktenskap som ingåtts utomlands och tillkännager detta för regeringen.
            </item>
            <item xml:id="i-HaT5jGd7ZvyohmWNEoo1vc">
              Riksdagen ställer sig bakom det som anförs i motionen om föräktenskaplig
              egendom, arv och gåva som enskild egendom och tillkännager detta
              för regeringen.
            </item>
            <item xml:id="i-SF5kS5tRRXf9RniLn9L17p">
              Riksdagen ställer sig bakom det som anförs i motionen om frivilligt
              testamentsregister och tillkännager detta för regeringen.
            </item>
            <item xml:id="i-5Fjk34LxCs3Baq8TsLMkSh">
              Riksdagen ställer sig bakom det som anförs i motionen om möjlighet
              för en framtidsfullmäktig att företräda den enskilde gentemot
              hälso- och sjukvården när denne inte längre har förmåga att själv
              ta ställning, och detta tillkännager riksdagen för regeringen.
            </item>
            <item xml:id="i-H75jouCze7oHMZoTeT8Vv7">
              Riksdagen ställer sig bakom det som anförs i motionen om gränsdragningen
              mellan omsorg och hälso- och sjukvård i lagstiftningen om framtidsfullmakter
              och tillkännager detta för regeringen.
            </item>
            <item xml:id="i-Po587mqJriB7Jv7jprLur">
              Riksdagen ställer sig bakom det som anförs i motionen om möjligheten
              för en framtidsfullmäktig att ge gåvor och tillkännager detta
              för regeringen.
            </item>
            <item xml:id="i-kXmGJPHjYnedMtFnHSKac">
              Riksdagen ställer sig bakom det som anförs i motionen om möjlighet
              för fullmaktshavare att tillfälligt anlita juridisk person för
              kvalificerad hjälp och tillkännager detta för regeringen.
            </item>
            <item xml:id="i-SBnL9JEtcLXdndPQ6CSGRY">
              Riksdagen ställer sig bakom det som anförs i motionen om elektronisk
              signatur av familjerättsliga dokument och tillkännager detta för
              regeringen.
            </item>
          </list>
        </div>
        <div xml:id="i-2bRXctFaCXDM3SkPbd7DNd" type="motContent">
          <head xml:id="i-Vapq3AZ8cX4BNQkcpzDHdq" type="h1">
            Modernisering av familjerätten för regnbågsfamiljer
          </head>
          <p xml:id="i-CVeKM5PXjKZpmtyACzH5JB">
            Även om stora framsteg har gjorts i arbetet för ett samhälle
            där alla människor oavsett sexuell läggning eller könsidentitet
            har samma rättigheter och möjligheter, så återstår det att göra
            viktiga förändringar av lagstiftningen. Det gäller även på familjerättens
            område. Bland annat är reglerna för fastställande eller erkännande
            av föräldraskap inte fullt ut anpassade till situationer där två
            personer av samma kön blir föräldrar, i Sverige eller utomlands.
            Liberalerna anser att lagstiftningen behöver moderniseras i denna
            del, vilket beskrivs närmare i vår partimotion om hbt-frågor.
          </p>
          <head xml:id="i-PTeh1tnjpzmKp2EhacL3dD" type="h1">
            Barns umgängesrätt för andra än vårdnadshavare
          </head>
          <p xml:id="i-SMsosux61rCw51N1disw3U">
            År 2006 ändrades föräldrabalken så att socialnämnden kan föra
            talan om umgängesrätt även för andra än vårdnadshavare om detta
            bedöms vara önskvärt ur barnets synpunkt. Det var en viktig markering
            av att ett barn inte bara behöver sina vårdnadshavare, utan det
            kan också finnas andra vuxna som är särskilt viktiga för barnet
            att ha kontakt med. Det kan handla om styvföräldrar/bonusföräldrar,
            far- eller morföräldrar eller andra.
          </p>
          <p xml:id="i-Kk8z9kPhAo9LYSUwbW6s56">
            Det är viktigt att umgängesfrågorna hela tiden hanteras ur barnets
            perspektiv. Lagstiftningen ska trygga barnets rätt till kontakt
            med de vuxna som är viktiga för barnet, inte vuxnas rätt att kräva
            umgänge med ett barn.
          </p>
          <p xml:id="i-MaQxmoxkAAWmuvhkvqJN9f">
            Den aktuella bestämmelsen i föräldrabalken förefaller ha använts
            ytterst sparsamt av socialnämnderna. Om lagstiftarens intentioner
            med lagstiftningen inte fått genomslag i praktiken är det allvarligt,
            och något som går ut över de barn som inte får rätt till umgänge
            med vuxna som betyder mycket för dem.
          </p>
          <p xml:id="i-W7ReQ85iCsL39aVD3TpGqA">
            Vårdnadslagstiftningen har nyligen varit föremål för en översyn
            inom ramen för 2014 års vårdnadsutredning, som redovisade sina
            förslag tidigare i år (SOU 2017:6). Vad gäller barns umgänge med
            andra än vårdnadshavarna noterar vi dock att utredningen behandlade
            dessa frågor mycket kursivt. Det är beklagligt, och behovet kvarstår
            därför av en fördjupad översyn av hur dagens regler fungerar i
            denna del.
          </p>
          <p xml:id="i-PWhByGqq4joMMeD7yHdmEw">
            Liberalerna anser att det är viktigt att de barn som behöver
            umgängesrätt också får den fastställd. Vår ståndpunkt är att föräldrabalken
            om så krävs måste förtydligas för att säkerställa barns umgängesrätt
            med andra vuxna än sina vårdnadshavare.
          </p>
          <head xml:id="i-AVGC6QcdzFbfZWXCLwgjZ4" type="h1">
            Täpp till luckorna i förbuden mot barn-, tvångs- och fullmaktsäktenskap
          </head>
          <p xml:id="i-D4vzpFYhQKHPGW8nBHk4Jk">
            Lagstiftningen mot barnäktenskap, tvångsäktenskap och fullmaktsäktenskap
            har skärpts i flera steg, och med Liberalerna som pådrivande kraft.
            Men fortfarande finns det luckor, vilket visats genom de uppmärksammade
            incidenter där lokala myndigheter vid mottagningen av asylsökande
            har placerat bortgifta barn med sina vuxna makar därför att ett
            barnäktenskap ingåtts innan paret kom till Sverige.
          </p>
          <p xml:id="i-Kgq6ueNnD1NLTgyWWV3DNV">
            Det finns också en möjlighet för svenska myndigheter att erkänna
            barnäktenskap eller tvångsäktenskap som begåtts utomlands, om
            det finns synnerliga skäl.
          </p>
          <p xml:id="i-TXDs6k23kPsSdcqpjRQyxX">
            Att barn som blivit bortgifta flyttar till Sverige får aldrig
            vara ett argument för svenska myndigheter och lagstiftare att
            kompromissa med de grundläggande principer om jämställdhet och
            individens okränkbarhet som vårt rättssystem vilar på. Av denna
            orsak vill vi att lagen ändras så att en person under 18 år inte
            ska kunna räknas som gift enligt svensk rätt, inte ens om personen
            blev bortgift innan någon av makarna hade anknytning till Sverige.
            Lagen bör även skärpas vad gäller dagens möjlighet att i synnerliga
            fall erkänna tvångsäktenskap eller fullmaktsäktenskap.
          </p>
          <p xml:id="i-WTCuyvALTg1BTBfMwLsDzR">
            Vi vill vidare att stämpling eller försök till vilseledande till
            tvångsäktenskapsresa ska kriminaliseras. Denna bestämmelse skulle
            på grund av bevissvårigheter sannolikt sällan kunna användas i
            domstol, men det skulle ge en viktig preventiv signal till den
            som överväger att t.ex. försöka lura sitt barn att följa med utomlands
            för att där genomföra en vigsel.
          </p>
          <p xml:id="i-FXQrf23zvkficV9A48PzSH">
            Det behövs även en haverikommission som granskar svenska myndigheters
            agerande gentemot barn som kommit till Sverige och varit bortgifta
            i utlandet. Att svenska myndigheter har bidragit till att upprätthålla
            barnäktenskap behöver granskas och nödvändiga lärdomar dras.
          </p>
          <p xml:id="i-VanWiWrSZyPSM4aWBLRgSs">
            Med anledning av tidigare motionsyrkanden från Liberalerna har
            riksdagen nyligen gjort ett tillkännagivande i denna fråga, och
            för närvarande pågår ett utredningsarbete för att skärpa förbuden
            mot erkännande av barn-, tvångs- och fullmaktsäktenskap. Liberalernas
            övergripande politik mot barn-, tvångs- och fullmaktsäktenskap
            redovisas närmare i vår motion om åtgärder mot hedersrelaterat
            våld och förtryck. För våra fördjupade resonemang och formella
            yrkanden hänvisas därför till den motionen.
          </p>
          <head xml:id="i-4UiKK4G6sxVRDGeRUDqp3k" type="h1">
            Polygama äktenskap som ingåtts utomlands
          </head>
          <p xml:id="i-JxJmB91FWz4z4cfU8Qjnkj">
            Enligt svensk lag är det inte tillåtet att ingå äktenskap med
            mer än en person i taget. Ändå är så många som cirka 300 personer
            registrerade i folkbokföringen som gifta med mer än en person.
            I vissa fall beror det på brister i folkbokföringen, t.ex. när
            en person flyttat till Sverige och varit gift tidigare men inte
            kan visa dokument som styrker att äktenskapet är upplöst eller
            att den tidigare maken är avliden, men i många fall handlar det
            om att en man har gift sig utomlands med flera kvinnor.
          </p>
          <p xml:id="i-SLFLKntBvK8rjWVURjJ4hS">
            I ett antal länder är det tillåtet för en man att ta sig flera
            hustrur. Detta har sitt ursprung i starkt patriarkaliska traditioner
            där mannens överordning tas för självklar. Att en kvinna skulle
            kunna gifta sig med flera män är i dessa länder uteslutet. Den
            polygami som förekommer i dag handlar om manlig polygyni, det
            vill säga att en man har rätt att gifta sig med flera kvinnor.
            Kvinnlig polyandri – alltså att en kvinna gifter sig med flera
            män – är inte tillåtet i något land i världen, och inte heller
            samkönad polygami.
          </p>
          <p xml:id="i-VFtHiuhuMFnqkmBMdUwDVu">
            Att en man har flera hustrur beskrivs ofta som månggifte, men
            strängt taget är det ordet missvisande eftersom det inte handlar
            om en grupp personer som är gifta med varandra. Den reellt existerande
            polygami eller rättare sagt polygyni som förekommer i patriarkalt
            styrda länder går ut på att mannen har flera hustrur, men hustrurna
            har däremot inga inbördes äktenskapsband.
          </p>
          <p xml:id="i-BNf5WkLkdSt9FPhju6KPPH">
            Maktrelationen i det reellt existerande polygama äktenskapet
            är djupt ojämlik vad gäller juridiska aspekter såsom inbördes
            arvsrätt och försörjningsansvar. Exempelvis vid arv – givet att
            inbördes arvsrätt gäller – uppstår den asymmetriska situationen
            att mannens kvarlåtenskap ska fördelas jämlikt eller ojämlikt
            mellan flera hustrur, medan mannen själv ärver hela kvarlåtenskapen
            efter var och en av sina hustrur.
          </p>
          <p xml:id="i-HAWxLnY9ekBzqazaBKDFr5">
            I lagen om vissa internationella rättsförhållanden rörande äktenskap
            och förmynderskap finns bestämmelser om under vilka förutsättningar
            ett äktenskap som ingåtts utomlands ska erkännas som giltigt i
            Sverige. I den lagen finns också den generellt gällande begränsningen
            vid tillämpning av utländsk lag, svensk ordre public. Det innebär
            att en bestämmelse i främmande lag eller ett beslut som meddelats
            av en myndighet i ett främmande land inte får tillämpas om det
            skulle vara uppenbart oförenligt med grunderna för den svenska
            rättsordningen.
          </p>
          <p xml:id="i-LbqsUtxFGffPXZQ5BVnVph">
            Ända sedan giftermålsbalken infördes 1921 under liberalen Nils
            Edéns ministär har det varit en grundpelare för svensk äktenskapslagstiftning
            att makarna är inbördes likställda och har samma inbördes rättigheter
            och skyldigheter. Detta är också centralt för jämställdheten.
            Polygama äktenskap som ingåtts utomlands enligt patriarkala rättsordningar
            är oförenliga med denna princip. Liberalernas syn är därför att
            ett utomlands ingånget polygamt äktenskap inte ska erkännas som
            ett giltigt äktenskap enligt svensk lag.
          </p>
          <p xml:id="i-BAGtGeVveQZv9SUU3Wakjo">
            Svensk lagstiftning skiljer sig från vad som gäller i flertalet
            europeiska länder på det sätt att ett äktenskap ingånget i strid
            mot förbudet mot tvegifte ändå får rättsverkningar som ett giltigt
            äktenskap. Tills något av äktenskapen har blivit upplöst består
            alltså två eller fler äktenskap. Sverige hade tidigare ett system
            med återgång av äktenskap, dvs. annullering, som tagits bort.
            Ett sådant system borde återinföras.
          </p>
          <p xml:id="i-KTu1gaPaTQ2w3UApBXYoGB">
            Den franska lagstiftningen på området, som bygger på denna modell,
            bör särskilt studeras. Den franska modellen innebär att månggiften
            aldrig formellt erkänns och inte får direkta formella rättsverkningar.
            Behovet av rättsligt skydd för den person som utomlands ingått
            ett enligt svensk lag ogiltigt äktenskap hanteras i Frankrike
            utan att äktenskapet som sådant erkänns.
          </p>
          <head xml:id="i-69AmyBRZshUe1djf6DpD7S" type="h1">
            Gör föräktenskaplig egendom, arv och gåva till enskild egendom
          </head>
          <p xml:id="i-KBUJ43BeyXdgeMDQVJ1rMV">
            I princip gäller att vardera maken äger sin egendom och att all
            egendom vid en bodelning på grund av äktenskapsskillnad ska delas
            lika. Undantag härifrån är endast sådan egendom, som genom äktenskapsförord
            eller genom föreskrifter i testamente eller gåvobrev gjorts till
            enskild egendom. I Norge gäller att sådan egendom, som makarna
            innehade vid äktenskapets ingående samt egendom som erhållits
            genom arv eller gåvor, ska undantas vid bodelning på grund av
            äktenskapsskillnad, såvida inte makarna träffat annan överenskommelse
            genom äktenskapsförord.
          </p>
          <p xml:id="i-NYQBW8NfRtLQUunRrxXsFG">
            Nästan hälften av alla äktenskap slutar med skilsmässa. En följd
            av detta är att antalet omgiften ökar. Då har makarna ofta mera
            egendom vid äktenskapets ingående än vad som var fallet vid ingåendet
            av det första äktenskapet.
          </p>
          <p xml:id="i-Cske9S9PaCQiPGU43XkkN3">
            Frågan om maken har erhållit något arv före skilsmässan beror
            på omständigheter som ingen råder över, och att vid bodelning
            vidhålla en strikt hälftendelning kan därför i många fall få helt
            stötande resultat. Lagen bör därför ses över så att föräktenskaplig
            egendom och vad som erhållits i arv och gåva ska vara enskild
            egendom såvida inte makarna genom äktenskapsförord avtalat annat.
          </p>
          <p xml:id="i-FKCx93Y5BiAH6CnUTte3D8">
            När civilutskottet i betänkande 2016/17:CU10 behandlade ett liknande
            motionsyrkande från Liberalerna avstyrktes förslaget med hänvisning
            till den pågående utredningen om EU-bodelning (dir. 2016:74).
            Detta är dock en felsyn. Uppdraget till denna utredning är avgränsat
            till att ta fram förslag till de författningsändringar som behövs
            med anledning av två nya EU-förordningar med internationellt privat-
            och processrättsliga regler om makars och registrerade partners
            förmögenhetsförhållanden. Dessa förordningar tar alltså i sin
            tur sikte på sådana specifika frågor som har gränsöverskridande
            följder, och har ingen som helst koppling till frågan om de rent
            inhemska reglerna om vad som ska räknas som giftorättsgods vid
            bodelning. Liberalerna vidhåller alltså att ett lagstiftningsarbete
            i denna fråga bör påbörjas.
          </p>
          <head xml:id="i-9caphV6rZ537BQMS1tDrJW" type="h1">
            Frivilligt testamentsregister
          </head>
          <p xml:id="i-RCmewmVSh8PjYACGYGpzjN">
            Enligt svensk lag ska ett testamente, för att vara giltigt, vara
            skriftligt samt bevittnat av två personer som inte är jäviga.
            Det är alltid det senast upprättade testamentet som är giltigt.
          </p>
          <p xml:id="i-8SbbDsvH7jWpwHzqSj7tnB">
            Däremot behöver testamenten inte registreras hos någon offentlig
            myndighet. Kammarkollegiet har påtalat att ett antal testamenten
            inte återfinns, och det förekommer situationer där ett testamente
            inte går att spåra därför att testatorn före sin bortgång inte
            berättat var det deponerats. Detta leder till rättsförluster för
            de tilltänkta arvtagarna, men också för testatorn vars sista vilja
            därigenom inte följs.
          </p>
          <p xml:id="i-Fh1E35SJmbScSQMHS5WfTF">
            Liberalerna anser att det behöver inrättas ett frivilligt offentligt
            testamentsregister. Det skulle säkerställa att testamenten kan
            återfinnas och läggas till grund för bouppteckning, boutredning
            och arvskifte. Ett frivilligt offentligt testamentsregister har
            motsvarigheter i andra länder och skulle sannolikt för många människor
            innebära en ökad trygghet. Det är viktigt att registret är frivilligt,
            eftersom en regel om obligatorisk registrering annars skulle leda
            till att många testamenten skulle bli ogiltiga i onödan.
          </p>
          <p xml:id="i-TW7Qxe4J3m1CjP5A8PYFbH">
            Den 13 april 2016 meddelade justitieministern i ett svar på en
            skriftlig fråga att han avsåg att ta initiativ till att frågan
            om testamentsregister på nytt övervägs inom Justitiedepartementet.
            Några konkreta åtgärder har därefter inte redovisats. Liberalerna
            upprepar därför sitt förslag om att ett frivilligt testamentsregister
            måste utredas.
          </p>
          <head xml:id="i-8Kf8ta9Y2f6wzPWAtZ7s99" type="h1">
            Framtidsfullmakter
          </head>
          <p xml:id="i-MzrTpKmGrrGYLaDiLnJcWY">
            Den 1 juli 2017 infördes lagstiftning om framtidsfullmakter,
            något som Liberalerna länge verkat för. En framtidsfullmakt innebär
            att en enskild individ kan välja en person att företräda honom
            eller henne, om han eller hon senare i livet blir beslutsoförmögen.
          </p>
          <p xml:id="i-WMFkGHkdT6j7v4XdJmwx4b">
            För oss liberaler är detta en fråga om att stärka den enskildes
            självbestämmande över sin egen framtid. Genom framtidsfullmakter
            får den enskilde större makt att planera och behålla kontrollen
            över viktiga angelägenheter.
          </p>
          <p xml:id="i-7GaE84o9F2avXsPpEhPnzj">
            Även om ny lagstiftning är på plats finns det dock många olösta
            frågor. En sak som särskilt bör uppmärksammas är att den nya lagen
            inte ger möjlighet till framtidsfullmakter för åtgärder inom hälso-
            och sjukvård eller tandvård. Detta ställer till problem inte minst
            när en patient är i livets slutskede. Redan i utredningen Förmyndare
            och ställföreträdare för vuxna (SOU 2004:112) föreslogs att Sverige
            skulle införa s.k. livsslutsdirektiv, som i likhet med framtidsfullmakter
            ger möjlighet för den enskilde att på förhand uttrycka sin vilja
            om vad som ska hända i vissa situationer. Detta finns i Danmark
            och skulle ge ökat självbestämmande från patientens sida gällande
            åtgärder i livets slutskede, t.ex. i vilka lägen patienten uttryckt
            en tidigare önskan om att få avstå från eller avbryta livsuppehållande
            behandling.
          </p>
          <p xml:id="i-XZvBjBCvgu8iphhiVdJVhU">
            Utredningen om beslutsoförmögna personers ställning i vård, omsorg
            och forskning redovisade i sitt betänkande (SOU 2015:80) ett färdigt
            lagförslag som möjliggör för en framtidsfullmäktig att företräda
            den enskilde gentemot hälso- och sjukvården när denne inte längre
            har förmåga att själv ta ställning. En sådan bestämmelse skulle
            öka den enskildes självbestämmande inom hälso- och sjukvård och
            forskning.
          </p>
          <p xml:id="i-KQeM5DRZti4SKr9mVwviVi">
            Att hälso- och sjukvård samt tandvård utesluts från lagen innebär
            dessutom gränsdragningsproblem, vilket också påpekades av remissinstanserna
            under lagstiftningsprocessen. Exempelvis Socialstyrelsen efterlyste
            i sitt svar ett förtydligande om vilken hälso- och sjukvård som
            undantas och pekar på praktiska problem när den enskilde får både
            kommunal hälso- och sjukvård och stöd från socialtjänsten.
          </p>
          <p xml:id="i-R45JYHrPKT7NhvWCHnzg4j">
            Liberalerna anser att regeringen bör ta initiativ till förtydligande
            riktlinjer gällande gränsdragningen mellan omsorg och hälso- och
            sjukvård vad gäller framtidsfullmakter. Vidare behöver regeringen
            återkomma med lagförslag för hur framtidsfullmakter ska kunna
            användas även gällande hälso- och sjukvård samt tandvård, med
            beaktande av dessa frågors särskilda karaktär (såsom förhållandet
            till de grundläggande fri- och rättigheterna i regeringsformen,
            bl.a. vad gäller skyddet mot påtvingat kroppsligt ingrepp).
          </p>
          <p xml:id="i-5rFB1sCjrfqt3aUmhay9mR">
            Framtidsfullmakter ska enligt vår mening kunna registreras digitalt
            i ett nationellt register. Liberalerna anser att även framtidsfullmakter
            som upprättas på papper ska kunna lämnas in till detta register.
            När det i nästa steg införs möjlighet till framtidsfullmakter
            som omfattar åtgärder inom hälso- och sjukvård samt tandvård anser
            vi, av hänsyn till den enskildes rättssäkerhet, att sådana fullmakter
            måste ges in till det nationella registret för att vara giltiga.
            Av motsvarande rättssäkerhetsskäl ska framtidsfullmakter inte
            kunna äga giltighet för åtgärder inom hälso- och sjukvård eller
            tandvård utan föregående myndighetsbeslut om att framtidsfullmakten
            trätt i kraft. Den danska lagstiftningen på området kan tjäna
            till förebild för en framtida reglering.
          </p>
          <p xml:id="i-Vn1L2jSAt6vY5AZkMZtAvQ">
            Den nya lagstiftningen ger fullmaktshavaren befogenhet att ge
            gåvor på ett sätt som kan komma att missbrukas. Den enda begränsning
            som finns är att gåvornas storlek inte får stå i missförhållande
            till fullmaktsgivarens ekonomiska villkor. Om fullmaktsgivaren
            har en betydande förmögenhet ger därmed lagstiftningen utrymme
            till gåvor på stora belopp. Vidare innehåller inte lagtexten några
            begränsningar för fullmaktshavarens rätt att avgöra till vilka
            som gåvor ska ges.
          </p>
          <p xml:id="i-KzqAjzY5odG1idM8ec2gZp">
            Liberalerna anser inte att detta ger ett tillräckligt skydd för
            den enskildes äganderätt. Lagtexten bör kompletteras så att det
            tydligt framgår att fullmaktshavarens rätt att lämna gåvor, i
            den mån detta inte regleras i fullmakten, ska avgränsas till personliga
            presenter av mindre värde. Skatteverkets gränsvärden för skattefrihet
            vid gåvor till anställd skulle kunna tjäna som vägledning. Dessa
            gränsvärden ger också utrymme för dyrare gåvor vid större bemärkelsedagar,
            till exempel 50-årsdagar och liknande.
          </p>
          <p xml:id="i-PQbf1hDiuC2BMTfik7S7XK">
            Vi stödjer lagregeln att endast fysiska personer ska få utses
            till fullmaktshavare. Däremot anser vi att det måste finnas möjlighet
            för fullmaktshavare att tillfälligt anlita kvalificerad hjälp
            för att fullgöra sitt uppdrag. Det kan till exempel handla om
            att fullmaktshavaren ska bevaka fullmaktsgivarens intressen i
            särskilt komplicerade ekonomiska eller juridiska angelägenheter,
            och måste ta experthjälp för detta. På samma sätt som enskilda
            kan utse juridisk person att tillfälligt agera ställföreträdare
            i en särskild ekonomisk eller juridisk angelägenhet, så bör det
            även finnas möjlighet för fullmaktshavare att utse juridisk person
            som tillfällig ställföreträdare i särskild angelägenhet. Ställföreträdarskapet
            ska inte kunna avse åtgärder inom hälso- och sjukvård eller tandvård,
            utan ska avgränsas till viss ekonomisk eller juridisk angelägenhet
            och vara tillfälligt. Detta skulle stärka fullmaktshavarens möjlighet
            att tillvarata fullmaktsgivarens intressen, och ökar därför den
            enskildes makt att planera för framtiden genom att upprätta en
            framtidsfullmakt.
          </p>
          <head xml:id="i-6Wsu7MWQDCCLXK6MPKknie" type="h1">
            Heltäckande översyn av överförmyndar-, godemans- och förvaltarsystemet
          </head>
          <p xml:id="i-KCkzTYKygjGExJNJ4nimEb">
            Liberalerna anser att tiden är mogen för en total översyn av
            systemet med kommunala överförmyndare och gode män och förvaltare.
            Under en följd av år har det med jämna mellanrum uppdagats brister
            i tillsynen av hur gode män och förvaltare sköter sina uppdrag.
            Det kan även ifrågasättas om strukturen för granskning av gode
            män och förvaltarna innan de förordnas, och för att upphäva deras
            förordnanden om de i efterhand visar sig olämpliga för sitt uppdrag,
            fungerar tillräckligt väl.
          </p>
          <p xml:id="i-T9CHUAXyax3uPMp6F97Umk">
            På senare år har det gjorts skärpningar, bland annat av reglerna
            kring den tillsyn över överförmyndarna som länsstyrelserna har
            att utföra. Det har också införts en bestämmelse om att överförmyndaren
            ska erbjuda gode män och förvaltare utbildning.
          </p>
          <p xml:id="i-4bfVp6LkYhZ56GFusP92az">
            Personer som inte kan sköta sina angelägenheter har rätt till
            ett väl fungerande och rättssäkert system. De reformer som gjorts
            har inte varit tillräckliga. Det regeringsuppdrag som sommaren
            2016 gavs till sju länsstyrelser om att förbättra tillsynen och
            stödet till gode män och överförmyndare är i och för sig positivt,
            men det handlar dock enbart om en avgränsad del av systemet.
          </p>
          <p xml:id="i-M94rAKYRRTGCNRAHCGoMxB">
            I dag är det alltför stora skillnader mellan olika kommuner i
            handläggningen av godemans- och förvaltarärenden. Det handlar
            om rutiner och ambitioner vid lämplighetsprövning och uppföljning,
            men också om vilka kriterier som används vid bedömningen. Exempelvis
            har det i Göteborgs kommun införts en lokal bestämmelse om att
            ingen som fyllt 70 år kan få ett nytt uppdrag som god man. Detta
            är ett uttryck för godtycklig ålderism, och blir också något som
            högst konkret drabbar många som i och för sig skulle vara lämpliga
            som gode män för exempelvis en nära familjemedlem.
          </p>
          <p xml:id="i-D6PrfRKuECuf9RRK6DRjrf">
            Behovet av en översyn har blivit än mer uppenbart i och med den
            stora tillströmningen av ensamkommande barn och ungdomar. Ensamkommande
            får skyndsamt en god man utsedd, medan det först långt senare
            i asylprocessen utses en särskilt förordnad vårdnadshavare. Detta
            leder till att många ensamkommande under lång tid saknar någon
            vuxen som tar på sig en föräldraroll i föräldrarnas frånvaro.
            Rollen som god man är avgränsad till att bevaka barnets intressen
            i främst juridiska och ekonomiska frågor. Frågan är om det inte
            borde finnas en särskild form av utökat godmanskap eller interimistiskt
            vårdnadshavarskap för barn och ungdomar i denna situation.
          </p>
          <p xml:id="i-BMJEiCz6HnMUkUsVAbgtbw">
            Liberalerna anser sammanfattningsvis att en heltäckande utredning
            om systemet med kommunala överförmyndare och huvudsakligen ideellt
            arbetande gode män och förvaltare bör genomföras. En sådan utredning
            bör ha mandat såväl att pröva tänkbara åtgärder för att öka rättssäkerheten
            och enhetligheten i dagens system som att överväga för- och nackdelar
            med ett annat system. Några tänkbara alternativ som bör prövas
            är till exempel att överförmyndarfunktionen flyttas till länsstyrelserna
            och skärpta regler på att gode män och förvaltare ska genomgå
            utbildning.
          </p>
          <p xml:id="i-DtmWimxCnRpYFznVAZawo8">
            I samband med behandlingen av motionsyrkanden från Liberalerna
            och andra partier tillkännagav riksdagen våren 2017 att regeringen
            snarast bör ta initiativ till en uppföljning av hur lagstiftningen
            på området fungerar, och i det sammanhanget även överväga andra
            förbättringar av systemet med gode män och förvaltare. Förslag
            som bör övervägas är bl.a. utbildningen för gode män och förvaltare,
            ett offentligt ställföreträdarregister, ett nationellt blankettsystem
            och ett system för enhetlig redovisning.
          </p>
          <p xml:id="i-BE6DwRNA6D9vPBomEDa9Hf">
            Liberalerna anser att en sådan översyn brådskar och att den utredning
            som studerar frågan bör ha ett brett mandat att pröva även genomgripande
            reformer av dagens ordning. Eftersom riksdagen nyligen har gjort
            sitt tillkännagivande avstår vi från att denna gång lägga ett
            formellt yrkande, men vi förväntar oss att regeringen agerar skyndsamt
            för att verkställa riksdagens beslut.
          </p>
          <head xml:id="i-59G5V4GmU9snec3sZCKSgN" type="h1">
            Elektronisk signatur av familjerättsliga dokument
          </head>
          <p xml:id="i-A1UfR8DPVDUrkMr4twCMFH">
            I många familjerättsliga sammanhang är det fortfarande inte möjligt
            att upprätta handlingar, ge in ansökningar eller signera myndighetsdokument
            elektroniskt. Det är helt otillfredsställande att ett föråldrat
            regelverk gör att digitaliseringens möjligheter inte tas tillvara
            fullt ut. Digital registrering är snabbare, billigare och miljövänligare
            och ökar säkerheten i handläggningen.
          </p>
          <p xml:id="i-Y4vSEUbAB5K7CPojs15tGN">
            Liberalerna anser att det är självklart att ansökan om hindersprövning,
            registrering av äktenskapsförord, ingivande av faderskapsbekräftelse
            eller framtidsfullmakt och alla andra liknande familjerättsliga
            dokument som huvudregel ska göras elektroniskt. Vad gäller de
            dokument som kräver bevittning behövs särskilda lösningar för
            att säkerställa en fullgod elektronisk bevittning, men det torde
            vara fullt möjligt att hitta rättssäkra tekniska lösningar för
            detta. Den registrering av testamenten i ett frivilligt testamentsregister
            som förespråkas på annat håll i denna motion ska givetvis kunna
            ske elektroniskt.
          </p>
          <p xml:id="i-P7JxxESsELV8imL6J9BboD">
            Även i fortsättningen ska det i alla sammanhang vara möjligt
            att upprätta dokument och göra ansökningar på papper. Det är dock
            viktigt att lagstiftaren markerar att digitalt är huvudregeln
            och att myndigheterna bör inrikta sitt arbete på att möjliggöra
            detta. Regeringen bör även göra en genomgripande översyn för att
            säkerställa att det familjerättsliga regelverket är anpassat till
            digitala lösningar.
          </p>
        </div>
        <div xml:id="i-NipkYZotKijcWD7z9eFhJy" type="signatureBlock">
          <list xml:id="i-HHgmnbkNvLCzBjgC2aF4oL">
            <item xml:id="i-XXHxRLQCbCBtHz47BPbNNy" type="signature">
              Robert Hannah (L)
            </item>
            <item xml:id="i-FkBR8vLFjJgHfFzLukCWaw" type="signature">
              Christer Nylander (L)
            </item>
            <item xml:id="i-PsMx19v2e5aWR97UNYEk5i" type="signature">
              Tina Acketoft (L)
            </item>
            <item xml:id="i-2ngupuUcqhvY18VmBiMdus" type="signature">
              Emma Carlsson Löfdahl (L)
            </item>
            <item xml:id="i-EUWSaCWAWLQ6LVmt9eaCZK" type="signature">
              Mats Persson (L)
            </item>
            <item xml:id="i-DHZ2i2DNt1WzZeT82ru7aC" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
