<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03923">
  <teiHeader>
    <fileDesc>
      <titleStmt>
        <title>med anledning av prop. 2017/18:23 Skärpt exportkontroll av krigsmateriel</title>
        <author corresp="i-42mC5GTVNHcPV5LNMmxmrj">av Carl Schlyter m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3923 av Carl Schlyter m.fl. (MP)</title>
          <idno type="rdwebb">H5023923</idno>
          <rs type="number">3923</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023923/text</ref>
          <ref type="dokument_url_html">http://data.riksdagen.se/dokument/H5023923</ref>
          <ref type="dokumentstatus_url_xml">http://data.riksdagen.se/dokumentstatus/H5023923</ref>
          <ref type="docx">http://data.riksdagen.se/fil/AE090FB8-ACC0-4EA5-B0F4-3F49B3B85B69</ref>
          <ref type="pdf">http://data.riksdagen.se/fil/3CEBC25C-AE8A-491C-935D-6677EE1D7B4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5r2UmrVm46xH1dYeBjsoNU" type="basedOn"/>
        <correspContext corresp="i-5r2UmrVm46xH1dYeBjsoNU">
          <ref>Proposition 2017/18:23</ref>
        </correspContext>
        <correspAction xml:id="i-4W9XnYMZ1CNcSRSqCVyaqs" type="signed"/>
        <correspContext corresp="i-4W9XnYMZ1CNcSRSqCVyaqs">
          <note type="signatory" corresp="i-42mC5GTVNHcPV5LNMmxmrj"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-V9NSJLwD3MvnE3VBxQMFLm" type="submitted">
          <date when="2017-11-08"/>
          <time when="16:32:57"/>
        </correspAction>
        <correspAction xml:id="i-EjKWaXLT9HWQoK56vLXNit" type="reviewed">
          <date when="2017-11-09"/>
          <time when="15:00:58"/>
        </correspAction>
        <correspAction xml:id="i-QjTPypei7Sv9axTw4cnyJf" type="dismissed">
          <date when="2017-11-10"/>
        </correspAction>
        <correspAction xml:id="i-CLYTMbfUa5wM4PdQ3hsAAg" type="referred">
          <date when="2017-11-14"/>
        </correspAction>
        <correspAction xml:id="i-VfRJX5fbBPoLY9XrVkbham" type="assigned">
          <date when="2018-02-28"/>
          <time when="16:40:45"/>
        </correspAction>
        <correspContext corresp="i-VfRJX5fbBPoLY9XrVkbham">
          <ref type="assignedTo">Utrikesutskottet</ref>
        </correspContext>
        <correspAction xml:id="i-XGfYgUULnB5cEV57QZrgrV" type="behandlas_i"/>
        <correspContext corresp="i-XGfYgUULnB5cEV57QZrgrV">
          <ref type="uppgift">2017/18:UU9</ref>
          <ref type="ref_dok_id">H501UU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU9</ref>
          <ref type="ref_dok_titel">Skärpt exportkontroll av krigsmateriel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Pw4tpdZG9NRGCcXRf2uuBS" type="motHeader">
        <div xml:id="i-U2NZCQbW1mQV33onRPikAc" type="motTitle">
          Motion till riksdagen 2017/18:3923 av Carl Schlyter m.fl. (MP)
          med anledning av prop. 2017/18:23 Skärpt exportkontroll av krigsmateriel
        </div>
      </div>
      <div xml:id="i-GFusrnpxscn8Y5xLodJwjw" type="motBody">
        <div xml:id="i-QNyEgQiLgopcR3NfY8WQk3" type="motProposal" subtype="förslag">
          <head xml:id="i-XSnH1xq4LJxKHsUtLUqhVh">
            Förslag till riksdagsbeslut
          </head>
          <list xml:id="i-GpkZ4XhJDRzycZgELvvmKF">
            <item xml:id="i-QUYGeDUzomGrvTefZXHmW2" sortKey="Yrkande 1">
              Riksdagen antar regeringens förslag med den ändringen att det
              i 1 § lagen (1992:1300) om krigsmateriel införs tre ytterligare
              stycken med den lydelse som framgår av bilaga 1.
            </item>
          </list>
        </div>
        <div xml:id="i-YbNkRV3mtfiMt9q5vh3R7A" type="motContent">
          <head xml:id="i-C6CVVsRYAJV9tLRhujkyaP" type="h1">
            Motivering
          </head>
          <p xml:id="i-9rXpwhbBuj2cAKRB6s1vu1">
            Sveriges säkerhetspolitiska intressen står inte i motsats till
            mänskliga rättigheter. Tvärtom. En politik för långsiktig säkerhet
            kräver i själva verket att vi inte i praktisk handling undergräver
            de rättigheter vi förpliktar oss att respektera. Det är därför
            oacceptabelt att den proposition om nya regler för vapenexport
            som regeringen presenterar inte sätter stopp för vapenexport till
            diktaturer och krigförande länder. Detsamma gäller för demokrati,
            utveckling och hållbar fred. Det finns därmed i många fall uppenbara
            säkerhetspolitiska vinster med att inte exportera krigsmateriel,
            något som både utredningen om export av krigsmateriel och propositionen
            bortser ifrån.
          </p>
          <p xml:id="i-FRf1237WpcV42hrajTaF3r">
            Mänskliga rättigheter är okränkbara, och det måste Sverige stå
            upp för inte bara i ord utan i handling, då dessa äger ett absolut
            värde som inte får kompromissas bort. Det föreslagna regelverkets
            formulering om att brister i demokrati och kränkningar av mänskliga
            rättigheter ska utgöra ”hinder” för vapenexport räcker inte. Förbudet
            måste vara absolut. Inga avvägningar gentemot andra intressen
            kan göras om Sveriges politik vad gäller främjande av demokrati
            och mänskliga rättigheter ska vara trovärdig.
          </p>
          <p xml:id="i-69MriMbJh2VqUGbLE45TiL">
            Regeringen föreslår en ändring i riktlinjerna från “grova och
            omfattande kränkningar” till “allvarliga och omfattande kränkningar”
            (s. 48).
          </p>
          <p xml:id="i-MWyLFNb5pHz8KYvic9bq44">
            Tyvärr är ändringen fortfarande otillräcklig för att hantera
            det problem som tillståndsprövningen haft under många år, nämligen
            att mänskliga rättigheter i mottagarlandet kompromissas bort i
            helhetsbedömningen då de ställs mot svenska försvars- och säkerhetspolitiska
            intressen.
          </p>
          <p xml:id="i-La6GJwRxtD7ZkcBjEvfH8d">
            ISP har i sitt remissvar på KEX-utredningen konstaterat att myndigheten
            inte ser att förändringen kommer att ha några praktiska konsekvenser
            för deras bedömningar.
          </p>
          <p xml:id="i-Bndss2Zg9PSr7HG1B2eMWz">
            En formulering som sätter gränsen vid ”allvarliga och/eller omfattande
            kränkningar av mänskliga rättigheter” skulle öka möjligheten för
            att respekt för mänskliga rättigheter säkerställs.
          </p>
          <p xml:id="i-UbvZE1BanYtSt7uTkhDjEg">
            Detta skulle minska glappet mellan krigsmaterielexportpolitiken
            och den utrikespolitik som Sverige driver på andra områden.
          </p>
          <p xml:id="i-JaKyRgzthvPrdDZRQ8nn3D">
            Detsamma gäller för vår politik för global utveckling som beslutades
            av riksdagen 2003. Den kräver att all politik ska vara förenlig
            med stärkande av mänskliga rättigheter och fattigdomsbekämpning.
            Då går det inte att använda sig av begrepp som ”helhetsbedömningar”
            som förevändning för att rättfärdiga vapenexport till diktaturer.
          </p>
          <p xml:id="i-98JoTHhVWZ2DEFuf1xCyXE">
            Sveriges intressen sammanfaller inte med vapenindustrins. Lagstiftningen
            måste skärpas så att kryphålen som medger export till diktaturer
            och förtryckare täpps till. Även regeringens myndigheter påtalar
            problemet med vapenexport i Sidas skrivelse Återrapportering enligt
            regleringsbrev om biståndets och Sidas roll i Politik för Global
            Utveckling (Sida 2015). Där lyfts vapenexporten som ett särskilt
            säkerhetshot: ”Det finns olika målkonflikter relaterade till handel
            med länder som inte är demokratiska och brister i respekten för
            mänskliga rättigheter. Särskilt tydlig är frågan om svensk krigsmaterielexport,
            där vapen som hamnar i orätta händer kan utnyttjas för att understödja
            konflikter och väpnat våld.”
          </p>
          <p xml:id="i-NukQRHj5oam1czxTVAAVNx">
            Faktum är att språkbruket i propositionen kring politiken för
            global utveckling innebär en urholkning av riksdagens beslut.
            I propositionen står det att det ska vara en ”lämplig avvägning
            mellan olika försvars-, säkerhets- och utrikespolitiska intressen
            i det enskilda ärendet, inbegripet de intressen som finns för
            en hållbar utveckling i mottagarlandet. [...] I stället bör det
            inom ramen för en helhetsbedömning beaktas om den tilltänkta exporten
            allvarligt motverkar en rättvis och hållbar utveckling i den mottagande
            staten”.
          </p>
          <p xml:id="i-LdcDGk1GWVhRVimh4sbf4i">
            Detta står i stark kontrast till vad riksdagen tidigare beslutat
            kring PGU. I utrikesutskottets utlåtande Sveriges politik för
            global utveckling (2003/04:UU3) sammanfattas att ”politiken skall
            präglas av ett rättighetsperspektiv, vilket innebär att människors
            rättigheter skall utgöra grund för de åtgärder som vidtas för
            en rättvis och hållbar utveckling. Demokrati, jämställdhet och
            barnets rättigheter lyfts särskilt fram. Vidare skall politiken
            också präglas av de fattigas perspektiv, vilket innebär att fattiga
            människors behov, intressen och förutsättningar skall vara utgångspunkt
            i strävandena mot en rättvis och hållbar utveckling”. I PGU-besluten
            talades det om konsekvensanalyser utifrån rättighets- och fattigdomsperspektiven.
            Inte en ”lämplig avvägning” mellan olika svenska intressen.
          </p>
          <p xml:id="i-6XEUjdkvu4sZt7iH8YB7tb">
            En feministisk utrikespolitik värd namnet kan inte heller tillåta
            vapenexport till länder som systematiskt förtrycker och diskriminerar
            kvinnor.
          </p>
          <p xml:id="i-4SwKpSu2KkPZXrb4FPYvh9">
            I regeringens proposition sägs att mänskliga rättigheter ska
            få en större betydelse vid tillståndsgivning. Propositionen ger
            exempel på vad allvarliga kränkningar av mänskliga rättigheter
            kan vara. Men i den listan på allvarliga övergrepp saknas ett
            genderperspektiv. Den svenska vapenexporten t.ex. till Brunei,
            Förenade Arabemiraten, Oman, Pakistan, Qatar och Saudiarabien,
            går helt emot den feministiska utrikespolitiken då dessa länder
            systematiskt kränker mänskliga rättigheter, i synnerhet kvinnors
            och flickors rättigheter. Strukturell diskriminering av kvinnor
            gör att vapenexporten drabbar kvinnor extra hårt – både direkt
            och genom att exporten legitimerar stater som systematiskt kränker
            mänskliga rättigheter, i synnerhet kvinnors rättigheter.
          </p>
          <p xml:id="i-GBHvJ4esSBBMNGt1rKipjG">
            I både FN:s och Europarådets uppräkningar över allvarliga kränkningar
            av mänskliga rättigheter listas flera kränkningar som särskilt
            drabbar kvinnor, t.ex. omfattande sexuellt våld, sexuellt slaveri
            eller kidnappningar för trafficking som utförs av statliga aktörer
            eller sanktioneras genom straffrihet.
          </p>
          <p xml:id="i-LRMP49v4uYrtE9iqFqnUvB">
            Den feministiska utrikespolitiken har gett Sverige ett internationellt
            anseende, bl.a. i FN. Sverige har tagit en rad internationella
            initiativ som bl.a. har bidragit till att öka antalet kvinnor
            som deltar i fredsprocesser.
          </p>
          <p xml:id="i-8SLaaJdwRYn7t4MrMw2Bn3">
            Vad gäller vapenexporten förloras det feministiska perspektivet,
            och andra intressen tillåts stå över mänskliga rättigheter. Eftersom
            lagförslaget saknar en genusanalys riskerar förbrytelser mot kvinnor
            och andra diskriminerade grupper att förbises helt när exporttillstånd
            ges.
          </p>
          <p xml:id="i-NowgnVZvy6NpS3U6d76zEu">
            Export av även icke-krigförande utrustning blir även den legitimerande
            för de regimer som bryter mot mänskliga rättigheter.
          </p>
          <p xml:id="i-aahaoHhKyG4zc92VJET3z">
            Den legitimerande effekten var en av slutsatserna i Krigsmaterielöversyns-kommitténs
            rapport men finns inte med i regeringens proposition. Gränsdragningsproblematik
            uppstår även mellan vad som är krigförande och icke-krigförande
            utrustning. Vapenexport är den högsta formen av godkännande av
            en annan stats agerande. Vapenexport är inte bara en handel med
            en vara utan en handel med makt, som skapar långtgående relationer
            och beroenden mellan köpar- och säljarstat. På samma sätt som
            vapenembargon och sanktioner kan markera globalt mot en stats
            beteende kan godkännande av vapenexport till ett land vara legitimerande.
            De materialspecifika bedömningarna innebär att krigsmateriel för
            strid är svårare att få tillstånd för att exportera medan övrig
            krigsmateriel är enklare att få tillstånd att exportera. Detta
            leder till att företag får tillstånd att exportera övrig krigsmateriel
            till icke-demokratier, som befinner sig i krig och systematiskt
            kränker mänskliga rättigheter. Ett aktuellt exempel är exporten
            av radar- och stridsledningssystemet Erieye/Global eye till Saudiarabien
            och Förenade Arabemiraten, två diktaturer som har en nyckelroll
            i kriget i Jemen. Därför ska förbudet för att nå sina mål vara
            heltäckande i fråga om alla former av tillståndspliktig utrustning,
            utan undantag.
          </p>
          <p xml:id="i-BAjnrXg6FfKv3mCq9WAPkk">
            Det ger också konstiga signaler till länder i instabila regioner
            om de inte får några militära fördelar för besväret att stabilisera
            en region. Ett vapenexportförbud bidrar till att ge incitament
            för länder som väljer en demokratisk och rättighetsbaserad väg.
            Alla diktaturer och förtryckare faller till slut; den kortsiktiga
            vinst en vapenexport kan ge uppvägs många gånger om av vinsten
            att de krafter som tar över efter diktaturen får en mycket positiv
            bild av Sverige som partner. Vapenexporten däremot skapar generationer
            av framtida ledare som fått sina familjer mördade av svenska vapen,
            något som utöver det mänskliga lidandet också försvagar våra internationella
            relationer och framtida exportmöjligheter.
          </p>
          <p xml:id="i-4826tPJWwAmwc7rdZHtyqE">
            Samtliga ovanstående problem skulle minska om ett tydligt förbud
            mot export till stater som har grava brister i demokratin eller
            som riskerar att begå krigsbrott skulle införas. I övrigt kan
            en tydligare politik för PGU och kvinnors rättigheter införas
            genom tillkännagivanden från utrikesutskottet i dess betänkande.
          </p>
          <head xml:id="i-NuDZxHgb6mmDXj6GcMnSrd" type="h2">
            Bilaga
          </head>
          <p xml:id="i-H95RazVsX5xaLbsoPXmFFJ">
            1 §
          </p>
          <p xml:id="i-3eujBaaYhmuP1Z69PU9Qum">
            Denna lag gäller dels materiel som är utformat för militärt bruk
            och som enligt regeringens föreskrifter utgör krigsmateriel, dels
            tekniskt stöd avseende krigsmateriel som enligt regeringens föreskrifter
            utgör tekniskt bistånd.
          </p>
          <p xml:id="i-9czVTyqhP1TRvN35MJNcmn">
            Tillstånd enligt denna lag får lämnas endast om det finns säkerhets-
            eller försvarspolitiska skäl för det och det inte strider mot
            Sveriges internationella förpliktelser eller Sveriges utrikespolitik
            i övrigt.
          </p>
          <p xml:id="i-TdFqVxdXfF3F9jWf7HYMBp">
            Tillstånd ska, förutom när de internationella förpliktelserna
            medför att tillstånd inte får lämnas, baseras på en samlad bedömning
            av de säkerhets-, försvars- och utrikespolitiska skäl som talar
            för respektive talar emot att tillstånd beviljas.
          </p>
          <p xml:id="i-W3JKezRfPx3dgdVQxCBALR">
            Vid tillståndsprövningen avseende utförsel och annan utlandssamverkan
            ska särskilt avseende fästas vid den mottagande statens demokratiska
            status, statens respekt för mänskliga fri- och rättigheter och
            den humanitära rätten, om staten befinner sig i väpnad konflikt
            eller om staten riskerar att hamna i en väpnad konflikt. Ifall
            det förekommer allvarliga och/eller omfattande kränkningar av
            mänskliga rättigheter utgör det ett ovillkorligt hinder för tillstånd
            till utförsel av krigsmateriel eller annan utlandssamverkan som
            avser krigsmateriel.
          </p>
          <p xml:id="i-8TraU7WTPMJ2fdS63rTi2F">
            Om det finns en uppenbar risk för export till part som deltar
            i krigsförbrytelser får tillstånd inte lämnas.
          </p>
        </div>
        <div xml:id="i-HDMDS6vjUH6kRc7M6RoKN6" type="motSignatures">
          <list xml:id="i-FK5Q3pQ1mdkg3QpgboP15h">
            <item xml:id="i-XoXMn8QmbRPpmtYGtooPYC">
              Carl Schlyter (MP)
            </item>
            <item xml:id="i-HGctdFxichidhs2DJ3HpGc">
              Annika Lillemets (MP)
            </item>
            <item xml:id="i-CXRp5L6EPTRTsc3qxYc7nx">
              Jabar Amin (MP)
            </item>
            <item xml:id="i-LWZ1Rpp5Aikb1gEtCgASPN">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
