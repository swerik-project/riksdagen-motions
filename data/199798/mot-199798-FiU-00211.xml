<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-FiU-00211">
  <teiHeader>
    <fileDesc>
      <titleStmt>
        <title>Den globala finans- och penningmarknaden</title>
        <author corresp="i-4wzmEstkwDoqsQwqUhMe6k i-4wzmEstkwDoqsQwqUhMe6k">av Roy Ottosson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den globala finans- och penningmarknaden</title>
          <idno type="rdwebb">GL02Fi211</idno>
          <rs type="number">Fi211</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GL02Fi211/text</ref>
          <ref type="dokument_url_html">http://data.riksdagen.se/dokument/GL02Fi211</ref>
          <ref type="dokumentstatus_url_xml">http://data.riksdagen.se/dokumentstatus/GL02Fi211</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wzmEstkwDoqsQwqUhMe6k</idno>
            <name>Roy Ottosson</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-4wzmEstkwDoqsQwqUhMe6k</idno>
            <name>Roy Ottosson </name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fi147cEfQfH8Y1avVNx5cA" type="signed"/>
        <correspContext corresp="i-Fi147cEfQfH8Y1avVNx5cA">
          <note type="signatory" corresp="i-4wzmEstkwDoqsQwqUhMe6k"/>
          <note type="signatory" corresp="i-4wzmEstkwDoqsQwqUhMe6k"/>
        </correspContext>
        <correspAction type="referral" xml:id="i-SQC4mVf9MeYq7dCpLKi9TE">
          <date when="1997-10-10"/>
        </correspAction>
        <correspAction type="dismissal" xml:id="i-3eqGbZXtcDKLxoVeHMBjdG">
          <date when="1997-10-10"/>
        </correspAction>
        <correspAction type="submission" xml:id="i-H5Mx9tnT95mU3TKHfQNugH">
          <date when="1997-10-06"/>
        </correspAction>
        <correspAction type="referral" xml:id="i-2KacmKQcYWgBBumUBWZVbT">
          <date when="1997-10-10"/>
        </correspAction>
        <correspAction type="dismissal" xml:id="i-9reabzdbctLWQJmS9xkcQw">
          <date when="1997-10-10"/>
        </correspAction>
        <correspAction type="submission" xml:id="i-HDVZgUzdyKUpkGzkf6B9QB">
          <date when="1997-10-06"/>
        </correspAction>
        <correspAction type="assigned" xml:id="i-5iFjd73LvCx7VhJb31V69w"/>
        <correspContext corresp="i-5iFjd73LvCx7VhJb31V69w">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_FI_0211/mot_199798_FI_0211-0001.pdf"/>
      <div type="motHeader" xml:id="i-Esc2tjL6ZGqyW2J3khCsjW">
        <div type="motTitle" xml:id="i-6beN9U9ta5VVQgJa7ho3Lp"/>
        <div type="motSubmissionInfo" xml:id="i-PuPLHr3qzHeAgAn8thhoKR"/>
      </div>
      <div type="motBody" xml:id="i-XEVcGHmyD2atzfgDa1Cxi6">
        <div xml:id="i-N8bygMd7aLnAfepsDkujEr">
          <p xml:id="i-GnjHQiQFNawmQLaGFjxVf1">
            1997/98 Fi211 Fi209-211
          </p>
          <p xml:id="i-BBHxEosJpPXTjfwktjhGPW">
            Motion till riksdagen 1997/98:Fi211
          </p>
          <p xml:id="i-JKdTMfJvsxjGQSXiC3gYuq">
            av Roy Ottosson (mp) Den globala finans- och penningmarknaden
          </p>
          <p xml:id="i-KkcL5AEWZjv65guPLPeea4">
            Internationaliseringen och globaliseringen av länders ekonomier
            går numera snabbt sedan kalla kriget tog slut och gränshinder
            i ökande grad tagits bort. Ökad öppenhet och frihandel har en
            kraftigt stimulerande effekt på den ekonomiska utvecklingen och
            medför nya möjligheter att lösa problem med fattigdom och orättvisor
            mellan nord och syd, sprida demokratiska styrelseskick och åstadkomma
            en miljöanpassad global förnyelse av de moderna mänskliga samhällena.
            Men allt detta möjliga goda kommer inte av sig självt. Lika lite
            som laissez-faire-politik på nationell nivå kan åstadkomma social
            rättvisa och miljöanpassning, kan den det på global nivå. Nyliberala
            idéer om total frånvaro av insyn och demokratisk kontroll av de
            nu snabbt växande globala marknaderna är inget annat än den starkes
            krav på att ostört få fortsätta att roffa åt sig. Varje marknad
            behöver spelregler för att kunna fungera på ett ekonomiskt bra
            sätt — vi måste ställa krav på insyn och information, lik- ställdhet
            mellan olika aktörer, hinder mot destruktiv spekulation och mono-
            politiska tendenser, minimikrav för att skydda människor och miljö
            mot kort- siktig överexploatering. Allt detta framstår som självklart
            på den nationella nivån, men vi glömmer lätt att denna utformning
            av väl fungerande mark- nader ofta tagit mycket lång tid att utveckla.
            Ett exempel är aktiemarknaderna som i och med aktiebolagens tillkomst
            i slutet av förra seklet blev snabbt växande marknader. Börser
            inrättades, men trots en betydande reglering kantades de första
            40 åren av dessa marknader av ständigt upprepade katastrofala
            förlopp. Spekulation i alltmer uppblåsta fiktiva värden ledde
            gång på gång till att bubblorna sprack med åtföljande nedgång,
            förluster, konkurser och störningar i ekonomin. Till en början
            sprack bubblorna redan efter några år och hann inte bli alltför
            stora, men i takt med att marknaderna blev allt större och omfattade
            större delar av den totala samhällsekonomin och berörde allt fler
            människor blev också krascher- na våldsammare. Försök till reglering
            tenderade till en början också att snarare fördröja förloppen
            än att hindra dem — effekten blev att bubblorna snarare hann bli
            större. Till slut kom den stora börskraschen i New York i slutet
            av 20-talet vars effekter spreds över hela världsekonomin och
            med- förde en global depression under 30-talets första del. Sannolikt
            hade detta också stor betydelse för framväxten av de sociala spänningar
            som ledde fram till andra världskriget. Sedan dess har emellertid
            dessa aktiemarknader givits spelregler som har fungerat betydligt
            bättre. Det har också byggts upp dämp-
          </p>
          <pb facs="riksdagen-motions-pdf/data/199798/mot_199798_FI_0211/mot_199798_FI_0211-0002.pdf"/>
          <p xml:id="i-Mi16xnG13Uvv7U3uLDvR42">
            ande politik på såväl nationell som global nivå (inom FN-systemet)
            för att hantera allvarligare störningar. Allt fungerar inte idealt,
            men historiskt sett betydligt bättre. De globala finansmarknaderna
            har vuxit oerhört snabbt de sista tio åren. Sparande för ålderdomen
            i i-länderna har fonderats och placerats på en alltmer internationell
            marknad. I-länders omfattande skuldsättning de sista 20 åren har
            öppnat för en omfattande handel med räntebärande skulder. Även
            små skillnader och förändringar av olika valutors värde beroende
            på realekonomiska förändringar i olika länder och skillnader i
            deras valuta- politik öppnar numera för stora möjligheter till
            förtjänster hos de globala penningplacerarna. Det öppnar också
            för nya och stora möjligheter till mani- pulation och spekulation.
            Små länder som Sverige har under 90-talet också fått erfara att
            hela landets valutareserv kan tömmas på i princip nolltid när
            den globala penningspekulationen tar fart. Självklart skadar detta
            såväl samhällsekonomin som enskilda företag och hushåll. Naturligtvis
            är det nationella ekonomier som har misskötts och är i kraftig
            obalans som är sär- skilt utsatta, och därmed är den främsta åtgärden
            att få en god ordning på de nationella finanserna. Globaliseringen
            av ekonomin har det goda med sig att det inte längre ostraffat
            går att missköta de nationella ekonomierna och regeringarna tvingas
            till en långsiktigt mer hållbar ekonomisk politik. Men samtidigt
            kan de spekulativa inslagen medföra att problemen förvärras och
            att nationella försök att bedriva en socialt och miljömässigt
            rimlig ekonomisk politik saboteras. Det behövs också en internationell
            och global reglering av finansmarknaderna som tar sikte på att
            få dessa marknader att fungera bättre ur ett ekonomiskt långsiktigt,
            medmänskligt och miljömässigt perspektiv. Detta arbete bör präglas
            av synsättet att socialt ansvar och miljöhänsyn inte står i motsatsförhållande
            till bra ekonomi, utan att det snarare handlar om olika tidsperspektiv
            och helhetssyn — med bredare och mer långsiktiga synsätt är social
            rättvisa och miljöhänsyn till fördel för ekonomin. En global reglering
            av finansmarknaderna måste sannolikt se annorlunda ut än vad vi
            vant oss vid i andra sammanhang. Dessa marknader växer och förändras
            snabbt och har egenskaper som inte är lika väl kända. Det är därför
            oundvikligt att det internationella samfundet, lika väl som enskilda
            länder och aktörer, tvingas pröva sig fram. En viss självsanering
            verkar redan ha påbörjats, delvis inför hotet om tilltagande protektionism
            och hårdhänt politisk reglering. Men det är osannolikt att det
            i sig skulle förhindra framtida spekulationsvågor som slår hårt
            mot enskilda länder och också kan medföra stora störningar i världsekonomin.
            En av de mer konstruktiva och internationellt diskuterade idéerna
            till stabiliserande åtgärder på global nivå är förslaget om en
            valutaavgift eller skatt som fördes fram av nobelpristagaren James
            Tobin för några tiotals år sedan. Förslaget utvecklas och undersöks
            nu av ett antal expertgrupper, bl.a. inom FN-systemet. En ad valorem-skatt
            skulle kunna tas in av nationella regeringar direkt hos banker
            och andra valutahandlare. Skatteflykt kan mini- meras genom förbud
            eller straffskatt för de handlare som gör valutatrans- aktioner
            utan den påförda valutaskatten. Skattesatsen bör sättas lågt,
            förslags- vis på 0,1 26 av det växlade beloppet. Därigenom blir
            det inte någon märkbar belastning för seriösa investeringar och
            placeringar, däremot kommer
          </p>
          <p xml:id="i-FUpJRu3tXhMgt1GhS38MPb">
            Mot. 1997/98Fi211
          </p>
          <p xml:id="i-AvDgkewi9E8VHYnXV6kJ2v">
            22
          </p>
          <pb facs="riksdagen-motions-pdf/data/199798/mot_199798_FI_0211/mot_199798_FI_0211-0003.pdf"/>
          <p xml:id="i-M7eoPnx3xfZGm666t5kUqy">
            23
          </p>
          <p xml:id="i-Bx7QxK8nMw5r296EnAxU2c">
            spekulativa inslag som kännetecknas av många, snabba och stora
            transak- tioner att belastas betydligt hårdare. En sådan globalt
            överenskommen valutaskatt skulle stabilisera finansmark- naderna.
            En följd borde kunna bli att räntenivåerna globalt sett kan sänkas
            något. De globala finansmarknadernas kortsiktiga inflytande över
            nationell ekonomisk politik skulle dämpas. Med hänsyn till de
            stora totala belopp som omsätts skulle det också medföra en hyfsad
            inkomst för staterna — den inkomsten kan antingen föras till det
            internationella arbetet (t.ex. inom FN) eller möjliggöra en viss
            sänkning av andra nationella skatter. En sådan global valutaskatt
            förutsätter internationella avtal där alla mer betydande länder
            ingår. Ett sådant avtal bör kopplas till arbetet inom FN- systemet,
            Världsbanken och Internationella valutafonden. De länder som väljer
            att stanna utanför kan straffas genom svartlistning i de ingående
            länderna och genom att de utestängs från möjligheter till stöd
            och lån från Världsbanken och Internationella valutafonden m.m.
            Även kopplingar till WTO-systemet bör prövas i sammanhanget. Det
            är naturligtvis för tidigt att lägga ett komplett och genomarbetat
            förslag som omgående kan genomföras. Frågan bör utredas såväl
            för svensk del som i internationella sammanhang. Regeringen bör
            omgående tillsätta en parlamentarisk utredning som får till uppgift
            att se över den snabbt växande globala finansmarknadens funktionssätt
            och påverkan på svensk ekonomi i syfte att utveckla en rimlig
            demokratisk insyn och att få den att fungera bättre ur ett långsiktigt
            socialt och miljömässigt perspektiv. Regeringen bör också ta aktiv
            del i det internationella arbetet, särskilt kring förslaget om
            en valutaskatt. Särskilt gäller detta inom EU-samarbetet och i
            FN.
          </p>
          <p xml:id="i-NkucjTX4y4QmRPjdqEaaPp">
            Hemställan
          </p>
          <p xml:id="i-QJMGGz7A8rgFiXrur73iAa">
            Med hänvisning till det anförda hemställs 1. att riksdagen som
            sin mening ger regeringen till känna att en parlamentariskt sammansatt
            utredning bör tillsättas med uppgift att se över den globala finansmarknadens
            effekter på svensk ekonomi och föreslå åtgärder för att utveckla
            den i enlighet med vad som anförts i motionen, 2. att riksdagen
            som sin mening ger regeringen till känna vad i motionen anförs
            om en mer aktiv roll i internationellt samarbete vad gäller utveckling
            av förslag om bättre spelregler för den globala finans- och penningmarknaden,
            3. att riksdagen som sin mening ger regeringen till känna vad
            i motionen anförts om införande av en särskild skatt eller avgift
            på valutatransaktioner.
          </p>
          <p xml:id="i-TUdrK6w3iLpG8a6XrXhoJY">
            Mot. 1997/98Fi211
          </p>
          <pb facs="riksdagen-motions-pdf/data/199798/mot_199798_FI_0211/mot_199798_FI_0211-0004.pdf"/>
          <p xml:id="i-EhSTZ452Zs8s24nG8BcEm8">
            Stockholm den 5 oktober 1997 Mot. 24 1997/98Fi211
          </p>
          <p xml:id="i-KrtXMXhSJJosENDxSvW8o7">
            Roy Ottosson (mp)
          </p>
          <p xml:id="i-QQA7vZthKcnjr6QwJDPqiz">
            Gotab, Stockholm 1997
          </p>
        </div>
      </div>
    </body>
  </text>
</TEI>
