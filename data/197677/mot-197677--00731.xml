<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00731">
  <teiHeader>
    <fileDesc>
      <titleStmt>
        <title>om hemsjukvård</title>
        <author>av herrar Svensson i Skara och Leuchovius</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om hemsjukvård</title>
          <idno type="rdwebb">G002731</idno>
          <rs type="number">731</rs>
          <ref type="dokument_url_text">http://data.riksdagen.se/dokument/G002731/text</ref>
          <ref type="dokument_url_html">http://data.riksdagen.se/dokument/G002731</ref>
          <ref type="dokumentstatus_url_xml">http://data.riksdagen.se/dokumentstatus/G002731</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>US (m)</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-kwwvPP6Zo2e5vm2kuXrZK" type="signed"/>
        <correspContext corresp="i-kwwvPP6Zo2e5vm2kuXrZK">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__731/mot_197677__731-001.pdf"/>
      <fw xml:id="i-X1ABZdSBhpcs2YdNvfKpBQ">
        Mot. 1976/77:731 2
      </fw>
      <div xml:id="i-8bduE5Y4aY2HgKRogmxNJN" type="motHeader">
        <div xml:id="i-B3vRRxmyDK768YHoKkrVtj" type="motTitle"/>
        <div xml:id="i-HXPnMXYzerjYkNzx35vcsR" type="motSubmissionInfo"/>
      </div>
      <div xml:id="i-RPerEwrEFwm8zLynRK6ND7" type="motBody">
        <div xml:id="i-4zPQHDjC7Pp8iQA2NCMSSV">
          <p xml:id="i-FD2QRSXoyLvBveGWq4WZ6p">
            Mot. 1976/77
          </p>
          <p xml:id="i-UVYqMXhwHqNUMpkQWzfiGC">
            731-735 Motion
          </p>
          <p xml:id="i-6KpPuvMecokugWXzeEpUUs">
            1976/77: 731
          </p>
          <p xml:id="i-NLjevgvesuEhoT4Xx7phTj">
            av herrar Svensson i Skara och Leuchovius om hemsjukvård
          </p>
          <p xml:id="i-UexnfGMQiiNCQ8Q8sJ8f7g">
            Efterfrågan på sjukvård kommer att stiga mycket snabbt. Under
            den när- masta tioårsperioden beräknas antalet personer i vårt
            land som är 70 år och äldre öka med närmare 200 000. Därtill kommer
            ett betydande antal handikappade och kroniskt sjuka. Sjukvårdens
            organisation får inte betraktas som en gång för alla given och
            inte heller den nuvarande fördelningen av resurser till sjukvårdens
            olika huvudgrenar. Vi anser att man bör eftersträva effektivare
            och samtidigt personligare vårdformer som kan tillgodose det nu
            rådande och framtida vårdbehovet. Skall vi kunna lösa vårdproblemen
            måste alla resurser ut- nyttjas. Vårdorganisationen måste utgå
            från patienternas behov och bedrivas i decentraliserade vårdformer.
            Därför är hemsjukvård ett bra sätt att tillvarata alla vårdresurser
            och samtidigt tillgodose patienternas önskan om en per- sonlig
            och trivsam vård. Med hemsjukvård avser vi dels vård av anhörig
            i dennes eller patientens bostad, dels ock vård utförd av vårdteam
            i landstingets regi. Men begreppet omfattar även vård på två plan:
            först och främst vård i det egna hemmet och när detta inte längre
            är möjligt, vård i institutioner som liknar hemmiljön i möjligaste
            mån. Över huvud taget kommer en decentraliserad sjukvård att skapa
            bättre förhållanden. Kontinuiteten i vården måste garanteras,
            så att patienten i långt större utsträckning än som sker nu får
            träffa samma läkare och personal. Jämsides med en utbyggd hemsjukvård
            är en samtidig satsning på distrikts- och dagsjukvården angelägen.
            Den kommer att bli ett värdefullt stöd för en utbyggd hemsjukvård.
            För hemsjukvården i vidare mening är det angeläget att återuppliva
            det tidigare ”husläkarsystemet”. De boende i ett visst område
            bör fritt få välja läkare, verksam i offentlig eller privat vård.
            Den läkaren skall sedan i första hand kunna anlitas av respektive
            patienter vid sjukdom eller olycksfall. Gränsen mellan landstingens
            och primärkommunernas ansvar för om- sorgen om äldre och handikappade
            blir av naturliga skäl ofta flytande. Den nuvarande osäkerheten
            i fråga om ansvarsfördelningen måste undanröjas och en bättre
            samordning mellan de olika huvudmännens verksamhet kom- ma till
            stånd. Detta förutsätter på kort sikt ett mera intimt samarbete
            mellan kommunerna och landstingen. Hemsjukvården skall givetvis
            inte ersätta befintliga vårdresurser inom andra vårdformer. Det
            är mycket viktigt att den beslutade utbyggnaden
          </p>
          <p xml:id="i-9HGDQAtyrftgUSQU4xJNxz">
            1 Riksdagen 1976/77. 3 saml. Nr 731-735
          </p>
          <pb facs="riksdagen-motions-pdf/data/197677/mot_197677__731/mot_197677__731-002.pdf"/>
          <p xml:id="i-3uWky22i1G1fPTWF1mMHvZ">
            av långtidsvården fullföljs. Det är således inte meningen att
            någon institution skall stängas genom att hemsjukvården byggs
            ut. Tanken är att hemsjuk- vården får en större andel än hittills
            i planeringen av tillkommande vård- resurser, vilka då totalt
            kan medge fler vårdplatser till en given kostnad.
          </p>
          <p xml:id="i-JLJh6yDcj5ivQtzdeQRHiq">
            Skäl för utvidgad hemsjukvård
          </p>
          <p xml:id="i-6JR7rBxCiKQh4Co7APJj2q">
            Många sjukhusvistelser skulle förkortas — eller kanske helt kunna
            und- vikas — om patienterna kunde beredas möjlighet till omsorg
            och vård i de egna hemmen och slippa den annorlunda och för många
            främmande miljö som en aldrig så välordnad sjukhusinstitution
            utgör. För många människor är det lika naturligt att ta hand om
            sina gamla/sjuka föräldrar, ett handikappat barn, make/maka med
            tillsynsbehov etc. som att stanna hemma och ta hand om barnen
            under de första levnadsåren. I hemsjukvården bortfaller en del
            investeringskostnader. Bostaden och dess inventarier kan ofta
            mycket väl användas vid bedrivande av sjukvård. Troligen kan man
            även få tillgång till sådan arbetskraft som inte står till förfogande
            för arbete inom institutionsvården. Möjligheterna till deltidsar-
            beten bör vara goda. Rådfrågning rörande behandlingen av de sjuka
            i hemmet kräver tillgång på sjuksköterskor och läkare inom distriktsvården.
            Den anhöriga kan dock själv ofta sköta de arbetsuppgifter som
            inom institutionsvården främst utförs av vårdbiträden. En samtidig
            satsning på distrikts- och dagsjukvården kom- mer, som vi tidigare
            påpekat, att utgöra ett bra stöd åt en utbyggd hem- sjukvård,
            liksom även en satsning på ett nytt ”husläkarsystem”.
          </p>
          <p xml:id="i-Us5uCAnNm1qRrheeD4MHB">
            Vård i hemmiljö
          </p>
          <p xml:id="i-6KMfEfcN44T1s57xPbTTxd">
            F.n. utförs huvuddelen av hemsjukvården av anhöriga. Vi tror
            emellertid inte att man på längre sikt kan räkna med en fortsatt
            ökning av anhö- rigvården. I stället bör man satsa mer på att
            utveckla vårdteam. Dessa vård- team skall då bestå av icke-stationära
            grupper, innehållande läkare, di- striktssköterskor, sjukgymnast,
            arbetsterapeut, kurator, hemsjukvårdare samt administrativ personal,
            vilka svarar för vården av ett antal patienter. Försöksverksamhet
            med denna modell har på flera håll i landet uppfattats mycket
            positivt — inte bara av patienter utan även av den berörda personalen.
            En viktig förutsättning för verksamheten är samhällets stöd till
            anhö- rigvårdarna. Vi anser att vårdersättningen till anhörigvårdare
            skall höjas och kunna vara pensionsgrundande och medge sociala
            förmåner. Former av anställning bör också övervägas. Dessutom
            bör huvudmännen i större utsträckning erbjuda service i form av
            avbytare, vårdredskap, distribution av färdiglagad mat etc. I
            sammanhanget bör aktiv hjälp ges till bostadsbyte till för sjukvård
            mera lämpliga bostäder.
          </p>
          <pb facs="riksdagen-motions-pdf/data/197677/mot_197677__731/mot_197677__731-003.pdf"/>
          <fw xml:id="i-4JLGgoNqr91oMcjfmLSJMA">
            Mot. 1976/77:731 3
          </fw>
          <p xml:id="i-BhE1EA8LGS9TxoVxg6MoXU">
            Institutionell hemsjukvård — ”bostadssjukhem””
          </p>
          <p xml:id="i-7qGXCbbtbFvPz91Vo6pr6Y">
            I en situation där hemsjukvård inte längre kan bedrivas i patientens
            eget hem bör överflyttning ske till en institution som är så lik
            hemmiljön som möjligt. Man kan benämna sådana institutioner ”bostadssjukhem”.
            Gränsfallen inom landstingens och kommunernas omsorgsområden bör
            här mötas. Från huvudmannaskapssynpunkt innebär detta administrativa
            problem, som enligt vår uppfattning dock måste överbryggas för
            patienternas bästa. En dylik institution skulle kunna avlasta
            akutsjukvården samtidigt som långvårdspatienterna ges plats i
            en miljö som bättre anknyter till den invanda hemmiljön. Därigenom
            kan nuvarande lasarettsinstitution eller motsvarande bli renodlade
            sjukhus för enbart vårdintensiva sjuka. Genom denna överföring
            av patienter med mindre vårdbehov, exempelvis vissa grupper av
            långtidssjuka, patienter för rehabilitering, vissa äldre med behov
            av vårdservice och allmän tillsyn, till ett ”bostadssjukhem” kan
            akut- sjukvårdens inrättningar bättre disponeras för sina egentliga
            sjukvårds- uppgifter. Mellan akutsjukvården och de föreslagna
            ”bostadssjukhemmen” måste en kontinuerlig kontaktverksamhet upprätthållas
            för bedömning av ändringar i patienternas vårdbehov; akuta behov
            av vård skall — när skäl föreligger — ske på lasarett för dem
            som vistas på ”bostadssjukhemmen”. ”Bostadssjukhemmen” bör utformas
            för ett flexibelt utnyttjande av ett större antal människor. Detta
            bör bl. a. innebära ett integrerat ”miniatyr- samhälle” för såväl
            ”friska” som ”sjuka”. Flexibiliteten bör ligga både i lägenhetsstorleken
            för dem som inte är sängliggande och i andelen ”sjuk- rum” för
            boende med visst vårdbehov. Lägenheterna grupperas omkring gemensamma
            servicefunktioner för såväl hälso- och sjukvård som social-, kulturell-
            och fritidsservice från kommunens sida. Integreringen av olika
            kategorier med växlande grad av service- och vårdbehov bör även
            sträcka sig utanför ”bostadssjukhemmets” egentliga område och
            främst ingå i den organisation som har att svara för hemsjukvård
            i patienternas hem på det sätt som tidigare beskrivits i denna
            motion. En stor fördel med en lösning av det slag som här skisserats
            är att den enskilde vårdsökandes hem kan hållas intakt. Vissa
            möbler och andra privata tillhörigheter kan med fördel finnas
            i ”bostadssjukhemmens” lägenheter. Det egna hemmet skingras inte,
            och den enskilde riskerar inte att hamna i en situation där den
            ena instansen hänvisar till den andra utan att besked kan lämnas
            om var vård i första hand kan erhållas. Lösningen innebär, om
            den kan förverkligas, en organisation och ett odelat ansvar för
            verksam- heten.
          </p>
          <pb facs="riksdagen-motions-pdf/data/197677/mot_197677__731/mot_197677__731-004.pdf"/>
          <fw xml:id="i-Cgqto1d2rHoiKJh5m34vgc">
            Mot. 1976/77:731 4
          </fw>
          <p xml:id="i-RcSDspxiHSoAJGGEmMp9j2">
            Teknikens bidrag till en bättre omsorg i hemmet om äldre, sjuka
            och han- dikappade
          </p>
          <p xml:id="i-MeFZ2ViJ3ryYfxU1NxHvgp">
            De som inte har ständigt sällskap av någon annan, har ett från
            alla syn- punkter stort, berättigat behov av kommunikation med
            omvärlden. I be- tydande utsträckning tillgodoses det behovet
            med konventionella faciliteter som TV, radio och telefon. Men
            kommunikationsbehovet ligger också på ett annat plan. Ensamboende
            människor med sparsamt umgänge löper risk att ställas utan hjälp
            om de insjuknar eller skadar sig i hemmet och inte förmår påkalla
            omgivningens uppmärksamhet. Dessa risker ökar självfallet med
            ökande ålder, vid väsentligt nedsatt rörelseförmåga och vid sjukdom.
            Att äldre och handikappade, i första hand de som är ensamboende,
            borde få sina hem utrustade med s.k. passiva larmsystem, anser
            vi självklart. Sådana system larmar förutbestämd larmmottagare,
            t. ex. larmcentral, om normal aktivitet uteblir i den bostad,
            där larmanordningen är monterad. Den ensamboende kan också i fullt
            betryggande utsträckning utlösa larmet på koventionellt sätt (aktivt).
            Televerket förfogar redan nu över denna ”pas- siv-larm-teknik”,
            men hittills har inte särskilt många anordningar monterats. Vi
            vill påstå att detta beror på att man från verkets sida inte särskilt
            aktivt marknadsför tekniken i fråga. Vi anser att en sådan marknadsföring
            måste finnas med inom ramen för en utbyggd hemsjukvård. En större
            produktion skulle medge lägre kostnader och dessutom främja sysselsättningen.
            Men framför allt skulle säkert alla huvudmän för vården av äldre,
            sjuka och handikappade få upp ögonen för och utnyttja en sådan
            möjlighet till ökad säkerhet för alla dem som har behov därav.
            Självfallet måste det utredas vilka förutsättningar det finns
            för att åstadkomma det exempel på lösning som i denna motion endast
            har kunnat skisseras i sina enkla huvuddrag. Men vi anser trots
            detta det värdefullt att tillföra den fortsatta diskussionen dessa
            synpunkter som ett bidrag till arbetet med att utveckla hemsjukvården.
            Oavsett vilken lösning som man slutligen väljer, måste man dock
            mera aktivt verka för en bättre lösning av huvudmannaskapsfrågorna
            och ansvarsfördelningen mellan landsting och primärkommuner.
          </p>
          <p xml:id="i-TPbd7DnW2tXfjEtPHQ7zih">
            Riktlinjer för den fortsatta utvecklingen
          </p>
          <p xml:id="i-4UCpK2q9xqJWm1i19XM173">
            Vi vill föreslå följande riktlinjer för den fortsatta utvecklingen
            av hem- sjukvården: 1. Kåren av hemsjukvårdare skall utökas. Dessa
            bör vara utbildade och huvuddelen vara anställda av landstinget
            eller den primärkommunala hem- tjänstorganisationen. 2. Anhörig
            skall också kunna anställas som vårdare och få lämplig, an- passad
            utbildning. 3. Den som vårdar någon anhörig måste ges möjlighet
            till semester. Hu-
          </p>
          <pb facs="riksdagen-motions-pdf/data/197677/mot_197677__731/mot_197677__731-005.pdf"/>
          <fw xml:id="i-DuXwaof9HUiUUnjeAFY1y6">
            Mot. 1976/77:731 5
          </fw>
          <p xml:id="i-DcTwt6kGqGZUBhQWK296oL">
            vudmännen skall kunna tillhandahålla avbytare eller ordna vårdplats
            för kortare tid. 4. Hemsjukvårdsbidragen bör höjas och bidragen
            bör göras ATP-grun- dande. 5. Patienten skall ges förtur vid behov
            av institutionsvårdens större re- surser. Ett antal vårdplatser
            bör därför prioriteras helt och hållet för dem som vårdas i hemmiljö.
            6. Huvudmännen bör vidta åtgärder i syfte att ge den som vårdar
            en patient i hemmet ökade möjligheter att söka råd under vårdtiden
            hos di- striktssköterska eller läkare. 7. Utförliga rekommendationer
            skall utfärdas för tillämpning vid råd- givning till patienter
            för val av vårdform. Önskemål om att få tillbringa sina sista
            dagar i det egna hemmet bör särskilt beaktas. 8. De privatpraktiserande
            läkarna bör ingå i systemet med vård i hem- miljö, så att den
            enskilde patientens fria val av läkare tryggas. 9. Ett system
            med ”orts”-sjukvårdare bör prövas i anslutning till verk- samheten
            vid vårdcentralerna. 10. En samtidig utbyggnad av distrikts- och
            dagsjukvården skall göras för att stödja en utbyggd hemsjukvård.
            ”Husläkaresystemet” skall återupp- livas i modern form. 11. Fortsatt
            utredningsverksamhet skall bedrivas. Förutsättningarna för att
            åstadkomma en organisation med ”bostadssjukhem” bör klarläggas,
            lik- som möjligheterna att bedriva sådan verksamhet i samarbete
            mellan lands- tingen och primärkommunerna och möjligheterna till
            en samordning av resp. huvudmäns verksamhet. Problemen med ansvarsfördelningen
            måste undanröjas. 12. Passiva larmsystem med möjligheter även
            till aktiv larmutlösning bör utnyttjas i ensamboende äldres, sjukas
            och handikappades hem i syfte att öka säkerheten, och dessa system
            bör även med fördel kunna utnyttjas vid sådan institutionell vård
            som bör bedrivas i vad ovan benämnts ”bo- stadssjukhem”.
          </p>
          <p xml:id="i-WA93Sa9cenHYaqaVuJMETk">
            Hemställan
          </p>
          <p xml:id="i-2tLhVTL9apRrkRSrw5smhG">
            Åberopande vad som i motionen anförts hemställs att riksdagen
            ger regeringen till känna vad i motionen anförts om utvidgade
            möjligheter till vård i hemmiljö.
          </p>
          <p xml:id="i-BqQANpwNhC4gXFMcEVqsKz">
            Stockholm den 25 januari 1977
          </p>
          <p xml:id="i-EUj3mizqYjbgj1BEi1mnaQ">
            STEN SVENSSON (m) KARL LEUCHOVIUS (m) i Skara
          </p>
        </div>
      </div>
    </body>
  </text>
</TEI>
