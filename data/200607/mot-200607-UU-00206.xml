<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00206">
  <teiHeader>
    <fileDesc>
      <titleStmt>
        <title>Israels krig i Libanon</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels krig i Libanon</title>
          <idno type="rdwebb">GU02U206</idno>
          <rs type="number">U206</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U206/text</ref>
          <ref type="dokument_url_html">http://data.riksdagen.se/dokument/GU02U206</ref>
          <ref type="dokumentstatus_url_xml">http://data.riksdagen.se/dokumentstatus/GU02U206</ref>
          <ref type="doc">http://data.riksdagen.se/fil/DB62DE21-02D3-4BFA-BDE5-77676C4D1EC8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KGzQJrXZ7bQryGUa5CBDzk" type="signed"/>
        <correspContext corresp="i-KGzQJrXZ7bQryGUa5CBDzk">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-WkJ1fjpNH54wGyRedBBcMF" type="referral">
          <date when="2006-11-07"/>
        </correspAction>
        <correspAction xml:id="i-HjkYKDhDkQYtbptJasPrcE" type="dismissal">
          <date when="2006-11-07"/>
        </correspAction>
        <correspAction xml:id="i-GU3AZyiVVCagMHHox8vqyD" type="submission">
          <date when="2006-10-31"/>
        </correspAction>
        <correspAction xml:id="i-A9BjtcMA4xHbvtEUmx2wNZ" type="numbering">
          <date when="2006-10-30"/>
        </correspAction>
        <correspAction xml:id="i-RdBitqWMuskd1NEt8FwJHF" type="transfer">
          <date when="2006-10-23"/>
        </correspAction>
        <correspAction xml:id="i-sAxSV6x1PuxzbsRbVaQzZ" type="assigned"/>
        <correspContext corresp="i-sAxSV6x1PuxzbsRbVaQzZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8pNvTLrLdYzb31iv2AHVH4">
            1 Förslag till riksdagsbeslut
          </head>
          <list style="ol">
            <item xml:id="i-TBududYhr5z19MSHmLBUUB">
              Riksdagen tillkännager för regeringen som sin mening vad i motionen
              anförs om att Sverige i sitt utrikespolitiska agerande utifrån
              folkrättsliga utgångspunkter bör rikta skarp kritik mot USA:s
              deltagande i planeringen av och stöd till Israels anfallskrig
              mot Libanon.
            </item>
            <item xml:id="i-HP3sh4JsjUmhyoKKxFqagK">
              Riksdagen tillkännager för regeringen som sin mening vad i motionen
              anförs om att Sveriges militära samarbete med Israel måste upphöra.
            </item>
            <item xml:id="i-NuhNdDBjRjy917DEmvxmNa">
              Riksdagen tillkännager för regeringen som sin mening vad i motionen
              anförs om att Sverige snarast bör upphöra med all vapenimport
              från Israel.
            </item>
            <item xml:id="i-NvLBMPs6yTHTXNmx46dkKi">
              Riksdagen tillkännager för regeringen som sin mening vad i motionen
              anförs om att den svenske militärattachén i Israel återkallas.
            </item>
            <item xml:id="i-6fhmjrngQ2P29SLJFHNqf8">
              Riksdagen tillkännager för regeringen som sin mening vad i motionen
              anförs om att Sverige ska stödja en fortsatt demokratisk utveckling
              av sina institutioner i syfte att även stärka Libanons självbestämmande.
            </item>
            <item xml:id="i-Gt91yCatS6hTxoW2fAtJTH">
              Riksdagen tillkännager för regeringen som sin mening vad i motionen
              anförs om att Sverige bör undersöka möjligheterna att, inom ramen
              för internationella bestämmelser och FN-systemet, utkräva skadeståndsansvar
              från Israel till Libanon, för folkrättsbrott och den förstörelse
              man gjort sig skyldig till gentemot Libanon.
            </item>
            <item xml:id="i-To4Grsrb823ckcCD1Maxms">
              Riksdagen tillkännager för regeringen som sin mening vad i motionen
              anförs om att Sverige, efter det att FN tagit steget att säkra
              den israelisk-libanesiska gränsen, bör ta ytterligare steg för
              att förmå världssamfundet att säkra även den israelisk-palestinska
              gränsen genom att förhöra sig hos den palestinska myndigheten
              om den önskar fredsbevarande trupp också på de palestinska territorierna.
            </item>
            <item xml:id="i-FHfrJjRZJeGDGiADBpepRo">
              Riksdagen tillkännager för regeringen som sin mening vad i motionen
              anförs om att det är av största vikt att den Unifilstyrka där
              svensk trupp ingår leds på ett sådant sätt att den inte uppfattas
              som en förlängning av den israeliska krigsmakten.
            </item>
            <item xml:id="i-PPvcfXeqJEgCWkucDeW5L5">
              Riksdagen tillkännager för regeringen som sin mening vad i motionen
              anförs om att Unifilstyrkan, där svensk trupp ingår, icke utan
              bemyndigande från den libanesiska regeringen kan delta i en avväpning
              av Hizbullah.
            </item>
            <item xml:id="i-7iDjTgmeP9zvePgf4nBDPJ">
              Riksdagen tillkännager för regeringen som sin mening vad i motionen
              anförs om att den svenska regeringen bör vara vaksam och förhindra
              att det uppstår några förskjutningar av innebörden av det FN-mandat
              som avgetts när det gäller Unifilstyrkan.
            </item>
            <item xml:id="i-L5cq9mMTrPDfyW1ufkVCN5">
              Riksdagen tillkännager för regeringen som sin mening vad i motionen
              anförs om att Sverige noga bör följa hur befälsförhållanden organiseras
              när det gäller Unifilstyrkan och hur uppdragets faktiska karaktär
              utvecklar sig.
            </item>
            <item xml:id="i-K8d8WrscjTAEFLfeKdjMUc">
              Riksdagen tillkännager för regeringen som sin mening vad i motionen
              anförs om att Sverige bör vara berett att snabbt dra tillbaka
              sina trupper om man vid en självständig bedömning finner att Unifiluppdraget
              inte stämmer överens med FN-mandatets intentioner.
            </item>
          </list>
        </div>
        <div type="motContent">
          <head xml:id="i-3yztQcpnZeaDHc82z98EjW" type="h1">
            Israels krig i Libanon
          </head>
          <head xml:id="i-7JAeLW9CaEJa8EXkTYfjhQ" type="h1">
            2 Ett land ständigt drabbat av Israels krigspolitik
          </head>
          <p xml:id="i-T8uy4xxpQKuC7oxyf6b7Xu">
            Libanons befolkning vill liksom alla andra folk leva i en fri
            och självständig stat. Denna strävan har gång på gång grumlats
            av israeliska angrepp, invasioner och ockupationer. I Libanon
            har sedan länge funnits läger som härbärgerat palestinska flyktingar,
            fördrivna från Israel. Detta har gett upphov till flera krig och
            inbördeskrig i Libanon, där Israel utgjort både en splittrande
            kraft och den överlägset starkaste militärmakten i regionen till
            tänderna beväpnad av främst USA.
          </p>
          <p xml:id="i-6Xam9Exc5Ls918mGcErJPA">
            Syriens inflytande över Libanon var länge starkt, medan Israels
            ingripanden i landet vid flera tillfällen har varit blodiga och
            till och med, som exempelvis i Sabra och Shatila 1982 och vid
            bombningen av Qana 1996, tagit sig uttryck i terror och krigsförbrytelser.
          </p>
          <p xml:id="i-29QeFndL7wzEsEK2koAXXz">
            Efter det förra kriget ockuperades södra Libanon av israeliska
            trupper. Syrien hade dock fortfarande ett visst inflytande i andra
            delar av Libanon, men har successivt tvingats lämnat landet. Israel
            har som alla andra länge vetat att Hizbullahgerillan funnits kvar
            i Libanon, trots att det i det avtal som slöts, när Israel hävde
            sin ockupation, ingick att Hizbullahs väpnade styrkor i Libanon
            skulle avvecklas.
          </p>
          <p xml:id="i-LcMf3CJ7PbsPhk857s5RxU">
            Den libanesiska regeringen har efter det förödande inbördeskriget
            på 1980-talet ägnat alla krafter åt att återuppbygga landet och
            hade i långa stycket lyckats med detta innan Libanon i augusti
            2006 anfölls av Israel.
          </p>
          <p xml:id="i-Vv1sZnZ7A9MLDEcbUFZUyc">
            Det internationella samfundet har bidragit till att det saknats
            reella möjligheter för den libanesiska regeringen att skapa en
            egen armé. Man har till och med lagt hinder i vägen för att Libanon
            skall kunna bygga upp en reguljär armé. Därmed har Hizbullah blivit
            den organisation som i praktiken kommit att utgöra Libanons försvar.
            Att ett försvar i någon form varit av nöden framgår av att Israel,
            enligt Unifil (FN:s övervakningsstyrka i Libanon), i praktiken
            överskridit den s.k. blå linjen mellan Israel och Libanon flera
            hundra gånger sedan år 2000 och att överflygningar över libanesiskt
            territorium inträffat praktiskt taget dagligen.
          </p>
          <head xml:id="i-5WpjmRjJCrxT5UTfQCzEp3" type="h1">
            3 Medierna och den tändande gnistan
          </head>
          <p xml:id="i-4rneReZQYSFehK3yV4KTRH">
            I medierna har Hizbullahs angrepp på en israelisk militärpatrull
            och kidnappning av två israeliska soldater framställts som den
            tändande gnistan när det gäller Israels krig i Libanon.
          </p>
          <p xml:id="i-Pw4i4An1emnb5QBw4Hrjbo">
            Efter krigsutbrottet uppstod en häftig diskussion om var sammanstötningen
            mellan de israeliska soldaterna och Hizbullah verkligen ägde rum
            på israeliskt eller libanesiskt territorium? Om sammanstötningen
            skedde på libanesiskt territorium handlar det inte om kidnappning
            utan om tillfångatagande av främmande makts soldater på det egna
            landets territorium.
          </p>
          <p xml:id="i-44ts8jP3mYrBfMCJc49m66">
            Efter diverse turer i diskussionen har man kommit fram till att
            sammanstötningen sannolikt ägt rum på israeliskt territorium eller
            vid gränsen mellan Libanon och Israel.
          </p>
          <p xml:id="i-29XLPvjWSUsCjJD2pmYWQG">
            Men det tog tid att komma fram till detta. Det man kan fråga
            sig är om det verkligen finns anledning att starta ett förödande
            krig på så lösa grunder.
          </p>
          <p xml:id="i-MQdGuAMDMUC99tAhuyZqQU">
            Israeliska myndigheter och medier har framställt det som särskilt
            upprörande att två av landets soldater kidnappats/tillfångatagits.
            Det är verkligen att se grandet i andras ögon men icke bjälken
            i sitt eget då det finns över tusen libaneser och palestinier,
            varav flera minderåriga, i israeliska fängelser. Flera av dem
            sitter där utan vare sig rannsakan eller dom.
          </p>
          <p xml:id="i-4tQ9KUG1P3hnW1AeY2VRxz">
            De flesta medier har okritiskt beskrivit kidnappningen/tillfångtagandet
            av de israeliska soldaterna som den tändande gnistan. Lika okritiskt
            har de flesta medier accepterat den israeliska versionen om att
            den verkliga krigsorsaken var en kidnappning av israeliska soldater
            på israelisk mark.
          </p>
          <head xml:id="i-WvNhco1qpgAAhNeF3PAJcs" type="h1">
            4 Israels avsikter och mål med kriget
          </head>
          <p xml:id="i-Pkw7GX157cJij5govGBd3u">
            I Israels officiella version av krigets utbrott och syfte har
            också ingått att man startade kriget för att komma åt Hizbullahs
            fästen i Libanon. I dag är det emellertid uppenbart att det inte
            bara handlade om att angripa dessa. Man bombade i såväl i södra
            Libanon, där Hizbullah hade militära anläggningar, som i de norra,
            där sådana saknas. Man bombade alltså oskyldiga civila som inte
            hade ett dugg med Hizbullah att göra. Israel bombade i centrala
            delar av Beirut och stadens flygplats, som främst varit avsedd
            för civila ändamål som turisttrafik m.m. Det fanns inga militära
            anläggningar eller Hizbullahsoldater vid flygplatsen. Att israeliskt
            flyg bombade urskillningslöst framgår också av att svenska och
            andra utländska ambassader och konsulat i landet bestämt avrådde
            de utlänningar som ville lämna landet att fly landvägen norrut
            eftersom man visste att vägarna bombades av israeliskt flyg.
          </p>
          <p xml:id="i-SRzFLnPD2hq9GVxYMfS6aE">
            Israeliskt flyg bombade sönder Libanons infrastruktur, som Libanons
            befolkning med stor möda efter de senaste långvariga krigen åter
            byggt upp. Israel isolerade dessutom hela landet från omvärlden
            till lands, till sjöss och i luften. Alla dessa stridshandlingar
            var inte någonting annat än regelrätt krigföring mot Libanons
            folk och kan inte ha haft till syfte att slå ut Hizbullahs fästen.
          </p>
          <p xml:id="i-FvWUAex3sxJBK4yKUZ3SAh">
            Detta dödande av civila och den omfattande förstörelsen av civila
            anläggningar som den israeliska krigsmaskinen gjorde sig skyldig
            till en förstörelse som är avsevärt större än den förstörelse
            Hizbullahs raketer åstadkom i Israel kan inte betecknas som någon
            handling till försvar av israeliskt territorium. Det är rimligt
            att den israeliska staten bidrar till Libanons återuppbyggnad.
          </p>
          <p xml:id="i-3NXjTxeePD9q42KVUSTAZs">
            En del har ansett att detta krig inte var ett folkrättsbrott
            och har hänvisat till att den libanesiska regeringen inte förmått
            Hizbullah att avveckla sina väpnade styrkor som man kommit överens
            om när den israeliska ockupationen av södra Libanon avbröts. Det
            är en långsökt och formalistisk motivering som blir ohållbar när
            man ser vad den israeliska militären verkligen gjorde i Libanon
            terrorbombade landets befolkning.
          </p>
          <p xml:id="i-FSDuiAhABm7Y73RxwANxnm">
            Israel dödade över tusen civila libaneser. Tusentals av dem skadades
            och en miljon människor drevs på flykt. Vidare utsatte man tusentals
            besökande turister i landet, som inte hade ett dugg med konflikten
            att göra, för risken att bli dödade och skadade.
          </p>
          <p xml:id="i-MQAe5zd2DmnB25ZKcB9fM3">
            Den motivering som Israel framfört, att Hizbullah placerat sina
            anläggningar och soldater i närheten av bostadsområden och civila
            anläggningar, är ohållbar. Exemplen på bombningar av rena civila
            mål är alldeles för många för att detta påstående skall vara trovärdigt.
          </p>
          <p xml:id="i-ESGUP9WsUcgw3MsS2N9zFN">
            Israeliska myndigheter och medier har, för att rättfärdiga sina
            förbrytelser, förklarat att Hizbullah skjutit mot Haifa och träffat
            civila mål. Det är ett alldeles riktigt påstående, men man nämner
            dock inte att Israels största marinbas finns i Haifas hamn. Den
            israeliska marinen har spelat en viktig roll när det gällt att
            under kriget isolera Libanon från omvärlden.
          </p>
          <head xml:id="i-ApXGMQRmqYSe9Qqq91XFV1" type="h1">
            5 Krigets verkliga orsaker och USA:s roll
          </head>
          <p xml:id="i-6psz1VWtKRLbkp3UyT2wj3">
            När kriget bröt ut inlade USA sitt veto i säkerhetsrådet mot
            ett FN-ingripande. Detta var helt logiskt ur Bushadministrationens
            synvinkel. Den har arbetat konsekvent för att destabilisera läget
            i Mellanöstern. Den har fört och för krig i Afghanistan och Irak.
            Den har under det gångna året på olika sätt hotat Syrien. Nu stödde
            Bushadministrationen sin bundsförvant Israel i ett krig i Libanon.
          </p>
          <p xml:id="i-X69VQjBMupmYWq9Kf3n2bP">
            Det är USA som gjort Israel till regionens starkaste militärmakt
            och det är USA som återigen i konsekvens med sin övriga politik
            struntat i folkrätten och underminerat FN:s auktoritet och handlingsförmåga.
          </p>
          <p xml:id="i-8yPcUriBAsqpJyknjQwL5Y">
            USA:s utrikesminister Condoleezza Rice proklamerade med utstuderad
            cynism att USA kunde ställa sig bakom en FN-resolution först när
            omständigheter så tillåter. Dessa omständigheter infann sig först
            efter att Libanons folk drivits över katastrofens brant. Var målet
            900 eller 1 000 döda libaneser? Var det en miljon libaneser på
            flykt?
          </p>
          <p xml:id="i-KuRHAB2UiPNA2bAgZYYYPb">
            Den berömde journalisten Seymour Hersch förklarade i New Yorker
            den 14 augusti 2006 att USA varit djupt inblandat i planeringen
            av ett israeliskt krig mot Libanon långt innan de två militärpatrullerna
            stötte samman. Enligt Hersch såg man ett krig mot Libanon som
            en förövning till ett större angrepp på Iran i den händelse Iran
            skulle utveckla kärnvapen.
          </p>
          <p xml:id="i-BT3UZG9tfA7wfhNALhGxM2">
            Ett angrepp på Iran skulle säkerligen inte få säkerhetsrådets
            gehör. Men USA har genom sina folkrättsbrott, då man flera gånger
            ställt FN åt sidan och därmed underminerat organisationens auktoritet,
            klart demonstrerat att man vill inta FN:s plats och styra och
            ställa i världen i enlighet med USA:s ekonomiska och maktpolitiska
            intressen.
          </p>
          <p xml:id="i-VwJfvV5LFY1JaGRfVzMWM7">
            Sverige måste i sitt utrikespolitiska agerande rikta skarp kritik
            mot och utifrån folkrätten fördöma USA:s deltagande i planeringen
            av och stöd till Israels anfallskrig mot Libanon. Detta vill vi
            att riksdagen skall ge regeringen till känna.
          </p>
          <p xml:id="i-XvYyBQTozH63s7x9cZ52d3">
            Sverige har i flera år haft ett militärt samarbete med Israel.
            Sverige har haft en militärattaché placerad i Israel och utvecklat
            ett vapensamarbete med Israel. Sverige importerar även vapen från
            Israel.
          </p>
          <p xml:id="i-W7UKrbKYpSEf4tKgyfeyZ5">
            Vänsterpartiet anser att detta militära samarbete måste upphöra.
            Detta vill vi att riksdagen skall ge regeringen till känna.
          </p>
          <p xml:id="i-CT8DQf2XmFmeuSKTsrd8sZ">
            Vänsterpartiet vill att Sverige snarast upphör med all vapenimport
            från Israel. Detta vill vi att riksdagen skall ge regeringen till
            känna.
          </p>
          <p xml:id="i-6m4jhYupnPT31FC62yA1L9">
            Vänsterpartiet vill även att den svenske militärattachén i Israel
            återkallas. Detta vill vi att riksdagen skall ge regeringen till
            känna.
          </p>
          <head xml:id="i-6YFrRkPQBonD2GEBMYE2S6" type="h1">
            6 Fixeringen vid dagshändelserna
          </head>
          <p xml:id="i-5hFBmxvkXxWhMg3mPyPeqy">
            Ett krig kan för vissa ibland te sig välkommet. Ett krig kan
            för en stund dölja mycket som man inte vill visa upp. Media stirrade
            sig blinda på det som skedde just för tillfället och glömde hela
            förhistorien. Debatten och diskussionerna handlade om de ingripanden
            som just då skedde i Libanon var motiverade för att frita de kidnappade/tillfångatagna
            israeliska soldaterna. Nyhetsrapporteringen snävades in till att
            främst handla om de senaste dagarnas händelser. Fokus under själva
            kriget sattes också på alla svenskar i området och på vad UD gjorde
            den här gången för att undsätta svenska medborgare i en svår situation.
          </p>
          <p xml:id="i-AjkBwSRruGEgvEhPTkwFo1">
            I hastigheten glömde man vad det egentligen var som utspelade
            och utspelar sig Mellanöstern. Man glömde hela den långa serie
            av folkrättsbrott och brott mot mänskliga rättigheter som begåtts
            och fortfarande begås av Israel på Västbanken och Gaza Gaza som
            förvandlats till en enklav, där människorna nu svalt och fortfarande
            lider nöd till följd av EU:s beslut om blockad efter Hamas seger
            i det palestinska valet ett val som genomfördes under mönstergilla
            former. Detta beslut fattades dessutom innan den nya Hamasregeringen
            ens hunnit proklamera vilken politik den avsåg att föra. Det var
            också ett beslut som i mångas ögon i Mellanöstern misskrediterade
            den politiska demokratin. Budskapet blev: Stater i västvärlden
            respekterar bara demokratin när det passar västländernas intressen
            och syften. Allt detta det långa förspelet kom i skymundan.
          </p>
          <p xml:id="i-A9VXgn8mZ9frP19mjjFFNz">
            I samband med Israels angrepp på Libanon hamnade situationen
            i Gaza i medieskugga. I ljuset av vad vi i dag vet om Israels
            och USA:s tidiga planer på att angripa Libanon framstår det som
            inträffade i Gaza efter det att Hamas väpnade gren tillfångatagit
            en israelisk soldat närmast som en förövning till Libanonkriget
            och en upptrappning av spänningarna i förhållandet till de arabiska
            grannländerna. Israels uppträdande mot palestinierna i Gaza var
            likartat. En soldat kidnappas/tillfångatas och Israel svarar med
            massivt bombardemang av civila och ödeläggande av Gazas infrastruktur
            så att människor inte får tillgång till mat, vatten och elektricitet.
            På kolonialtiden kallades sådana handlingar straffexpeditioner.
          </p>
          <head xml:id="i-PtprVDCF9VWW3y8BK5o3hg" type="h1">
            7 En israelisk pyrrhusseger
          </head>
          <p xml:id="i-J9dYovFGkZwwyydQ2ZfSAo">
            När den israeliska staten bildades fick den till en början sitt
            främsta stöd från Sovjetunionen och länderna i Östeuropa. När
            sedan detta stöd upphörde blev Frankrike den stat som främst stödde
            Israel. Frankrike gjorde detta för att man bl.a. såg Israel som
            en bra bundsförvant i kampen mot den nationella befrielserörelsen
            FLN i Algeriet. När Algeriet väl blev självständigt 1962 upphörde
            dock stödet från Frankrike. USA trädde i Frankrikes ställe. Särskilt
            starkt blev stödet efter sexdagarskriget 1967 då USA såg att man
            här kunde få en stark militär bundsförvant i Mellanöstern. Vapen
            och stora ekonomiska resurser strömmade in i Israel som växte
            till regionens starkaste militärmakt.
          </p>
          <p xml:id="i-4BrLaPjsCSz8TqX5e7eMuA">
            Efter segern i sexdagarskriget började de israeliska regeringarna
            att bli alltmer arroganta mot palestinierna och sina arabiska
            grannar. Men man har bortsett från att det hela tiden varit det
            massiva stödet från västvärlden som garanterat Israels existens
            och utgjort grunden för den politik man fört. Israeliska regeringar
            har förlitat sig på sin militära styrka en styrka som skapats
            av andra än israelerna själva.
          </p>
          <p xml:id="i-LW3Db79oR2bkGusMxVUbX1">
            Det senaste kriget har, trots den förödelse det åstadkommit i
            Libanon, visat att Israel håller på att förvandla sig själv till
            en militär jätte på lerfötter. De israeliska trupperna kom bara
            några kilometer in på libanesiskt territorium. Hizbullah var starkt
            nog att förhindra att de israeliska trupperna kom längre, främst
            beroende på att de har fått tillgång till bättre militär utrustning.
          </p>
          <p xml:id="i-Sn2e6pm2vHkXGJitbdaxp8">
            Israel har under sitt anfallskrig på Libanon i stort sett kopierat
            flera av de strategiska misstag som USA begått i Irak. Man missbedömde
            motståndets styrka. Israel har förlitat sig alltför mycket på
            sina bundsförvanter i väst, som på senare tid blivit alltmer betänksamma.
            Den irakiska regeringen och regeringen i Saudiarabien har ställt
            sig på Libanons sida. Den israeliska regeringen har liksom Bushadministrationen
            missbedömt den framväxande opinionen på hemmaplan. Redan nu börjar
            starka kritiska röster höras i Israel mot kriget. I bl.a. tidningen
            Haaretz kunde man bara några dagar efter krigsslutet läsa häftiga
            angrepp på militärledningen och kritik mot det övervåld Israel
            gjort sig skyldigt till.
          </p>
          <p xml:id="i-MHyBN8zLgTeozv8eU4xJf8">
            När det gäller opinionen i Libanon har den förändrats på ett
            sätt som varit negativ för Israel. Den israeliska regeringen trodde
            att kriget skulle leda till att Hizbullah skulle förlora i stöd
            från det libanesiska folket när man gick till angrepp. Det som
            inträffade var raka motsatsen. I dag ställer sig omkring 80 procent
            av Libanons folk bakom Hizbullah.
          </p>
          <p xml:id="i-BUAUBoPrk1tupPFAPqvynw">
            Israels verkliga akilleshäl är dess bundsförvanter i västvärlden
            vilka, när det kommer till kritan, främst ser till sina egna snäva
            intressen. Vad händer om USA drar tillbaka sitt stöd? Vem skall
            då garantera Israels säkerhet? De enda som i en sådan situation
            i framtiden kan garantera Israels existens och säkerhet är palestinierna
            och Israels arabiska grannar. Men det förutsätter att Israel överger
            sin arroganta hållning och börjar tala med dem byter strategi.
          </p>
          <p xml:id="i-P8iAcaTEbeamBYBkFAc2VZ">
            Ett Israel vars enda garanti består i ett ständigt inflöde av
            ekonomiska och militära resurser från USA kan aldrig bli något
            annat än ett imperialistiskt brohuvud som är dömt till att med
            jämna mellanrum föra krig mot sina grannar. Israel skulle kunna
            vara något annat.
          </p>
          <head xml:id="i-5tfmTwr4xCgzxHTDcQ8gCW" type="h1">
            8 Libanon och Hizbullah
          </head>
          <p xml:id="i-WoXRYwSoNbzmnquaHWxS3W">
            Hizbullah har i detta krig begått brott mot folkrätten genom
            att sända raketer som slagit ned i civil bebyggelse. Effekten
            av dessa attacker har varit betydligt mindre förödande än de israeliska
            bombningarna. Dessa raketbeskjutningar är likafullt folkrättsbrott
            och måste även de fördömas. Vänsterpartiets hållning är den att
            folkrättsbrott och brott mot mänskliga rättigheter måste fördömas
            oavsett vem som än begår dem.
          </p>
          <p xml:id="i-TNS8U7ckPPpt7ZN8P1h2ib">
            Hizbullahs beskjutning av israeliska civila ger endast USA och
            den regering i Israel som nu bedriver en aggressiv politik i regionen
            ytterligare förevändningar för nya hot mot Libanon.
          </p>
          <p xml:id="i-KBH233wwbknxadB2AcLStE">
            Den FN-styrka vars syfte är att medverka till upprätthållande
            av vapenstillestånd mellan Libanon och Israel är ett steg i rätt
            riktning. Insatsen är dock med stor sannolikhet för liten för
            att den skall kunna förhindra ett krig om de inblandade parterna
            Israel, USA eller kanske också Iran bestämmer sig för ett sådant.
          </p>
          <p xml:id="i-JuTxGFK2FcSfVxU1oJJpGt">
            Vänsterpartiet anser att Hizbullahs väpnade styrkor måste avvecklas
            och börja uppträda som ett normalt politiskt parti som respekterar
            demokrati, folkrätt och mänskliga rättigheter. Om en avveckling
            av Hizbullahs väpnade styrkor skall kunna bli verklighet krävs
            dock att Libanon ges möjlighet att självständigt bygga upp en
            duglig armé.
          </p>
          <p xml:id="i-SnnKxhvA2KnbbczZvuifKM">
            Samtidigt med en sådan utveckling av den libanesiska statens
            försvarsmakt sker för att stärka Libanons självbestämmande måste
            även en fortsatt demokratisk utveckling ske i landet.
          </p>
          <p xml:id="i-8swc9bcPqoXYNZ2oJLZrWS">
            Vänsterpartiet anser att Sverige skall stödja en fortsatt demokratisk
            utveckling av sina institutioner i syfte att även stärka Libanons
            självbestämmande. Detta vill vi att riksdagen skall ge regeringen
            till känna.
          </p>
          <head xml:id="i-49KCG3Qe7jvfPrEtsH1aso" type="h1">
            9 Givarkonferensen
          </head>
          <p xml:id="i-C36rrG53xCa2cP9oPTHrbq">
            Den svenska regeringen tog initiativ till och genomförde en givarkonferens
            för återuppbyggnad av det förstörda Libanon. Några dagar senare
            ägde en liknande konferens rum som behandlade situationen i Gaza.
            Det var positivt att ett sådant steg togs. Men vad som uppnåddes
            var inte fred. Resultatet blev att man beslöt att ge bidrag till
            en återuppbyggnad under en bräcklig vapenvila, där Israel för
            sin del förklarade att man förbehöll sig rätten att gå in i Libanon
            så länge Hizbullah finns i landet och Hizbullah sade att man kommer
            att fortsätta sin raketbeskjutning av Israel så länge israeliska
            trupper finns i Libanon. Det är ett tillstånd som ger ett mycket
            svagt hopp inför framtiden.
          </p>
          <p xml:id="i-UXHJZmLpT8LUTKVD4TTJEh">
            Den svenska regeringen måste fortsättningsvis verka för att den
            bräckliga vapenvilan permanentas och övergår i en rättvis och
            varaktig fred mellan Israel och Libanon. Inte heller är det tillfredsställande
            att andra länder skall behöva träda in och betala för Israels
            förstörelse och folkrättsbrott. Detta är ett mönster som upprepats
            många gånger på de palestinska territorierna, där stora delar
            av det bistånd som Sverige och andra länder betalat ut har omintetgjorts
            genom den israeliska militärens förstörelse. Därför bör Sverige
            undersöka möjligheterna att, inom ramen för internationella bestämmelser
            och FN-systemet, utkräva skadeståndsansvar från Israel till Libanon,
            för folkrättsbrott och den förstörelse de gjort sig skyldiga till
            gentemot Libanon. Detta vill vi att riksdagen skall ge regeringen
            till känna.
          </p>
          <head xml:id="i-NCqwnGX1NLDfrRNAnd3vX6" type="h1">
            10 Vänsterpartiets ståndpunkt
          </head>
          <p xml:id="i-U5enHP75h4VA4MdYqsuhp7">
            Vänsterpartiet anser att den svenska regeringen på ett mycket
            tidigt stadium borde ha tagit ställning mot Israels krig i Libanon
            och manat till fred. Israels krig i Libanon kan inte ses som självförsvar.
            Israels armé inledde ett anfallskrig mot Libanon. Tusentals oskyldiga
            civila har fått utstå svåra lidanden. Att genomföra bombningar
            som medför att en tredjedel av ett lands befolkning drivs på flykt
            från sina hem kan inte anses som en akt av självförsvar.
          </p>
          <p xml:id="i-FBW91XXpL8BQHF4UtpUBBq">
            Sverige bör föra en självständig utrikespolitik som för omvärlden
            och för USA och EU markerar ett klart och tydligt avståndstagande
            från Israels krig mot Libanon. Med detta är inte sagt att Vänsterpartiet
            på något sätt ser Hizbullah som en organisation, vars politiska
            ståndpunkter man delar. Det är inte rimligt att det i ett land,
            som strävar efter att utveckla ett demokratiskt styrelseskick,
            finns politiska rörelser som håller sig med egna militära styrkor.
            Målet måste vara att den libanesiska staten blir den enda organisation
            som har rätt att hålla sig med väpnade styrkor i landet.
          </p>
          <p xml:id="i-445iy4WhqdBR3gnxa1er92">
            I den FN-resolution som till slut antogs av säkerhetsrådet lades
            embargo på vapen till organisationer och individer i Libanon.
            Den libanesiska regeringen är dock undantagen från detta embargo.
            Samtidigt som detta inträffade beslöt USA att förse den redan
            välrustade israeliska armén med stora mängder nya klusterbomber
            en typ av bomber som Human Rights Watch (HRW) krävt borde förbjudas
            eftersom de drabbar urskillningslöst och i stor utsträckning civila.
            De lämnar också en stor mängd blindgångare efter sig. Sådana ligger
            kvar på många platser i Libanon i dag.
          </p>
          <p xml:id="i-GYkQrd9wEf4HZL2pP6cgus">
            Vänsterpartiet har länge, liksom en rad människorättsorganisationer,
            verkat för att användandet av klusterbomber skall förbjudas och
            betraktas som krigsbrott.
          </p>
          <p xml:id="i-SXPHXdP3R73BqNxCDiEEXX">
            Om USA pumpar in vapen i Israel, vem kan man då förvänta sig
            förse Libanon vapen? Israels krig mot Libanon och USA:s upprustning
            av Israel har trappat upp konflikten i Mellanöstern samtidigt
            som det ekonomiska och militära stödet till Israel kan leda till
            att Iran är berett att förse Libanon med vapen. Därmed ökar spänningarna
            i regionen samtidigt som rustningsspiralen skruvas upp ytterligare
            ett varv.
          </p>
          <p xml:id="i-5zejbLgwHCFPEvvabcdiwr">
            Vänsterpartiet kräver att all handel med krigsmateriel och allt
            militärt samarbete med Israel skall upphöra och att den militärattaché
            som finns placerad i Israel tas hem. Israel är en stat som genom
            kriget i Libanon och i andra sammanhang ännu en gång brutit mot
            såväl folkrätten som de mänskliga rättigheterna.
          </p>
          <p xml:id="i-SqvaGXzWTYP7WJCMVea5Cc">
            Vänsterpartiet vill se ett fritt, självständigt och demokratiskt
            Libanon och inte ett land där demokratin fått dåligt anseende
            därför att den misskrediterats av stater som benämner sig demokratier
            men samtidigt bryter mot folkrätt och mänskliga rättigheter.
          </p>
          <p xml:id="i-RWNDbenDZgWu2gprxL4B2K">
            Vad Vänsterpartiet eftersträvar är en säker, rättvis och varaktig
            fred. En fred i regionen kommer inte bara till stånd genom att
            Israel lämnar Libanon. För detta krävs också att palestiniernas
            rättigheter tillgodoses. Israel måste upphöra med sin illegala
            ockupation av Västbanken, Gaza och östra Jerusalem, lämna sina
            illegala bosättningar på ockuperat palestinskt territorium, upphöra
            med blockeringen av Gaza, rasera den folkrättsvidriga muren på
            palestinsk mark mellan Israel och Palestina och sluta med utomrättsliga
            avrättningar av palestinska ledare. Verklig fred i regionen kan
            inte uppnås förrän den israeliska staten underordnat sig vad folkrätten
            och de mänskliga rättigheterna föreskriver.
          </p>
          <head xml:id="i-4M3Ujcn3V13zSkLdcxWVZv" type="h1">
            11 Sverige, FN och Unifilstyrkan
          </head>
          <p xml:id="i-dcEKYrqSvzuonvQ3Hv3Cj">
            Det bör noteras att antalet civila offer på de olika sidorna
            under Israels krig i Libanon talar sitt tydliga språk. Antalet
            civila dödsoffer i kriget utgjordes till 95 procent av libaneser.
            Det bör även noteras att medan återuppbyggnaden nu påbörjats i
            Israel exploderar fortfarande klusterbomber i Libanon.
          </p>
          <p xml:id="i-7BgdEVJeYMECURyRzG2KNG">
            Israel kommer framöver att ha ett starkt intresse av att Hizbullah
            försvagas, särskilt då Hizbullah förmådde bjuda den överlägsna
            israeliska krigsmakten hårt motstånd. Den Unifilstyrka som skall
            skapas har tillkommit på bl.a. Israels begäran. Israel har också
            begärt att denna styrka även skall ha stridserfarenhet och att
            den skall ha en tydlig uppgift att identifiera och avväpna Hizbullah.
            Detta krav finns dock inte i FN:s resolution 1701. Israels begäran
            om och krav på Unfilstyrkan visar tydligt att det finns ett intresse
            från Israels sida att Unifil konfronteras med Hizbullah. Då situationen
            är mycket spänd kan minsta provokation utlösa konfrontationer
            och uppmärksamheten riktas mot vem som helst. Sådana frågeställningar
            leder blickarna bort från konfliktens kärna Israels långvariga
            aggressionspolitik mot Libanon och ockupationen av Palestina.
          </p>
          <p xml:id="i-Vdctk68e99eLto7bssgkpk">
            Utan att detta åtgärdas kan inte någon varaktig fred uppnås i
            regionen. Därför bör Sverige och FN nu när man tagit dessa steg
            för att säkra den israelisk-libanesiska gränsen ta ytterligare
            steg för att säkra även israelisk-palestinska gränsen genom att
            förhöra sig hos den palestinska myndigheten om den önskar fredsbevarande
            trupp också på de palestinska territorierna. Detta vill vi att
            riksdagen skall ge regeringen till känna.
          </p>
          <p xml:id="i-CBm9aam6kYnqQkJ6tXYwM3">
            När det gäller det svenska bidraget till Unifilstyrkan kommer
            den att vara av marint slag och dess uppgift kommer att bestå
            i att övervaka trafiken in mot Libanons kust och framför allt
            hamnen i Beirut. Det är en mycket viktig uppgift då det gäller
            att bl.a. se till att Libanon inte isoleras från omvärlden. En
            sådan isolering av Libanon från omvärlden ingick som en del i
            det israeliska angreppet på Libanon och fick allvarliga följder
            för Libanons befolkning.
          </p>
          <p xml:id="i-791mF6MZW53GYRkkuotiHJ">
            Det är därför av största vikt att Unifilstyrkan leds på ett sådant
            sätt att den inte uppfattas som en förlängning av den israeliska
            krigsmakten. Detta vill vi att riksdagen skall ge regeringen till
            känna.
          </p>
          <p xml:id="i-MwGfvUeEPXmtX4Ma72Mjtb">
            Detta skulle kunna bli fallet om Unifil aktivt medverkar i avväpningen
            av Hizbullah på annat sätt än som en följd av en begäran från
            Libanons regering. Skulle Unifilstyrkan delta i en avväpning av
            Hizbullah utan förankring i den libanesiska regeringen skulle
            detta allvarligt skada FN:s och Unfilstyrkans anseende i Mellanöstern.
            Detta vill vi att riksdagen skall ge regeringen till känna.
          </p>
          <p xml:id="i-9MymsmzScYVtLTy4hZVQex">
            Det är av största vikt att det inte uppstår några förskjutningar
            av innebörden av det FN-mandat som avgetts. Detta vill vi att
            riksdagen skall ge regeringen till känna.
          </p>
          <p xml:id="i-Dh77RKa1BF23JyN58HCWs1">
            Det är av stor betydelse hur uppdragets befälsförhållanden organiseras
            och hur uppdragets faktiska karaktär utvecklar sig. Detta bör
            från Sveriges sida följas mycket noga. Detta vill vi att riksdagen
            skall ge regeringen till känna.
          </p>
          <p xml:id="i-UNasBiHJUz7LRi29SC7U5s">
            Sverige bör vara berett att snabbt dra tillbaka sina trupper
            om vi vid en självständig bedömning finner att uppdraget inte
            passar väl in i FN-mandatets intentioner. Detta vill vi att riksdagen
            skall ge regeringen till känna.
          </p>
        </div>
        <div type="motSignatures">
          <list>
            <item xml:id="i-NE1LZzDMsDYRVEZxgVnsj2" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-XY97HdyYtNExqekcYPi1Bj" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-M1vKtSB6Vs9H4sFyUcsvVH" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-CsQWNtWf2uw6DQiZcf8XF8" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-RTZLHSmL8wsV3hXUJgRfRa" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-WVFxGEA7yqRaiqfhJUTRL1" who="i-5pddtLwy622h33X3RtqGeL">
              Pernilla Zethraeus (v)
            </item>
            <item xml:id="i-96pXw2A2mmwMJ6zgmNZhQ4" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
