<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-UU-00405">
  <teiHeader>
    <fileDesc>
      <titleStmt>
        <title>Kinas kärnvapenprogram</title>
        <author corresp="i-Q6uWG1k3pbJio9CebNs3Cz i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kinas kärnvapenprogram</title>
          <idno type="rdwebb">GN02U405</idno>
          <rs type="number">U405</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GN02U405/text</ref>
          <ref type="dokument_url_html">http://data.riksdagen.se/dokument/GN02U405</ref>
          <ref type="dokumentstatus_url_xml">http://data.riksdagen.se/dokumentstatus/GN02U405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4zddFZjdEkPaThsZGFFRd9" type="signed"/>
        <correspContext corresp="i-4zddFZjdEkPaThsZGFFRd9">
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction type="referral" xml:id="i-RXBzPu2PLw9XBAYKvaCTmJ">
          <date when="1999-10-12"/>
        </correspAction>
        <correspAction type="dismissal" xml:id="i-AkUudCCpWB5pSM1FwoqKiH">
          <date when="1999-10-12"/>
        </correspAction>
        <correspAction type="submission" xml:id="i-YUTym7L4jmxdtkM2bGwgDw">
          <date when="1999-10-05"/>
        </correspAction>
        <correspAction type="referral" xml:id="i-QgGnscfjqysBs61akmfXuW">
          <date when="1999-10-12"/>
        </correspAction>
        <correspAction type="dismissal" xml:id="i-FPbBgPikV6P1ijFXuvBSKH">
          <date when="1999-10-12"/>
        </correspAction>
        <correspAction type="submission" xml:id="i-7e9stLfpBuZgDwenorbTHp">
          <date when="1999-10-05"/>
        </correspAction>
        <correspAction type="assigned" xml:id="i-3uBejvazj5vusKQGgRrpmY"/>
        <correspContext corresp="i-3uBejvazj5vusKQGgRrpmY">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_U_0405/mot_199900_U_0405-0001.pdf"/>
      <div type="motHeader" xml:id="i-LHxZVPW2dYF82TUNn6jtxH">
        <div type="motTitle" xml:id="i-MRmeDpsBJJXLNNNPyBB8cW"/>
        <div type="motSubmissionInfo" xml:id="i-Ex1LDSbDy8cxXABgwMsLHv"/>
      </div>
      <div type="motBody" xml:id="i-NNSPirjLhTzET8nQ9Qw8Lf">
        <div xml:id="i-WxYb4TeUtWy4Nvi9LrAbSa">
          <p xml:id="i-5Vmo1SHd9fmNwzjor3oUSi">
            1999/2000 mnr: U405 pnr: m208
          </p>
          <p xml:id="i-WWuwTc68PBc2kEqYvzTXva">
            Motion till riksdagen 1999/2000:U405
          </p>
          <p xml:id="i-GKHVVKdT2deeUK7neKEJ35">
            av Sten Tolgfors (m)
          </p>
          <p xml:id="i-NBUbFGNQkvUvRDjBAgySuE">
            Kinas kärnvapenprogram
          </p>
          <p xml:id="i-3w2PRbeMkc1vwnUQsCY6of">
            Kinas kärnvapenprogram hot mot freden
          </p>
          <p xml:id="i-6Ha637LyFgBuE6VTFMmXBL">
            Ostasien är en region som växt snabbt i ekonomisk och därmed
            också politisk betydelse de senaste decennierna. Mycket talar
            nu för att den säkerhetspolitiska utvecklingen i regionen bör
            ges ökad uppmärksamhet. I huvudsak är det två länder som bidrar
            till oron över utvecklingen. Nordkorea med dess hårda diktatur,
            kärnvapenprogram och svåra relation till grannen Sydkorea. Folkrepubliken
            Kina med de återkommande hoten om våld mot Taiwan, förtrycket
            i Tibet och av den egna befolkningen. Dessa båda länder ger anledning
            till oro, inte bara hos demokratiska grannar som Japan, Sydkorea
            och Taiwan utan i tilltagande utsträckning också i USA och västvärlden.
            Orsaken är att de båda länderna kontinuerligt utvecklar sina möjligheter
            att utsträcka militär förmåga utanför det egna närområdet. I klartext
            handlar det om ny långdistansmissilteknik, som förändrar den strategiska
            balansen i regionen.
          </p>
          <p xml:id="i-PJ2yjeW4GAPjcvvn4mGuTg">
            Ny långdistansförmåga
          </p>
          <p xml:id="i-JKn173GAxWPuB72nFu8fsD">
            Nordkorea genomförde nyligen ett missilprov, där roboten passerade
            i riktning mot Japan. USA har sedan dess gjort betydande ansträngningar
            för att förhindra nya prov. I USA jämförs situationen med anden
            i flaskan. När den nya långdistansrobottekniken väl är utsläppt,
            är den irreversibel. Därför gäller det att stoppa utvecklingen
            i tid. Den 2 augusti i år testade Folkrepubliken Kina långdistansroboten
            Dongfeng 31. Utvecklingsarbetet har pågått sedan 1970-talet, men
            kom till avslut för ca fyra år sedan. Roboten bedöms ha en räckvidd
            på ca 8 000 kilometer och kan bära en singulär ca 700 kilo tung
            kärnvapenladdning. Roboten kan avfyras både stationärt och — vilket
            är en nyhet — från rörliga avfyrningsramper. Så här beskrivs fritt
            översatt roboten av amerikanska bedömare: ”Dongfeng 31 är en trestegs,
            rörlig, fastbränsleraket, som kan bära kärnladdningar upp till
            ett megaton i vikt. Förberedelsetiden för en avfyrning är 10 till
            15 minuter och den klarar att slå ut både stationära och rörliga
            mål.” Folkrepubliken Kina har också ubåtsbaserade långdistansrobotar
            med kärnvapenkapacitet. De testas på konventionella ubåtar. Folkrepubliken
            har i
          </p>
          <pb facs="riksdagen-motions-pdf/data/199900/mot_199900_U_0405/mot_199900_U_0405-0002.pdf"/>
          <p xml:id="i-BHSCRHPgouUfDseck6aWPh">
            dagsläget bara en atomubåt, med denna typ av bestyckning. Den
            heter Xia Mot. 1999/2000 och har förmåga att bära 12 interkontinentala
            missiler. U405 Folkrepubliken Kinas sjöbaserade robot heter Julang
            och bedöms ha en räckvidd på mellan 8.000 och 10.000 kilometer.
            Detta är tillräckligt för att roboten, precis som den landbaserade
            systerroboten, skall kunna nå mål i USA. Folkrepubliken Kina har
            nu tillsammans med USA och Ryssland full nukleär förmåga, och
            kan avlossa robotar både från marken, luften och havet. Som det
            verkar har Folkrepubliken Kina inte MIRV-förmåga i dagsläget.
            Detta kan dock snabbt ändras. För närvarande pågår utvecklingen
            av roboten Dongfeng-41, efterföljaren till Dongfeng 31. Den skall
            klara att bära 10 stridspetsar mer än 12.000 kilometer. Televisionen
            i Folkrepubliken Kina har lyft fram att Dongfeng 31 klarar att
            slå ut Seattle, på den amerikanska västkusten. Också mål i Europa
            ligger numera inom räckhåll för Folkrepubliken Kina.
          </p>
          <p xml:id="i-KXuuXsYkgG7VH77xS8N5YA">
            Ny kärnladdningskapacitet
          </p>
          <p xml:id="i-XMp4jRmaxEviVxiQ2FsQqz">
            I våras avslöjades det i USA att Folkrepubliken Kina, genom en
            spion i Los Alamos National Laboratory, vunnit kunskap om hur
            USA:s mest moderna kärnvapenstridsspets, den så kallade W-88,
            är konstruerad. Folkrepubliken har sedan också genomfört prov
            med liknande konstruktioner. Denna generation kärnvapen är små
            och lätta, vilket gör det möjligt att utrusta en långdistanskärnvapenbärare
            med ett antal styrbara stridsspetsar. På så vis kan flera mål,
            på längre avstånd hotas. Dessutom blir vapnen flyttbara. Balansen
            i regionen förändras. Folkrepubliken Kina påstås ha tillskansat
            sig hemliga uppgifter om det amerikanska kärnvapenprogrammet under
            två decenniers tid. En amerikansk kongressrapport, den så kallade
            Cox- rapporten, pekade ut spioneri, vilket dock Folkrepubliken
            Kina förnekar. I samband med Folkrepubliken Kinas förnekanden
            framkom intressanta uppgifter om landets nukleära förmåga. Folkrepubliken
            Kina försökte bevisa att landet inte behövde stjäla amerikansk
            teknik, eftersom den egna förmågan var tillräckligt högtstående.
            På en pressträff sa Folkrepubliken Kinas informationsminister,
            Zhao Qizheng, följande: ”Eftersom Kina redan har tillgång till
            atom- och vätebombsteknik, är det både naturligt och logiskt att
            vi lärt oss att behärska tekniken för att framställa neutronbomber
            genom egna ansträngningar och på kort tid, sade Zhao.” Enligt
            detta har Folkrepubliken Kina redan neutronbomskapacitet. Enligt
            andra, obekräftade, uppgifter har Folkrepubliken Kina också provsprängt
            en neutronbomb.
          </p>
          <p xml:id="i-UvtJPbXjgu8M74CTS2XU4g">
            Hot med medeldistansmissiler
          </p>
          <p xml:id="i-SeDHgfu87QpyPXitUYVwW8">
            Folkrepubliken Kina har också medeldistansmissiler. Landet har
            också visat sig berett att använda dem. 1996 genomfördes robotövningar
            i Formosa-
          </p>
          <pb facs="riksdagen-motions-pdf/data/199900/mot_199900_U_0405/mot_199900_U_0405-0003.pdf"/>
          <p xml:id="i-8PgmVdmU4vHDJ9uDpjSHnK">
            sundet i samband med Taiwans första demokratiska presidentval.
            Fyra Mot. 1999/2000 missiler slog då ner i vattnet i närheten
            av Taiwan. U405 Folkrepubliken Kina har vid upprepade tillfällen
            hotat Taiwan med militärt våld, genomfört miltär uppladdning i
            närheten av Taiwansundet, försatt armén i högsta beredskap och
            t.o.m. skickat missiler i övning i riktning mot Taiwan. somras
            kom nya varningar. Folkrepubliken Kinas försvarsminister, Chi
            Haotian, slog fast att Folkrepubliken Kinas armé, PLA, Peoples
            Liberation Army, var fullt beredd att bruka våld för att hindra
            taiwanesisk självständighet. Försök att ”splittra moderlandet”
            skulle ”bestämt krossas”. u var det inte en självständighetsförklaring
            som var upphovet till dessa starka reaktioner. Det Taiwans president
            Lee sa i somras ryms inom ramen för en ett-Kina-politik och var
            förenklat följande: En återförening av Kina måste ske på en grund
            av demokrati, mänskliga rättigheter och marknadsekonomi. Taiwan
            är de facto inte en Peking underlydande provinsregering. Därför
            definierade Lee relationen mellan Folkrepubliken Kina och Taiwan
            som ”special state-to-state- relations”. Folkrepubliken Kinas
            reaktion blev vapenskrammel och hot. Av någon underlig anledning
            gav situationen upphov till ett antal västliga kommentarer där
            båda sidor ombads att inte provocera och istället normalisera
            situationen. Som provokation jämställdes därmed öppna resonemang
            av en demokratiskt vald president i det lilla demokratiska, marknadsekonomiska
            Taiwan med respekt för mänskliga rättigheter — med hot om militärt
            våld från en kommunistisk förtryckardiktatur. Det är orimligt.
          </p>
          <p xml:id="i-VLR4UZti9g35gNqm83qpND">
            Förändrad strategisk balans
          </p>
          <p xml:id="i-PUyRv918Amh5TDiNqruUf7">
            Det är när Folkrepubliken Kinas nya militära förmåga sätts i
            sammanhang med landets politiska agerande mot grannarna som anledning
            till oro uppstår. Att Folkrepubliken Kina inom kort kan ha tillgång
            till nya typer av långdistansmissiler är allvarligt av flera skäl.
            Tidningen Time varnade i mars för att den nya kärnvapenförmågan
            i framtiden kan användas för att avskräcka USA från att hjälpa
            Taiwan i händelse av en invasion från Kinas sida. Hotet från det
            kommunistiska Folkrepubliken Kina kan med de nya långdistansrobotarna
            utsträckas inte bara till närområdet, utan till USA och Europa.
            Ett hot mot en amerikansk stad skulle då kunna hindra Amerika
            från att — som brukligt varit — placera egna flottstyrkor i Taiwansundet
            för att skydda Taiwan. Presidentkandidaten Steve Forbes har menat
            att USA måste utveckla försvarssystem kapabla att stoppa angripande
            missiler, som kan placeras ut för att skydda allierade länder
            och amerikanska trupper i Asien. Även Nordkorea kan vara ett hot
            i denna bemärkelse. Han hänvisar också till en växande rädsla
            för missilangrepp i Japan och Sydkorea. Forbes anser att USA måste
            anlägga en fast politik mot Folkrepubliken Kina idag, för att
            undvika farligare konfrontationer i morgon.
          </p>
          <pb facs="riksdagen-motions-pdf/data/199900/mot_199900_U_0405/mot_199900_U_0405-0004.pdf"/>
          <p xml:id="i-GYoaMaWc5sL8vgosgA1WE1">
            Jag tror det ligger mycket i detta resonemang. Folkrepubliken
            Kina är en Mot. 1999/2000 viktig marknad och handelspartner för
            Sverige och västvärlden. Det finns U405 dock anledning till oro
            över landets relation till sina grannar och skäl att markera denna
            oro i de bilaterala kontakterna. Eventuella konflikter måste lösas
            vid förhandlingsbordet. Också tillståndet för mänskliga rättigheter
            i Folkrepubliken Kina ger anledning till betydande oro. Sverige
            och EU måste markera att hot mot grannar inte är acceptabelt.
            Detta måste ske och drivas av Sverige också inom ramen för den
            gemensamma utrikes- och säkerhetspolitiken. Sverige har inte varit
            tillräckligt observant på utvecklingen av Folk- republiken Kinas
            kärnvapenkapacitet. När Folkrepubliken Kinas utrikes- minister
            besökte Sverige för inte så länge sedan tog utrikesministern varken
            upp landets kärnvapenprogram eller hotet mot Taiwan. Detta riskerar
            tolkas som att den som tiger samtycker.
          </p>
          <p xml:id="i-LLNgc9qgappvqBq1126Ue2">
            Hemställan
          </p>
          <p xml:id="i-S9TeqKsyYifuZJNfAtz47n">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            Folkrepubliken Kinas kärnvapenprogram, 2. att riksdagen som sin
            mening ger regeringen till känna vad i motionen anförts om Nordkoreas
            kärnvapenprogram, 3. att riksdagen som sin mening ger regeringen
            till känna vad i motionen anförts om Folkrepubliken Kinas hot
            om våld mot Taiwan, 4. att riksdagen som sin mening ger regeringen
            till känna vad i motionen anförts om att regeringen bör driva
            frågorna om Folk- republiken Kinas kärnvapenprogram, samt hot
            om våldsanvändning mot Taiwan, inom ramen för den gemensamma utrikes-
            och säkerhetspolitiken i EU.
          </p>
          <p xml:id="i-WmgubNFSpKPhLGbbQSiS3R" type="date">
            Stockholm den 28 september 1999
          </p>
          <p xml:id="i-Fkp3qM7tKAyRpQ5w7BFAA5">
            Sten Tolgfors (m)
          </p>
        </div>
      </div>
    </body>
  </text>
</TEI>
