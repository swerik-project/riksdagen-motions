<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00385">
  <teiHeader>
    <fileDesc>
      <titleStmt>
        <title>Öka antalet vårdplatser</title>
        <author corresp="i-4ednwgW1p5nCGVvkb7M7eo i-WTUJB2R5FNpHU89dXa4RTX">av Lars-Axel Nordell och Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Öka antalet vårdplatser</title>
          <idno type="rdwebb">GZ02So385</idno>
          <rs type="number">So385</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So385/text</ref>
          <ref type="dokument_url_html">http://data.riksdagen.se/dokument/GZ02So385</ref>
          <ref type="dokumentstatus_url_xml">http://data.riksdagen.se/dokumentstatus/GZ02So385</ref>
          <ref type="doc">http://data.riksdagen.se/fil/248FA0C2-867D-49D5-B35C-3C834D463C2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SQ8fhBcpdJFNkAFGP6LLcB" type="signed"/>
        <correspContext corresp="i-SQ8fhBcpdJFNkAFGP6LLcB">
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction type="numbering" xml:id="i-QZZBvc4ubVnM6KrJcSVXRy">
          <date when="2011-10-06"/>
        </correspAction>
        <correspAction type="submission" xml:id="i-CHf952BZ7RbZwdE5P3wSGr">
          <date when="2011-10-04"/>
        </correspAction>
        <correspAction type="transfer" xml:id="i-VumBoJY6ppPHkivKimaBB8">
          <date when="2011-10-04"/>
        </correspAction>
        <correspAction type="assigned" xml:id="i-7Z74sTHM3VPa5VX6g28Y6H"/>
        <correspContext corresp="i-7Z74sTHM3VPa5VX6g28Y6H">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UedKg9XAt3cWfr9474wxhB">
            Förslag till riksdagsbeslut
          </head>
          <p xml:id="i-SKtiWM7bU7hESZBAbpZ9Yu">
            Riksdagen tillkännager för regeringen som sin mening vad som
            anförs i motionen om behovet av att öka antalet vårdplatser.
          </p>
        </div>
        <div type="motContent">
          <head type="h1" xml:id="i-LNeVyMMYBTxNNfqzEzRpVq">
            Motivering
          </head>
          <p xml:id="i-NFSRT427QLNARd3KqDABmJ">
            I slutet av 1960-talet fanns mer än 120 000 vårdplatser vid våra
            sjukhus. Genom ädelreformen sjönk antalet till ca 50 000 och antalet
            minskade ytterligare genom psykiatrireformen. Minskningen har
            fortsatt sedan dess men efter 2005 har den hejdats något.
          </p>
          <p xml:id="i-AyPM91PMau3KvqDC7tzZCS">
            Medicinsk utveckling och organisatoriska faktorer påverkar vårdplatsbehovet.
            Effektiviteten ökar, dagkirurgi och andra metoder gör att vårdtiden
            kortas men nya operativa åtgärder ökar, till exempel fetmakirurgi.
          </p>
          <p xml:id="i-QA2coDPEfCNNXRXyCdvua7">
            Sverige har en av de äldsta befolkningarna i Europa. De demografiska
            faktorerna med förändrad åldersstruktur och sjuklighet ställer
            allt större krav på vårdplatser. År 2007 hade Sverige det lägsta
            antalet vårdplatser per tusen invånare, 2,6, i jämförelse med
            de 16 OECD-länderna som i genomsnitt hade 4,6 platser per tusen
            invånare.
          </p>
          <p xml:id="i-N4anPH1SkasTvP3adLKxMv">
            Av de 14 landsting som besvarade Socialstyrelsens enkät 2010
            uppger samtliga att behovet överskridit tillgången för minst ett
            vårdområde vid minst ett tillfälle under 2009. Den absoluta merparten
            av de sjukhus som besvarat enkäten anger att de inte haft tillräckligt
            med vårdplatser under hela 2009. Underlaget är litet men en majoritet
            av de 14 landstingen bedömer att antalet disponibla vårdplatser
            inte kommer att minska inom något vårdområde. Inom den somatiska
            vården är det den geriatriska vården som uppskattas ha störst
            behov av platser.
          </p>
          <p xml:id="i-WGa6UbkbiCE2P2L9bYvyt1">
            Brist på vårdplatser är en fara för både patienter och personal.
            Patientsäkerheten blir lidande när sjukhusen tvingas till överbeläggning
            (vård av fler patienter än vad det finns resurser till på avdelningarna)
            och utlokalisering (vård vid en annan klinik än den som patienten
            är inskriven vid). Risk för smittspridning, risk för informations-
            och läkemedelsmissar, risker till följd av ovana vid rutiner och
            otillräcklig kompetens hos personalen gällande nya patientgrupper,
            risk för fördröjda ordinationer och förlängda vårdtider samt risk
            för ett ovärdigt omhändertagande och för dålig kontinuitet i vården
            är några effekter av överbeläggning och utlokalisering.
          </p>
          <p xml:id="i-C6zYQGr97CmurWZhBfAZCk">
            Arbetsmiljöverket tillåter inte längre att patienter blir liggande
            i sjukhuskorridorerna. Istället blir patienter ofta liggande på
            akutmottagningen i väntan på att läkaren ska finna en vårdplats,
            samtidigt som arbetsbelastningen för personalen ökar, vårdtiderna
            förlängs och patientens oro och lidande ökar.
          </p>
          <p xml:id="i-GEsBLY4xSyf9nj2RTSpQah">
            Effekterna av brist på vårdplatser är många och tydliga. I medierna
            rapporteras kontinuerligt om platsbrist och Socialstyrelsen har
            tvingats utfärda anmärkningar och vite. Antalet vårdplatser i
            sjukvården måste öka för att svara mot det verkliga behovet.
          </p>
        </div>
        <div type="motSignatures">
          <list>
            <item xml:id="i-SnhgFQumbPqVW1KVm2xVTC">
              Lars-Axel Nordell (KD)
            </item>
            <item xml:id="i-MaZkGw8dMntjKKwn3QEH5M">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
