<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02505">
  <teiHeader>
    <fileDesc>
      <titleStmt>
        <title>Bibliotek i tradition och förnyelse</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2505 av Aron Emilsson m.fl. (SD)</title>
          <idno type="rdwebb">H9022505</idno>
          <rs type="number">2505</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022505/text</ref>
          <ref type="dokument_url_html">http://data.riksdagen.se/dokument/H9022505</ref>
          <ref type="dokumentstatus_url_xml">http://data.riksdagen.se/dokumentstatus/H9022505</ref>
          <ref type="docx">http://data.riksdagen.se/fil/C89C6425-7D70-4FA4-A02D-E1AE730DD8F6</ref>
          <ref type="pdf">http://data.riksdagen.se/fil/5C5A3AA1-E0CF-481A-A5ED-898AE08B392D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-41Gj51bXipKutLFEffhXZ5" type="signed"/>
        <correspContext corresp="i-41Gj51bXipKutLFEffhXZ5">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-EwbEkc4HsSuWzyMt8rQGvL" type="submitted">
          <date when="2021-10-01"/>
          <time when="18:43:21"/>
        </correspAction>
        <correspAction xml:id="i-7fFj9aCxquFU3779wE77FY" type="reviewed">
          <date when="2021-10-04"/>
          <time when="09:39:17"/>
        </correspAction>
        <correspAction xml:id="i-6LQzSspzPr7AuSvFXkjPUZ" type="referred">
          <date when="2021-10-14"/>
        </correspAction>
        <correspAction xml:id="i-GQuDEWJHyTUeyfLYjesEyP" type="assigned">
          <date when="2022-10-05"/>
          <time when="11:46:34"/>
        </correspAction>
        <correspContext corresp="i-GQuDEWJHyTUeyfLYjesEyP">
          <ref type="assignedTo">Kulturutskottet</ref>
        </correspContext>
        <correspAction xml:id="i-W2ondwWtZbnpvPkmaEmAij" type="behandlas_i"/>
        <correspContext corresp="i-W2ondwWtZbnpvPkmaEmAij">
          <ref type="uppgift">2021/22:KrU4</ref>
          <ref type="ref_dok_id">H901KrU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU4</ref>
          <ref type="ref_dok_titel">Konstarterna och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2505 av Aron Emilsson m.fl. (SD)
          Bibliotek i tradition och förnyelse
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KjkLHeMkPuedyipbMb4XJ9">
            Förslag till riksdagsbeslut
          </head>
          <list style="ol">
            <item xml:id="i-NhyFRMYNCXcfphN7XzSNWb">
              Riksdagen ställer sig bakom det som anförs i motionen om stärkta
              nationella digitala bibliotekstjänster och tillkännager detta
              för regeringen.
            </item>
            <item xml:id="i-JofqNwzYvA9e2pxDTEjM82">
              Riksdagen ställer sig bakom det som anförs i motionen om att
              säkra biblioteken från grupper som söker använda dem till annat
              än det tilltänkta syftet och tillkännager detta för regeringen.
            </item>
            <item xml:id="i-PmqqDVxVGQGDDsgzmQwpEc">
              Riksdagen ställer sig bakom det som anförs i motionen om översyn
              och revidering av bibliotekslagen i syfte att stärka svenska språkets
              ställning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-FFiNKiV5xj7mh2acePeLnt" type="h1">
            Motivering
          </head>
          <p xml:id="i-7bf4V5TdkhM7Jv7SeveogS">
            Stockholms stadsbiblioteks huvudbyggnad liknar ett antikt tempel,
            ett tempel för böcker och kunskap. Ett arkitektoniskt formspråk
            som tydligt förmedlar ett budskap om att detta tempel är en plats
            för vördnad inför den kunskap byggnaden rymmer.
          </p>
          <p xml:id="i-YESJYz3SXwvHyHquCPpKDT">
            I Sverige och på bibliotek världen över råder en norm om tysthet
            och studiero vid bibliotek, och Stockholms stadsbiblioteks huvudbyggnad
            låter besökare förstå vikten av denna norms upprätthållande genom
            sin utformning. Alla Sveriges bibliotek är inte utformade som
            tempel, alla bibliotek är inte byggda för att inge respekt för
            byggnadens innehåll och funktion, men oavsett bibliotekets arkitektoniska
            utformning är det viktigt att förståelsen för bibliotekens funktion
            och uppgift vidmakthålls.
          </p>
          <p xml:id="i-3eiRHJnUnJikMBRsrDUURW">
            Bibliotekens funktion som kunskapsförmedlare och plats för kunskapsinhämtning
            är lika viktig idag som under biblioteksväsendets inrättande.
            Biblioteken är en bärande pelare i det demokratiska systemet,
            och därför får inte bibliotekens syfte och funktion slarvas bort
            i samtidens tillfälliga nycker och trender. Att bjuda in digitaliseringens
            verktyg och möjligheter på biblioteken är en självklar utveckling
            vid sidan av bibliotek­ens samlingar av böcker, tidningar och
            andra tryckta verk. Lika självklart är det sam­tidigt att inte
            tumma på bibliotekens roll i egenskap av fysiska rum som tysta
            och lugna oaser i det annars brusiga offentliga rummet.
          </p>
          <head xml:id="i-989ZuwWKvk5wbHKUDnoiVm" type="h2">
            Digital satsning säkrar litteraturhistoria och nordisk likvärdighet
          </head>
          <p xml:id="i-3NEduV5XCjj4Bt8AuYHvCu">
            Sverige är ett av världens mest digitaliserade länder. Det har
            synliggjort såväl risker som möjligheter. Digitaliseringen skapar
            nya möjligheter att synliggöra och levande­göra delar av vårt
            kultur- och kunskapsarv. Samtidigt är stora delar av vårt samlade
            arv och källmaterial ännu inte digitaliserat, vilket riskerar
            såväl bevarande som tillgänglig­het och rentav framtidens forskning.
            Utöver exempelvis det litterära arvet krävs tillgång också till
            digitaliserade tidningar och tidskrifter, audiovisuellt material,
            utredningar och riksdagstryck.
          </p>
          <p xml:id="i-C7SocX2p8kgpukpCTkMZSw">
            Våra nordiska grannländer har i flera avseenden kommit betydligt
            längre i digitali­seringen av bibliotekstjänster och visat på
            flera möjligheter. För ökad nordisk likvärdig­het och bättre samordningsmöjligheter
            bör det vara en uttalad ambition att Sverige under en tioårsperiod
            digitaliserar merparten av vad som har getts ut i landet någonsin.
            Det här kräver naturligtvis en nationell åtgärdsplan, vilket den
            nationella biblioteks­strategin påpekat och föreslagit. Regeringen
            måste gå vidare med detta.
          </p>
          <p xml:id="i-6iGfa8fqRAqv6CyWjqbFtr">
            I allt detta arbete bör kompatibilitet och användarvänlighet
            vara ledord, så att bibliotekens tjänster görs tillgängliga för
            användarna utifrån det sätt de söker kunskap. Sverigedemokraterna
            har i linje med detta tidigare föreslagit ett nationellt lånekort.
            Förslaget till nationell biblioteksstrategi understryker betydelsen
            av ett nationellt bibliotekskort som gäller vid landets samtliga
            bibliotek och leder till sökordsoptimering, länkade data, användning
            av och anknytning till existerande söktjänster och kollabora­tiva
            lösningar.
          </p>
          <p xml:id="i-Q2jqXrpWXHMaQ6LtxbZ6EU">
            Litteraturbanken har i samverkan med andra aktörer under flera
            år låtit digitalisera Sveriges skönlitterära arv och skilda verk
            inom humaniora. Uppbyggnadsfasen anses nu avslutad, vilket innebär
            att digitaliseringen skulle kunna accelerera, men det krävs en
            permanent statlig finansiering för att säkra verksamheten.
          </p>
          <p xml:id="i-KaYcgYuruYw5MwogQBk8cq">
            Utöver det skrivna ordet är det talade ordet en viktig del av
            vårt samlade kulturarv. Analoga audiovisuella samlingar är i dag
            utspridda hos olika arkiv, museer och biblio­tek. I en tid av
            skilda tolkningar av sanningen och då ny teknik möjliggör manipulation
            av bild och ljud är stora delar av dessa samlingar särskilt värdefulla
            att bevara ur ett källkritiskt perspektiv, då de speglar vad som
            de facto hänt och sagts. Det är dock ett arbete som måste prioriteras
            och tillförsäkras resurser då livslängden för viss utrustning
            är mycket begränsad.
          </p>
          <head xml:id="i-M1454jKLRzAN8di2Q9vATW" type="h2">
            Biblioteksmiljön och studiero
          </head>
          <p xml:id="i-SFg9hj8oy2NExRKdLkkT6V">
            Det har under de senaste åren återkommande rapporterats om oroligheter
            på bibliotek runtom i landet. Bibliotek upplevs i vissa fall inte
            längre vara en trygg miljö för studier och inhämtning av kunskap.
            Utöver det så påverkar oroligheterna arbetsmiljön för de som arbetar
            inom biblioteksväsendet. Bibliotekens roll sätts ur spel av personer
            som inte förstår att visa vördnad för deras funktion utan använder
            biblioteken för egna syften. Det är av yttersta vikt att biblioteken
            är en trygg miljö för dem som arbetar och studerar där. Sverigedemokraterna
            vill därför att regeringen uppdrar åt berörda myndigheter, aktörer,
            institutioner och organisationer att ta fram en åtgärdsplan för
            hur biblioteks­miljön ska kunna tryggas som säker och rogivande
            studiemiljö, samtidigt som det ska kunna fortsätta vara ett öppet
            och tillgängligt rum.
          </p>
          <head xml:id="i-7CUvsWiH3UV7gPQwBsw1QB" type="h2">
            Bibliotekens tjänster
          </head>
          <p xml:id="i-5nxuoHFLbTtLqxsxFKtLdV">
            De svenska biblioteken är en demokratisk nyckel till den litterära
            världen för var och en efter behov oavsett egen studievana och
            förmåga. Det är också en verksamhet solida­riskt finansierad av
            nationen gemensamt och ska därför inte vara en tummelplats för
            personer som inte respekterar studiero eller visar hänsyn till
            det gemensamma öppna och tysta rum av litterär förkovran och studiero
            det är i den offentliga miljön. Trygghet och hänsyn gentemot såväl
            personal som besökare måste vara en självklarhet. och i linje
            med våra principiella utgångspunkter gällande tillgång till välfärdens
            tjänster ska personer som inte har rätt att vistas i landet inte
            heller ha rätt att nyttja bibliotekens tjänster, i synnerhet och
            i vardagen handlar det om tjänster som lån och abonnemang som
            kräver personuppgifter och medför kostnader för biblioteken som
            institutioner. Bibliotekens fysiska rum är av hävd öppna och ska
            så förbli. Samtidigt är det uppenbart att trygghet och arbetsmiljöfrågor
            behöver ges ökat utrymme bland de åtgärdsbehov som är påkallade
            bland landets bibliotek.
          </p>
          <p xml:id="i-Y74qtMjahXz9hyyUPhmGj">
            Självklart ska vi även framöver hedra samarbetet med våra grannländer
            kring tjänster, och vi vill att det ska vara lika enkelt för övriga
            nordiska medborgare bosatta i Sverige som för en svensk medborgare
            att få tillgång till ett lånekort. Det nordiska samarbetet är
            unikt och bör understrykas.
          </p>
          <head xml:id="i-Gnb5mtMbJfGop1uksAhNRk" type="h2">
            Översyn av bibliotekslagen
          </head>
          <p xml:id="i-5u6qXod62rwHBwSe6ipamH">
            Bibliotekslagen specificerar att biblioteken ska ägna särskild
            uppmärksamhet åt några prioriterade grupper. Dessa grupper är
            personer med funktionsnedsättning, personer som tillhör någon
            av de nationella minoriteterna och personer med annat modersmål
            än svenska utöver de nationella minoritetsspråken. Hur resurser
            ska fördelas är alltid en prioriteringsfråga, så även inom biblioteksväsendet.
          </p>
          <p xml:id="i-D1xLNDfcn5JapVb62FBhtg">
            Sverigedemokraterna stödjer till fullo att särskild uppmärksamhet
            riktas mot de natio­nella minoritetsspråken och till personer
            med funktionsnedsättning. Däremot anser vi inte att gruppen personer
            med annat modersmål än svenska utöver de nationella minori­tetsspråken
            bör vara en prioritet för det svenska biblioteksväsendet. Vi konstaterar
            att denna grupp är mycket omfattande och att det kan bli oerhört
            kostsamt och ansträngande för biblioteken att på ett trovärdigt
            sätt uppnå denna målsättning, särskilt efter de senaste årens
            omfattande migration. Inte minst kan det bli en övermäktig uppgift
            för de små biblioteken och filialerna runtom i landet.
          </p>
          <p xml:id="i-H7s6gzmx6LcncQvw3pxh7S">
            Litteratur på andra språk än svenska och de nationella minoritetsspråken
            bör därför enbart vara aktuellt att prioritera i utbildningssyften
            och i de fall en svensk upplaga av boken inte finns tillgänglig.
            Kravet att prioritera böcker på alla världens språk bör därför
            strykas från bibliotekslagen.
          </p>
          <p xml:id="i-UPRUZnWMsjffHhx2qNQDFo">
            Samtidigt är det viktigt att understryka att denna förändring
            alltså innebär vad som ska prioriteras och ha särskild status
            och inte vad som ska få behållas eller köpas in i mån av resurser.
            Samlingar av utländsk litteratur har givetvis ett stort värde
            och kommer alltid att ha det, vilket gör det självklart att vårda
            de samlingar som finns och i mån av utrymme fortsatt köpa in internationell
            litteratur där man så anser befogat, vilket är en fråga för biblioteket
            och huvudmannen i fråga.
          </p>
        </div>
        <div type="motSignatures">
          <list>
            <item xml:id="i-E8AByVQgGCmdhNWn8TwY8X">
              Aron Emilsson (SD)
            </item>
            <item xml:id="i-4TP2ukN7QLbfGyxPxXkNCG">
              Angelika Bengtsson (SD)
            </item>
            <item xml:id="i-3rWBFRL4NVBTAGQjrkEemg">
              Jonas Andersson i Linghem (SD)
            </item>
            <item xml:id="i-Tp5fDv99Gfoomu1sZa7cwh">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
