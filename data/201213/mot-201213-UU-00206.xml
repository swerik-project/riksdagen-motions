<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00206">
  <teiHeader>
    <fileDesc>
      <titleStmt>
        <title>En svensk utrikespolitik för ett fritt och demokratiskt Iran</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En svensk utrikespolitik för ett fritt och demokratiskt Iran</title>
          <idno type="rdwebb">H002U206</idno>
          <rs type="number">U206</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U206/text</ref>
          <ref type="dokument_url_html">http://data.riksdagen.se/dokument/H002U206</ref>
          <ref type="dokumentstatus_url_xml">http://data.riksdagen.se/dokumentstatus/H002U206</ref>
          <ref type="doc">http://data.riksdagen.se/fil/6346A735-3D51-456B-B99E-1B03D9FC0EC1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ANv84PXJQS3eqgFSkknAWW" type="signed"/>
        <correspContext corresp="i-ANv84PXJQS3eqgFSkknAWW">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-CbcnZ82cKqxCEGyiu4DkdJ" type="numbering">
          <date when="2012-09-28"/>
        </correspAction>
        <correspAction xml:id="i-R5EnqjayaYs9zm8yYTNqes" type="submission">
          <date when="2012-09-26"/>
        </correspAction>
        <correspAction xml:id="i-kHf9wf2GnBYnGwBndixee" type="transfer">
          <date when="2012-09-25"/>
        </correspAction>
        <correspAction xml:id="i-DnreXdBC84wmMhXyKMpzkm" type="assigned"/>
        <correspContext corresp="i-DnreXdBC84wmMhXyKMpzkm">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EnsLzxo9BdWFzUaPSUiHm6" type="motHeader"/>
      <div xml:id="i-Wi9MVpYxSGsJPfHXGYaHN7" type="motBody">
        <div xml:id="i-5ZPpPzdpdZr4XGrZBBGWaN" type="TOC">
          <head xml:id="i-M7MpW2kGzzE8DzRPaEB8VY">
            1 Innehållsförteckning
          </head>
          <list xml:id="i-XJgqWdMMoNgTzWyUpCtLot">
            <item xml:id="i-G6cRoaSajT5CmQPYKcgebU">
              2 Förslag till riksdagsbeslut 2
            </item>
            <item xml:id="i-2Ki5fSpwJvCWdVmJh4A5kD">
              3 Inledning 3
            </item>
            <item xml:id="i-DPo3KyG2qrJdmRy2CYg7qd">
              4 En svensk utrikespolitik för ett fritt och demokratiskt Iran
              3
            </item>
            <item xml:id="i-TsbX34sP4qzYKjStmZYqks">
              5 Presidentvalet 2009 och den ökande repressionen 4
            </item>
            <item xml:id="i-STzJb4Z4a1WGZN1LyrWaWH">
              6 Situationen för de mänskliga rättigheterna 5
            </item>
            <item xml:id="i-V6ZhBFPfeDFWo8VdkSFvif">
              6.1 Etniska och religiösa minoriteter 5
            </item>
            <item xml:id="i-JaNqQSbyuY1qCjpuJhEbs5">
              6.2 Fackliga rättigheter och företagens ansvar 6
            </item>
            <item xml:id="i-TkxwAkJjZPtWin14Re8qWz">
              6.3 Kvinnor 7
            </item>
            <item xml:id="i-XLkdufuXGKsK41t9opnKHB">
              6.4 Barns rättigheter 7
            </item>
            <item xml:id="i-YDZzXcVZYbH7wrU9nyG1JD">
              6.5 Hbt-personer 8
            </item>
            <item xml:id="i-Hi8sPQZAX3ER65CQnHQXBg">
              7 Irans nukleära program 8
            </item>
            <item xml:id="i-BDhXFK7yMBA8xZn7A7KrgR">
              8 Militära hot från Israel och USA 9
            </item>
          </list>
        </div>
        <div xml:id="i-CYkTgwbR6578btRyUds9JW" type="motProposal" subtype="förslag">
          <head xml:id="i-ApPRans8VkornBZCZbCSWc">
            2 Förslag till riksdagsbeslut
          </head>
          <list xml:id="i-Dt8d4jM2gBgbsaGtrH5yDX" style="ol">
            <item xml:id="i-QSNfEsAp623pdYZL5sEEFL">
              Riksdagen tillkännager för regeringen som sin mening vad som
              anförs i motionen om att Sverige, som enskild stat såväl som medlem
              i EU och FN, konsekvent ska uppmärksamma de grova och omfattande
              brotten mot de mänskliga rättigheterna i Iran.
            </item>
            <item xml:id="i-NsGgUTbQVrDsJQZQKgouXV">
              Riksdagen tillkännager för regeringen som sin mening vad som
              anförs i motionen om att Sverige, som enskilt land såväl som medlem
              av EU och FN, ska kräva att alla politiska fångar friges och att
              FN:s rapportör för de mänskliga rättigheterna i Iran beviljas
              inresa i landet.
            </item>
            <item xml:id="i-65B8WJU8kgUtK8n5gnvQwj">
              Riksdagen tillkännager för regeringen som sin mening vad som
              anförs i motionen om att Sverige, som enskilt land såväl som medlem
              av EU och FN, ska uppmärksamma de grova och omfattande kränkningarna
              av de etniska och religiösa minoriteternas rättigheter i Iran.
            </item>
            <item xml:id="i-M5HNhVr8NSYpixkGsxdB9e">
              Riksdagen tillkännager för regeringen som sin mening vad som
              anförs i motionen om att den svenska regeringen bör inleda en
              dialog med de svenska företag som är verksamma i Iran om de mänskliga
              rättigheterna, inklusive de fackliga rättigheterna.
            </item>
            <item xml:id="i-JA1fDFhtUXYUs7P8DpSusQ">
              Riksdagen tillkännager för regeringen som sin mening vad som
              anförs i motionen om kriterier för mänskliga rättigheter och transparens
              i Sveriges exportfrämjande. 1
            </item>
            <item xml:id="i-Cep4x7FBsSuyx7pKe8MzFJ">
              Riksdagen tillkännager för regeringen som sin mening vad som
              anförs i motionen om att Sverige, som enskild stat såväl som medlem
              i EU och FN, i alla sina kontakter med Iran ska uppmärksamma kvinnornas
              situation i landet.
            </item>
            <item xml:id="i-A3qNJgDN9mpZSt1xWonPsi">
              Riksdagen tillkännager för regeringen som sin mening vad som
              anförs i motionen, om att Sverige som enskilt land såväl som medlem
              i EU och FN, ska agera för att Iran lever upp till sina internationella
              åtaganden när det gäller barns rättigheter.
            </item>
            <item xml:id="i-Uqnsx4yiM5eExy5tjsDdVN">
              Riksdagen tillkännager för regeringen som sin mening vad som
              anförs i motionen om att Sverige, som enskild stat såväl som medlem
              i EU och FN, i sina kontakter med Iran ska uppmärksamma hbt-personers
              situation i landet.
            </item>
            <item xml:id="i-4GfCTH5xcFkVK14uaBtTkQ">
              Riksdagen tillkännager för regeringen som sin mening vad som
              anförs i motionen om att Sverige ska verka för att Iran respekterar
              sina åtaganden i enlighet med icke-spridningsavtalet och att frågor
              som rör Irans nukleära program hanteras inom ramen för FN.
            </item>
          </list>
          <p xml:id="i-BkyGEAEcgPKdZTuhmwHUCX">
            1 Yrkande 5 hänvisat till NU.
          </p>
        </div>
        <div xml:id="i-KMiXbmQB1tkSLuXCaGXFms" type="motContent">
          <head xml:id="i-HC6aRG8Jhj3QEVw3ooWgZw" type="h1">
            3 Inledning
          </head>
          <p xml:id="i-TfQJM9zQhtw9gDgHxeeCZb">
            Iran är utan tvekan en av vår tids hårdaste diktaturer. Brotten
            mot de mänskliga rättigheterna är många och omfattande. Vänsterpartiet
            har under en lång tid uppmärksammat situationen i Iran. Vi har
            genom motioner, interpellationer, skriftliga frågor och på demonstrationer
            vid en lång rad tillfällen protesterat mot regimens övergrepp
            mot bl.a. etniska minoriteter, kvinnor, fackföreningsaktiva och
            hbt-personer (homosexuella, bisexuella och transpersoner).
          </p>
          <p xml:id="i-MJEJWT8gwc2XrcZowkh4Z1">
            Det är Vänsterpartiets övertygelse att Sverige kan göra mer för
            att stötta kampen för ett fritt och demokratiskt Iran. Sverige
            må vara ett litet land i norra Europa, men det går många band
            mellan vårt land och Iran, inte minst genom de tusentals iranier
            som genom åren fått en fristad från förtryck i vårt land.
          </p>
          <head xml:id="i-UbZ2SZBAjNWpMnSSW79Zbx" type="h1">
            4 En svensk utrikespolitik för ett fritt och demokratiskt Iran
          </head>
          <p xml:id="i-5RYcmBeNV3UstoZZEvkpbi">
            Vänsterpartiet ser att Sverige kan spela en roll för att ge stöd
            till de iranier som med stort mod och under hot om förföljelser
            i och utanför Iran kämpar för ett demokratiskt och fritt Iran.
            I detta arbete bör Sverige utnyttja alla de kontakter vårt land
            har med Iran, både bilateralt men också multilateralt. Sverige
            bör också utnyttja den djupa kunskap och det starka engagemang
            som finns bland de många invandrade med iranskt ursprung i Sverige.
          </p>
          <p xml:id="i-NBXVuk9BQxRzJ5Ee4sRsPn">
            Sveriges politik mot Iran måste bygga på de mänskliga rättigheterna
            och det iranska folkets rätt att i fria och demokratiska val välja
            sina ledare och i vilken riktning landet ska gå. En sådan politik
            får inte skymmas av ekonomiska egenintressen. Tyvärr har inte
            Sveriges hållning alltid varit konsekvent och trovärdig. Fortfarande
            avvisas flyktingar som flytt undan regimens förtryck i Iran. Genom
            de svenska myndigheternas exportfrämjande verksamhet stöds svenska
            företag som investerar i Iran. Och vid president Amadinejads senaste
            presidentinstallation, den 5 augusti 2009, deltog den svenske
            ambassadören trots att installationen föregåtts av omfattande
            folkliga protester som regimen slagit ner med stor brutalitet.
            Vänsterpartiet anser att Sverige, likt flera andra EU-länder,
            inte borde ha deltagit. Sverige ska som enskild stat, såväl som
            medlem i EU och FN, konsekvent uppmärksamma de grova och omfattande
            brotten mot de mänskliga rättigheterna i Iran. Detta bör riksdagen
            som sin mening ge regeringen till känna.
          </p>
          <head xml:id="i-YZNx3vqvKVxJP6K9xt11Wt" type="h1">
            5 Presidentvalet 2009 och den ökande repressionen
          </head>
          <p xml:id="i-WwiqQQUEydMy4GVwGx8J5b">
            Den 12 juni 2009 hölls det senast presidentval i Iran. Fyra kandidater
            ställde till en början upp i valet: den sittande presidenten Mahmoud
            Ahmedinejad samt Mir-Hossein Mousavi, Mohsen Rezaei och Mehdi
            Karroubi. När valet var över kom ett snabbt besked om att den
            sittande presidenten vunnit, men strax därefter kom också häftiga
            anklagelser om valfusk från främst Mir-Hossein Mousavi och hans
            anhängare. Om valfusk förekom och i så fall i vilken omfattning
            är fortfarande oklart, däremot vet vi med säkerhet att presidentvalet
            i Iran aldrig var ett fritt och demokratiskt val. Redan före valdagen
            hade Väktarrådet förbjudit den överväldigande majoriteten av alla
            kandidater att ens kandidera, t.ex. diskvalificerades samtliga
            kvinnor som kandiderade redan på förhand. I dagsläget sitter både
            Mir-Hossein Mousavi och Mehdi Karroubi samt deras fruar i husarrest.
          </p>
          <p xml:id="i-6ctNjtZ1daeEmnXcUixjLH">
            Stora demonstrationer följde under sommaren 2009 i Teheran och
            andra stora städer. Dessa demonstrationer var omfattande och fredliga
            till sin karaktär. Säkerhetstjänsten ingrep snabbt mot demonstranterna
            med stor brutalitet. Många av demonstranterna sårades och dödades
            av säkerhetstjänst och milis. Den internationella opinionen reagerade
            kraftigt på regimens brutalitet och runt om i världen arrangerades
            en lång rad stora demonstrationer och manifestationer för att
            visa solidaritet med demonstranterna. Vänsterpartiet deltog vid
            en lång rad av dessa demonstrationer i Sverige.
          </p>
          <p xml:id="i-TUqnMz82g2ZSJ4cFGAK21B">
            I efterhand har regimen släpat demonstranter och oppositionella
            inför rätta i ett rättssystem som inte förtjänar namnet. Oftast
            saknar de anklagade försvarsadvokater och domarna går regimens
            ärenden. Amnesty International rapporterar om både tortyr och
            våldtäkter i de iranska fängelserna.
          </p>
          <p xml:id="i-P8grXzATmWmncNA4U8FwMZ">
            Efter att protesterna slagits ner har repressionen ökat i Iran.
            Förtrycket har skärpts på flera områden sedan 2009, med ett kraftigt
            ökat antal avrättningar och arresteringar. Den regimtrogna Basji-milisen
            attackerar allt oftare människor och organisationer som uppfattas
            som oppositionella. FN:s människorättsråd har utsett en specialrapportör
            för de mänskliga rättigheterna i Iran, men regimen har vägrat
            honom inresa. Sverige bör som enskilt land, såväl som medlem av
            EU och FN, kräva att alla politiska fångar friges samt att FN:s
            rapportör för mänskliga rättigheter beviljas inresa. Detta bör
            riksdagen som sin mening ge regeringen till känna.
          </p>
          <p xml:id="i-VmyPUdTqZ7BACCwNEh8PS4">
            Det som inträffade sommaren 2009 har på ytan inte förändrat mycket
            i Iran. Ahmedinejad sitter kvar på sin post som president. Diktaturens
            makt är till synes obruten. Likafullt har något mycket betydelsefullt
            inträffat. Det folkliga motståndet mot en diktatur som konsekvent
            använt sig av våld för att tygla oppositionen har visat sig öppet.
            Människorna har satt sig över sin rädsla för regimens grymheter.
            Genom att hundratusentals iranier gått ut på gatorna och visat
            varandra, regimen och omvärlden att de inte accepterar ett liv
            i förtryck så har de inlett nedräkningen mot ett fritt och demokratiskt
            Iran. Demonstrationerna har heller inte upphört, tvärtom fortsätter
            iranier att protestera mot regimen. Inte sällan sker protesterna
            trots de mycket stora risker som deltagarna tar.
          </p>
          <head xml:id="i-P8AiBzZ4cS57pGwteqR3Sm" type="h1">
            6 Situationen för de mänskliga rättigheterna
          </head>
          <p xml:id="i-VgPmXp4xkoFDLUwwCwswfv">
            För Vänsterpartiet är demokrati och mänskliga rättigheter inte
            förhandlingsbara. Vi försvarar FN:s deklaration om de mänskliga
            rättigheterna där mötesfrihet, organisationsfrihet, strejkrätt,
            press- och yttrandefrihet samt allmänna, fria och hemliga val
            framhålls som nödvändiga beståndsdelar i ett demokratiskt samhälle.
            Lika stor vikt läggs vid sociala framsteg och förbättrade levnadsvillkor.
            Det innebär att rätten till arbete, utbildning, bostad, vård,
            omsorg och kultur är nödvändiga för ett människovärdigt liv och
            ett demokratiskt samhälle. Vänsterpartiet står upp för de mänskliga
            rättigheterna oavsett var, när eller med vilka motiv de kränks
            och inskränks. Det är vår utgångspunkt när vi analyserar situationen
            i Iran.
          </p>
          <p xml:id="i-RUyGxvpBQTU5UFzu1rNDig">
            Iran uppfyller inte de nödvändiga kraven som måste ställas på
            en demokrati. Press- och yttrandefriheten är obefintlig, journalister
            fängslas, oberoende webbsidor blockeras, media hotas och bokutgivningen
            är kraftigt reglerad. Oberoende organisationer och rörelser möter
            stora begränsningar i sin verksamhet, om de får verka överhuvudtaget.
            Dödsstraff är vanligt förekommande. Enligt Amnesty avrättades
            mer än 600 personer i Iran under 2011. Två exempel bland många
            är de unga kurdiska männen Loghman Moradi and Zanyar Moradi som
            den 22 december 2011 dömdes till döden genom offentlig hängning.
            Rättegången uppfyllde inte kraven på rättssäkerhet och uppges
            bara ha varat i 20 minuter. Zanyar var dessutom bara 17 år när
            han enligt domstolen skulle ha begått det brott han anklagas för.
          </p>
          <head xml:id="i-CQT3YK6rgB4VVvZgsQ4No5" type="h2">
            6.1 Etniska och religiösa minoriteter
          </head>
          <p xml:id="i-64kXwePmCq9MviaD8fBidf">
            Irans etniska minoriteter, bl.a. kurder, azerier, araber och
            balucher, utsätts för en omfattande diskriminering och deras möjligheter
            att uttrycka sitt språk, sin kultur och sin identitet är begränsade.
            Krav från de etniska minoriteterna på respekt för sina rättigheter
            möts med omfattande förföljelser, fängslanden och dödsstraff.
          </p>
          <p xml:id="i-HS3oUjgWTxcPqjRe6rtmbH">
            Religionsfriheten är ytterst begränsad i Iran. Sunnimuslimer,
            bahaier och andra religiösa minoriteter möter stort motstånd från
            regimen i sina försök att uttrycka sin tro. Rapporterna är många
            om hur t.ex. sunnimuslimska religiösa ledare fängslats och avrättats
            under de senaste åren. Sverige ska som enskilt land, såväl som
            medlem av EU och FN, uppmärksamma de grova och omfattande kränkningarna
            av de etniska och religiösa minoriteternas rättigheter i Iran.
            Detta bör riksdagen som sin mening ge regeringen till känna.
          </p>
          <head xml:id="i-RUaa3Y3ENLnd4B1nJ6wV48" type="h2">
            6.2 Fackliga rättigheter och företagens ansvar
          </head>
          <p xml:id="i-TFFRewUSWmr3fiiEzfX7Fs">
            Fackliga rättigheter är universellt erkända mänskliga rättigheter
            i arbetslivet, trots det är det inte tillåtet att organisera sig
            i eller starta fria och oberoende fackföreningar i Iran och någon
            strejkrätt existerar inte. Trots det förekommer strejker och försök
            att bilda fria och oberoende fackföreningar. Regimen har bemött
            detta med en allt grövre repression.
          </p>
          <p xml:id="i-NPmxAeyQEhgNq4KQsUesSd">
            En av många fackliga aktivister som fängslats är Mansour Osanloo,
            ordföranden för facket på bussbolaget Shekat-Vahed i Teheran,
            som dömdes till fem års fängesle för hot mot nationens säkerhet
            och propaganda mot staten. Han släpptes dock efter omfattande
            internationella protester under 2011. Många fackligt aktiva hade
            inte samma tur. Flera ledare i Osanloos fackförening sitter t.ex.
            fortfarande fängslade. I maj 2010 avrättades den fackligt aktive
            läraren Farzad Kamangar efter anklagelser om att ha hotat den
            nationella säkerheten.
          </p>
          <p xml:id="i-GvZK1Y989TKMkehqTSz35s">
            I dag är drygt 90 svenska företag verksamma i Iran, bl.a. ABB,
            Tetra Pak, Alfa Laval och Ericsson. Efter de folkliga protesterna
            2009 uppmärksammade nyhetsbyrån Bloomberg att svenska Ericsson
            och brittiska Creativity Software sålt övervakningsutrustning
            till Iran. Enligt oppositionella i Iran bidrog utrustningen från
            Ericsson till att regimen kunde spåra upp människor som deltagit
            i protesterna genom deras telefonsamtal, sms och mail. Oppositionsjournalisten
            Saeid Pourheydars menade att Det är dödshandel när dessa företag
            sätter den här teknologin i diktaturers händer.
          </p>
          <p xml:id="i-MSaiNqBSb7XbvkpxgNnhqm">
            Det är avgörande att även det svenska näringslivet agerar i enlighet
            med målsättningarna om en ökad respekt för de mänskliga rättigheterna,
            inklusive de fackliga rättigheterna. Svensk handel och investeringar
            får aldrig bidra till att stärka regimens grepp om Iran. Den svenska
            regeringen bör inleda en dialog med de svenska företag som är
            verksamma i Iran om detta. Detta bör riksdagen som sin mening
            ge regeringen till känna.
          </p>
          <p xml:id="i-SwWxhFZDtnVTSXnyYifYnA">
            Sverige bedriver en omfattande exportfrämjande verksamhet. Det
            sker i form av rådgivning, exportkrediter och exportgarantier
            genom organ som Exportrådet, Exportkreditnämnden, EKN, och Svensk
            Exportkredit, SEK. Bland annat Amnesty har kritiserat denna verksamhet
            för att den inte tydligt kopplas till arbetet med de mänskliga
            rättigheterna.
          </p>
          <p xml:id="i-Rmz8ZMi8WXjjjhLMyfkm98">
            2011 utfärdade EKN garantier för svenska företag som investerade
            i Iran för över 2,5 miljarder kronor. Det innebar att Iran detta
            år kom på fjärde plats, efter Saudiarabien, Ryssland och Egypten,
            när det gäller EKN:s utfärdade garantier. Vänsterpartiet tror
            inte att ett förbud mot investeringar i Iran eller handel med
            Iran skulle gynna kampen för demokrati och mänskliga rättigheter.
            Men vi anser att man måste iaktta stor försiktighet när man handlar
            med eller investerar i ett land som Iran. Sveriges exportfrämjande
            får aldrig bidra till att regimen i Iran gynnas eller att brott
            mot de mänskliga rättigheterna begås. Tydliga kriterier för mänskliga
            rättigheter behöver tas fram för Sveriges exportfrämjande och
            verksamheten behöver bli mer transparent. Detta bör riksdagen
            som sin mening ge regeringen till känna.
          </p>
          <head xml:id="i-4H6CXmDBfHbb1tyTKFKnux" type="h2">
            6.3 Kvinnor
          </head>
          <p xml:id="i-6zsy25AJqKhJMpZbF5YJu3">
            I Iran är i dag förtrycket av kvinnorna institutionaliserat och
            genomsyrar hela samhället, inklusive lagstiftningen. Under den
            rådande regimen behandlas kvinnor som en andra klassens medborgare.
            Kvinnor har inte samma rättigheter som män vad gäller äktenskap,
            skilsmässa, vårdnaden av barn eller i arvsrätten. Om kvinnor utsätts
            för brott och kommer till skada utmäts lägre straff än om brottsoffret
            är en man. Ett vittnesmål från en kvinna i domstol är bara värt
            hälften av vittnesmålet från en man. Polygami, månggifte, är tillåtet
            för män men inte för kvinnor. Män har också en odiskutabel rätt
            att skilja sig från sin hustru, medan kvinnor saknar motsvarande
            rätt. I Iran förekommer även våld och förtryck i hederns namn,
            ett samhällsproblem som regimen ignorerar.
          </p>
          <p xml:id="i-RZab5gR5QxJnX76fFoxJEH">
            Trots det omfattande förtrycket av de iranska kvinnorna har de
            under flera år utgjort en mycket viktig och stark del av kampen
            mot den iranska regimen. Regimen har bemött kvinnornas kamp för
            sina rättigheter med hård repression. En demokratisering av Iran
            förutsätter att all kvinnofientlig lagstiftning avskaffas. Irans
            modiga kvinnorörelser förtjänar allt stöd. Sverige ska i alla
            sina kontakter med Iran, som enskild stat, såväl som medlem i
            EU och FN, uppmärksamma kvinnornas situation i landet. Detta bör
            riksdagen som sin mening ge regeringen till känna.
          </p>
          <head xml:id="i-Nm75riRxTGhewpu6p47qPt" type="h2">
            6.4 Barns rättigheter
          </head>
          <p xml:id="i-FnfCEqgUvBQfpC76dF8kB3">
            Inskränkningarna av de mänskliga rättigheterna i Iran omfattar
            också barns rättigheter. Barnarbete är ett omfattande problem
            i Iran och det finns rapporter om allt mer trafficking med barn.
            Även om den lagliga minimiåldern för att ingå äktenskap numera
            är 13 år, kan fäder ansöka om tillstånd för att gifta bort sina
            döttrar vid ännu yngre ålder och med män som är betydligt äldre
            än flickorna.
          </p>
          <p xml:id="i-Vjkifr152XpaQJFuF6xBBf">
            Enligt iransk lag blir flickor straffmyndiga vid nio års ålder
            och pojkar vid 15 års ålder. Det finns omfattande rapporter om
            hur barn utsätts för utomrättsliga försvinnanden, arresteringar,
            tortyr och till och med dödsstraff. Iran har under de senaste
            åren utmärkt sig även bland länder som genomför dödsstraff genom
            att avrätta barn. Enligt Human Rights Watch avrättades tre barn
            i Iran under 2011.
          </p>
          <p xml:id="i-FbZoGjFni24AsWR2UFYG69">
            2011 avrättades tre barn i Iran, och vid ett tillfälle skedde
            avrättningen offentligt, enligt Human Rights Watch.
          </p>
          <p xml:id="i-EY9aEvszZcVsFatfBp5qzR">
            Iran ratificerade FN:s barnkonvention 1994, men med en reservation
            om att Iran inte kommer att följa konventionen om den kommer i
            konflikt med nationell lagstiftning och islam. Sverige bör som
            enskilt land, såväl som medlem i EU och FN agera för att Iran
            lever upp till sina internationella åtaganden gällande barns rättigheter.
            Detta bör riksdagen som sin mening ge regeringen till känna.
          </p>
          <head xml:id="i-NnqMGyMpS51shRRLf5ME84" type="h2">
            6.5 Hbt-personer
          </head>
          <p xml:id="i-Xj7s2U34V3Bu5JwE3Qg98">
            Att få uttrycka sin sexualitet och sin könsidentitet är grundläggande
            mänskliga rättigheter, rättigheter som också omfattar homosexuella,
            bisexuella och transpersoner. Detta är rättigheter som Iran i
            dag allt annat än respekterar samkönade relationer bestraffas
            med både fängelse, piskstraff och döden. Det är i dag tillåtet
            att genomgå könskorrigerande operationer i Iran, men trots det
            rapporterar Amensty International att transpersoner trakasseras
            av polis, fängslas och utsätts för tortyr. Human Rights Watch
            säger att regimen skapat en terroratmosfär för hbt-personer i
            hela Iran. Åtskilliga hbt-personer har dömts till döden p.g.a.
            sin sexualitet eller könsidentitet, samtidigt som Irans president
            Mahmoud Ahmadinejad hävdar att homosexualitet inte existerar i
            Iran. Den 4 september 2011 avrättades t.ex. tre män i Karounfängelset
            i Ahvaz för sodomi. Det mest konkreta Sverige kan göra för Irans
            hbt-personer är att upphöra med att avvisa hbt-flyktingar tillbaka
            till landet, vilket i dag skamligt nog sker. Vänsterpartiet har
            i en rad sammanhang protesterat mot dessa avvisningar. Sverige
            ska i alla sina kontakter med Iran, som enskild stat, såväl som
            medlem i EU och FN, uppmärksamma hbt-personers situation i landet.
            Detta bör riksdagen som sin mening ge regeringen till känna.
          </p>
          <head xml:id="i-LMTQ5sAteGw7aeXu5mge3x" type="h1">
            7 Irans nukleära program
          </head>
          <p xml:id="i-GjqPJx1g6Qfo8dijoV2HLe">
            Vänsterpartiets vision är en värld utan kärnvapen; vi arbetar
            därför för att de nuvarande kärnvapenmakterna ska avveckla sina
            innehav och mot att fler länder skaffar sig kärnvapenkapacitet.
            Vänsterpartiet motsätter sig därför att Iran skaffar sig kärnvapen.
          </p>
          <p xml:id="i-NidNG4zuLrXDE91FK6MWG9">
            Det är i dag oklart om Iran har ambitionen att skaffa kärnvapen
            eller om de har kapacitet att göra det. Klart är dock att Iran
            under en längre tid har dragit sig undan kraven från det internationella
            atomenergiorganet, IAEA, om obegränsade inspektioner av landets
            kärnanläggningar. På grund av detta har FN och EU infört sanktioner
            mot landet. Sanktionerna har dels varit riktade mot enskilda företag
            och personer i ledande ställning, dels mot landets oljesektor.
            EU och USA har exempelvis infört embargon mot Irans oljesektor.
            Vänsterpartiet har varit tveksamt till delar av dessa sanktioner.
            Vi anser att sanktioner generellt bör vara riktade och inte slå
            mot befolkningen i ett land, erfarenheterna från oljesanktionerna
            mot Irak på 1990-talet förskräcker. Genom de nuvarande sanktionerna
            har vanliga iranier i stor utsträckning drabbats, bl.a. genom
            höjda matpriser. Dessutom har iranska medborgare utestängts från
            vissa högskoleutbildningar i Sverige och det har blivit mycket
            svårt att skicka pengar mellan Sverige och Iran.
          </p>
          <p xml:id="i-921JTC2TifoMK4F1tiFV9n">
            Inom EU har det funnits krafter som velat att unionen ska lämna
            det multilaterala arbetet och i stället gå före och införa egna
            striktare sanktioner mot Iran. Vänsterpartiet anser att det är
            viktigt att frågan om kärnvapenspridning behandlas inom FN och
            att världssamfundet agerar gemensamt på området. Vi vill stärka
            IAEA och vill att Sverige tydligt ska agera för att öka respekten
            för NPT (icke-spridningsavtalet). Iran har undertecknat NPT och
            världssamfundet måste nu agera enat för att förmå Iran att leva
            upp till sina åtaganden enligt avtalet. Rekommendationerna från
            Blixkommissionen för nedrustning av nukleära, biologiska och kemiska
            massförstörelsevapen kan i detta arbete vara viktiga verktyg.
            Sverige ska verka för att Iran respekterar sina åtaganden i enlighet
            med icke-spridningsavtalet och att frågor rörande Irans nukleära
            program hanteras inom ramen för FN. Detta bör riksdagen som sin
            mening ge regeringen till känna.
          </p>
          <head xml:id="i-ERMfq8uzvehxkXhvFnJxYv" type="h1">
            8 Militära hot från Israel och USA
          </head>
          <p xml:id="i-N8eFujqqcusJxy6VdhMhk7">
            Under 2000-talet har Israel och USA, under George W Bushs presidenttid,
            mer eller mindre öppet hotat att militärt angripa Iran för att
            slå ut landets kärnkraftsanläggningar men också för att störta
            regimen. Det har avslöjats att åtminstone Israel haft långtgående
            planer på militära attacker mot Iran. Vid ett eventuellt maktskifte
            i Vita huset skulle risken öka för att USA skulle stödja en väpnad
            attack på Iran. Vänsterpartiet har starkt motsatt sig varje tanke
            om ett militärt ingripande mot Iran. Ett militärt angrepp skulle
            med största sannolikhet skapa en oöverblickbar humanitär katastrof
            och leda till en kraftig destabilisering av hela regionen. Vi
            vet av erfarenhet från Irak och Afghanistan att demokrati inte
            kan byggas genom bombmattor eller anfallskrig. Vi ser dessutom
            att hoten om militärt ingripande snarare stärkt regimen.
          </p>
        </div>
        <div xml:id="i-HfAdHkjhiLyD89MDrLWRBe" type="motSignatures">
          <list xml:id="i-S9xBp6GcWMVHkVFDvbaLj">
            <item xml:id="i-SWAnysxeyxhQwvQ7tkqZPt">
              Hans Linde (V)
            </item>
            <item xml:id="i-3zVRQ42RM8xGk4B862ETEy">
              Torbjörn Björlund (V)
            </item>
            <item xml:id="i-CDZ6PbvQfBFxj1ndAqCA7k">
              Jens Holm (V)
            </item>
            <item xml:id="i-D75KZXRwVNdCoqsrNRJ5eK">
              Siv Holma (V)
            </item>
            <item xml:id="i-XUoLreH4xcF7ibxxCC9ztr">
              Kent Persson (V)
            </item>
          </list>
        </div>
      </div>
    </body>
  </text>
</TEI>
