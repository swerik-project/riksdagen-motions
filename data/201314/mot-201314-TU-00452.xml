<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00452">
  <teiHeader>
    <fileDesc>
      <titleStmt>
        <title>Kommunikationerna inom Norrtälje kommun till bl.a. Grisslehamn, Hallstavik och Rimbo</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunikationerna inom Norrtälje kommun till bl.a. Grisslehamn, Hallstavik och Rimbo</title>
          <idno type="rdwebb">H102T452</idno>
          <rs type="number">T452</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T452/text</ref>
          <ref type="dokument_url_html">http://data.riksdagen.se/dokument/H102T452</ref>
          <ref type="dokumentstatus_url_xml">http://data.riksdagen.se/dokumentstatus/H102T452</ref>
          <ref type="doc">http://data.riksdagen.se/fil/C6F50778-24E6-450D-BEB7-6D5A57294A70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AweBnjmBEALXoQ9KMs9LnY" type="signed"/>
        <correspContext corresp="i-AweBnjmBEALXoQ9KMs9LnY">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-WP1XeTpezxe6XLb9n46med" type="numbering">
          <date when="2013-10-07"/>
        </correspAction>
        <correspAction xml:id="i-SiFdYS8mJVXZ9M3VPpz9Vz" type="submission">
          <date when="2013-10-04"/>
        </correspAction>
        <correspAction xml:id="i-79pCsLYWPmcCsFzrAqYoYN" type="transfer">
          <date when="2013-10-04"/>
        </correspAction>
        <correspAction xml:id="i-9FaW2XEP4gpFRXqtizbMSP" type="assigned"/>
        <correspContext corresp="i-9FaW2XEP4gpFRXqtizbMSP">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Eug5q6MYr5pNFKqNsPuTJz" type="motHeader"/>
      <div xml:id="i-KWg8dSu4gxZia5nemQUpZC" type="motBody">
        <div xml:id="i-2r8B6fGhpP8M4G98zAnjf3" type="motProposal" subtype="förslag">
          <head xml:id="i-2pkMiFraGV9sZyHe76wAPx">
            Förslag till riksdagsbeslut
          </head>
          <list xml:id="i-FB1ozju9pJ4C7BTwsSmtML" style="ol">
            <item xml:id="i-FqaDzAoPPqRcsV2uNwZ38P">
              Riksdagen tillkännager för regeringen som sin mening vad som
              anförs i motionen om behovet av förbättrade kommunikationer av
              bostads- och näringslivsskäl inom Norrtälje kommun.
            </item>
            <item xml:id="i-Vohpi1HhZJcBcbwzq5Yey3">
              Riksdagen tillkännager för regeringen som sin mening vad som
              anförs i motionen om att ge Transportstyrelsen i uppdrag att förbereda
              att E18 får motorvägsstandard också på det 18 km långa vägavsnittet
              Rosenkälla–Söderhall.
            </item>
            <item xml:id="i-WLcZjtiZdjfixMVtwHmCSw">
              Riksdagen tillkännager för regeringen som sin mening vad som
              anförs i motionen om att förbindelsen till Kapellskär av säkerhetsskäl
              radikalt bör förbättras.
            </item>
            <item xml:id="i-4czDUMPDmHgaeXGZm98yyH">
              Riksdagen tillkännager för regeringen som sin mening vad som
              anförs i motionen om behovet av en upprustning av riksväg 77.
            </item>
            <item xml:id="i-Kk85z4QPWeiAoyc3wjD2A3">
              Riksdagen tillkännager för regeringen som sin mening vad som
              anförs i motionen om att ge Transportstyrelsen i uppdrag att förbereda
              kapacitets- och säkerhetshöjande åtgärder på länsväg 280 på sträckan
              Rimbo–Hallstavik.
            </item>
            <item xml:id="i-Vc1v1Yx3XMN5gEiess7wDq">
              Riksdagen tillkännager för regeringen som sin mening vad som
              anförs i motionen om att ge Transportstyrelsen i uppdrag att förbereda
              kapacitets- och säkerhetshöjande åtgärder på länsväg 276.
            </item>
            <item xml:id="i-5FfsuqwpjC3gK2ijfFWeUp">
              Riksdagen tillkännager för regeringen som sin mening vad som
              anförs i motionen om betydelsen av färjor drivna av Transportstyrelsen
              för den bofasta befolkningen på öarna i skärgården i Norrtälje
              och andra kommuner där fasta landförbindelser saknas.
            </item>
          </list>
        </div>
        <div xml:id="i-CRXdDYqad3pKLBdej9S25o" type="motContent">
          <head xml:id="i-CWu1nxx5HeRWhTTpZnhKC1" type="h1">
            Motivering
          </head>
          <p xml:id="i-JWZWsQq8X2g7q9Hiihzks8">
            Vikten av goda kommunikationer för att förstora arbetsplatsregionerna
            kan aldrig tillräckligt ofta påtalas.
          </p>
          <p xml:id="i-VmSz6yLez7F8zU3QFmjEpk">
            Den 2 oktober 2012 meddelade ledningen för skogskoncernen Holmen
            AB (förr Mo &amp; Domsjö AB) att företaget till följd av hård
            internationell konkurrens minskar produktionen i Hallstavik med
            230 personer från andra halvåret 2013. Den äldsta pappersmaskinen
            stängs efter 100 år, den byggdes och invigdes 1913.
          </p>
          <p xml:id="i-G2bPc5FbgoRu6jwi8VjTs1">
            Om motsvarande neddragning skulle ske – sådana jämförelser är
            i grunden omöjliga – skulle det motsvara omkring 120 000 industri-
            och anläggningsjobb bort i Stockholmsregionen eller omkring 80
            000 motsvarande arbeten i Göteborgsregionen.
          </p>
          <p xml:id="i-VgLhQ9Tg8N1etPLp48V6oM">
            Globaliseringen öppnar många marknader men är skoningslös mot
            den som inte klarar konkurrensen.
          </p>
          <p xml:id="i-L3CToEjyzseTTQHvcoPufk">
            De nordöstra delarna av Stockholms län, och här behandlas särskilt
            Norrtälje kommun som till ytan omfattar en tredjedel av hela Stockholms
            län, präglas liksom övriga delen av länet av befolkningstillväxt.
          </p>
          <p xml:id="i-RW78vjhGD54U6m6ZJT2QQP">
            År 1980 utgjorde Stockholms läns befolkning 18 procent av rikets
            folkmängd, 2010 var den 21,5 procent, 1 juli 2012 var andelen
            22,2 procent och den 1 juli 2013 22,4 procent.
          </p>
          <p xml:id="i-aiToxAyFddMuCK6h5kuSH">
            Invånarantalet uppgick till 2 144 862 (2012: 2 109 202 invånare
            av landets 9 596 436 (2012: 9 514 406).
          </p>
          <p xml:id="i-8wMWZKKwMxGTUqkXHpdMKk">
            Tidigare förutsades att år 2017 skulle antalet invånare i Stockholms
            län vara 2 177 000, med en beräknad ökning tidigare enligt Statistiska
            centralbyrån på 1,2 procent per år. Med nuvarande ökningstakt
            blir den snarare sannolikt över 2 300 000.
          </p>
          <p xml:id="i-UbpTqL3Wpz4nucwCBktkYa">
            De sex Roslagskommunerna – Täby, Norrtälje, Österåker, Danderyd,
            Vallentuna och Vaxholm – har under en följd av år haft en ökande
            andel av denna befolkningsökning. Genom att Stockholms stad nu
            ökar så kraftigt (+8 266 invånare första halvåret 2013 av länets
            ökning på 17 856 (46 procent, det motsvarar 44 procent av hela
            landets folkökning på 40 543 invånare första halvåret 2013) uppgår
            folkökningen i de sex Roslagskommunerna till 6 procent av hela
            Stockholms län, en minskad ökningstakt jämfört med tidigare.
          </p>
          <p xml:id="i-UFFSEiR3ZgfQxaJVJ8CiSR">
            Har detta möjligen ett samband med bristen på utbyggd kollektivtrafik
            i regionen, särskilt spårbunden sådan? Sådana saker slår igenom
            långsamt men tydligt – och med återverkningar för hela Sverige.
          </p>
          <p xml:id="i-QGrvsttfEoiFrzFFHwRejv">
            Även om många förknippar Norrtälje med rekreation, sommar, semester
            och resor till Åland och andra delar av Finland från Kapellskär
            och Grisslehamn, bör genast noteras att i Hallstavik i norra delen
            av kommunen ligger en av Stockholms läns viktigaste industrier,
            med ett förädlingsvärde kring 5 miljarder kronor, alltså nära
            15 miljoner kronor per driftsdag.
          </p>
          <p xml:id="i-WGmLU44XcMRkTQMoC2rLbc">
            Den kris som drabbat pappersfabriken i Hallstavik – med minskad
            personal från cirka 990 anställda kring år 2000 och snart bara
            300–400 kvar – gör frågan om god infrastruktur i området än mer
            angelägen.
          </p>
          <p xml:id="i-58kagjMF9HZ2Na9Jd9mpsE">
            Ser vi till den demografiska utvecklingen från 1970 fram till
            2015 ser befolkningsökningen ut enligt nedan i Roslagsregionen,
            22 mil lång från Stocksundsbron i söder till Singö i norr (korrigerat
            för kommungränsändringar Vaxholm/Österåker):
          </p>
          <table xml:id="i-WB5CUruVVJnEqZKErUafU9">
            <row xml:id="i-39Chq5cW3re4QRAK2iu11N">
              <cell>
                Invånare
              </cell>
              <cell>
                Prognos
              </cell>
            </row>
            <row xml:id="i-2af7KqPUNjuxecFRJiHqaB">
              <cell>
                År
              </cell>
              <cell>
                1970
              </cell>
              <cell>
                1999
              </cell>
              <cell>
                2004
              </cell>
              <cell>
                2008
              </cell>
              <cell>
                2011
              </cell>
              <cell>
                2013
              </cell>
              <cell>
                2015 /bas
              </cell>
              <cell>
                2015 /hög
              </cell>
            </row>
            <row xml:id="i-B71Sq71fQPCVxucAmnunC">
              <cell>
                Kommun
              </cell>
            </row>
            <row xml:id="i-Vs2uNDc9hMvVbqnNHGg2Z7">
              <cell>
                Täby
              </cell>
              <cell>
                38 892
              </cell>
              <cell>
                60 300
              </cell>
              <cell>
                60 422
              </cell>
              <cell>
                61 633
              </cell>
              <cell>
                64 558
              </cell>
              <cell>
                65 879
              </cell>
              <cell>
                63 500
              </cell>
              <cell>
                68 500
              </cell>
            </row>
            <row xml:id="i-V2ULStskHX11nQLChBGWU4">
              <cell>
                Norrtälje
              </cell>
              <cell>
                38 348
              </cell>
              <cell>
                52 103
              </cell>
              <cell>
                54 436
              </cell>
              <cell>
                56 303
              </cell>
              <cell>
                56 245
              </cell>
              <cell>
                56 727
              </cell>
              <cell>
                65 500
              </cell>
              <cell>
                68 500
              </cell>
            </row>
            <row xml:id="i-GoPTwCjUhDnTbc8wyAggXv">
              <cell>
                Österåker
              </cell>
              <cell>
                1 5561
              </cell>
              <cell>
                33 581
              </cell>
              <cell>
                36 867
              </cell>
              <cell>
                38 286
              </cell>
              <cell>
                39 792
              </cell>
              <cell>
                40 370
              </cell>
              <cell>
                44 500
              </cell>
              <cell>
                48 000
              </cell>
            </row>
            <row xml:id="i-Uyw8jLh3akrQTs9QEjCVvx">
              <cell>
                Danderyd
              </cell>
              <cell>
                27 705
              </cell>
              <cell>
                29 636
              </cell>
              <cell>
                30 100
              </cell>
              <cell>
                30 789
              </cell>
              <cell>
                31 799
              </cell>
              <cell>
                32 067
              </cell>
              <cell>
                31 100
              </cell>
              <cell>
                32 000
              </cell>
            </row>
            <row xml:id="i-63AsPHneebHPHBAjBW4aRp">
              <cell>
                Vallentuna
              </cell>
              <cell>
                12 739
              </cell>
              <cell>
                24 640
              </cell>
              <cell>
                26 889
              </cell>
              <cell>
                28 382
              </cell>
              <cell>
                30 715
              </cell>
              <cell>
                31 480
              </cell>
              <cell>
                35 000
              </cell>
              <cell>
                37 500
              </cell>
            </row>
            <row xml:id="i-J36EB9ooYFBj3GTQMQBVr1">
              <cell>
                Vaxholm
              </cell>
              <cell>
                4 829
              </cell>
              <cell>
                8 888
              </cell>
              <cell>
                9 904
              </cell>
              <cell>
                10 600
              </cell>
              <cell>
                11 141
              </cell>
              <cell>
                11 167
              </cell>
              <cell>
                12 000
              </cell>
              <cell>
                13 000
              </cell>
            </row>
            <row xml:id="i-Wf6icjo61BfGC9G9iGYg84">
              <cell>
                Summa
              </cell>
              <cell>
                138 074
              </cell>
              <cell>
                209 148
              </cell>
              <cell>
                218 518
              </cell>
              <cell>
                224 915
              </cell>
              <cell>
                235 494
              </cell>
              <cell>
                237 690
              </cell>
              <cell>
                251 500
              </cell>
              <cell>
                266 500
              </cell>
            </row>
          </table>
          <p xml:id="i-YPSvPQqaR39VgBzXfJ6EDX">
            Invånarantalet 1970, 1999, 2004, 2008 och 2011 avser den 31 december
            respektive år, för 2013 den 1 juli (SCB befolkningsstatistik).
          </p>
          <p xml:id="i-TWQRXhxFBvqCKm5AXPHhpj">
            Jämförelseprognosen för 2015/bas och 2015/hög kommer från Stockholms
            läns regionplanekontor (2001) som i basalternativet bygger på
            1980-talets befolkningsökning i Stockholms län, i basalternativet
            på 13 000–14 000 fler invånare per år, i högalternativet på 1990-talets
            ökningstakt på cirka 20 000 fler invånare per år. Utvecklingen
            2010–2013 tyder på att ökningstakten nu är 37 000–40 000 nya invånare
            per år.
          </p>
          <p xml:id="i-CHWY3m2dtH8skuo3SKkgkS">
            Det säger sig självt att befolkningsökningen gör att trafikvolymerna
            kommer att stiga dramatiskt. Det är därför nödvändigt även för
            statsmakten att bidra till att kommunikationssystemet byggs ut
            i en takt som gör att både näringsliv och boende blir mer än drägligt.
          </p>
          <p xml:id="i-53iT3fZGa1Ek1PdNPMFrq1">
            Bristerna på detta område talas det mindre om än i stora delar
            av övriga landet. Det betyder inte att problemen är mindre, snarare
            gäller motsatsen eftersom de eftersatta behoven är så stora.
          </p>
          <p xml:id="i-Diocxh3XPn1dUmbhPGM6hz">
            Få län i Sverige är större än den landstingsvalkrets som de sex
            Roslagskommunerna ensamma utgör, nära 240 000 invånare.
          </p>
          <p xml:id="i-T82CktRCZoVdzTpNHR5aJH">
            Av särskild vikt är dessutom att säkra elförsörjningen till Stockholms
            läns i särklass mest elkrävande industri, Holmens pappersbruk
            i Hallstavik.
          </p>
          <head xml:id="i-5wUG5CgzEXpkxxx2Jopn5x" type="h2">
            Kommunikationsläget
          </head>
          <head xml:id="i-9fxk8eQ5W1atqhVz7FhGRn" type="h3">
            Utbyggd tunnelbana i framtiden
          </head>
          <p xml:id="i-NUnPexnXAZuJJXRpb4oCpk">
            Otroligt mycket har hänt under senaste året på tunnelbaneområdet
            på opinionsplanet.
          </p>
          <p xml:id="i-LXjfYv4EL8hqUtkwNyeA9z">
            Från de fyra regeringspartierna har deklarerats att tunnelbanan
            skall byggas till Nacka från Stockholms centrum, planer finns
            dessutom att bygga till Barkarby i Järfälla kommun.
          </p>
          <p xml:id="i-BvzPn2A6tkuuiFLjch2Eh5">
            Detta är mycket angelägna projekt.
          </p>
          <p xml:id="i-D8Z5fgtp69STSwru5hThJz">
            Att det inte byggs tunnelbana till Nya Karolinska i Solna tillhör
            samtidens gåtor och stora misstag. Det är ett obegripligt och
            kostsamt förbiseende. Sannolikheten för att Nya Karolinska blir
            en av norra Europas största parkeringsplatser är uppenbar.
          </p>
          <p xml:id="i-QrY2nnbFFsQUDQFRLfa5SS">
            I fråga om Roslagen är det lätt att konstatera att bristen på
            spårbunden trafik till de aktuella områdena är skriande. Tunnelbanan
            går i dag inte längre norrut än till Mörby centrum i Danderyds
            kommun. För närvarande är, mot bakgrund av Storstockholms Lokaltrafiks
            mycket stora investeringsbehov i övrigt, en utbyggnad inte planerad
            – men aktuell. Men i framtiden måste tunnelbanan från Mörby centrum
            utsträckas till åtminstone Arninge handelscentrum norr om Täby
            centrum, i dag en av Sveriges allra största parkeringsplatser
            då ingen annan möjlighet än egen bil finns att ta sig dit.
          </p>
          <p xml:id="i-SvKvdV4qnpMFw1kFe9QFGt">
            En sådan utbyggnad skulle betyda att tunnelbanan skulle bli ett
            konkurrenskraftigt alternativ till främst bilen för 50 000–80
            000 dagliga arbetsresor. Genom att det dessutom planeras ett mycket
            stort bostadsområde vid nuvarande Täby Galoppbana i närheten av
            Täby centrum, skapas ett underlag för tunnelbana som saknar motstycke
            i Stockholmsregionen.
          </p>
          <p xml:id="i-NBK1gJvGULEhX7ygEgBbFd">
            Enligt Storstockholms Lokaltrafik är antalet påstigande som börjar
            sin tunnelbaneresa störst i Mörby centrum och Danderyds sjukhus
            av samtliga 100 tunnelbanestationer. Antalet påstigande var redan
            för tio år sedan vid dessa två T-banestationer en vintervardag
            19 000, att jämföra med näst största påstigandestation, Ropsten,
            med sin Lidingöanslutning, med 15 000.
          </p>
          <p xml:id="i-XGFMRPEh1m8A6GC7HiZ8Ti">
            Övriga ändstationer på tunnelbanan i Stockholmsområdet hade långt
            färre antal påstigande: Hjulsta/Tensta 9 000, Akalla/Husby 11
            000, Hässelby Strand och Hässelby Gård 8 000, Norsborg/Hallunda/Alby
            13 000, Fruängen/Västertorp 10 000, Hagsätra/Rågsved 9 000 och
            Farsta med Farsta Strand 13 000.
          </p>
          <p xml:id="i-64eaLi2fxP9cdUkkNriJD2">
            Till detta skall läggas att Tekniska högskolan/Östra station
            med sina över 45 000 kollektivtrafikpåstigande per dag (inkl.
            Roslagsbanan) är den största spårstationen i hela Stockholmsregionen
            bortsett från innerstadens T-banestationer från Östermalmstorg
            till Skanstull.
          </p>
          <p xml:id="i-8jRwzZxBGy4WiuMvzmDpfX">
            Här skulle man stundom kunna ta ut trängselavgift bland tunnelbaneresenärerna,
            morgon som eftermiddag.
          </p>
          <head xml:id="i-KmqyhDayktyZkdgyGNcZQN" type="h3">
            Pendeltågstrafiken
          </head>
          <p xml:id="i-NghcGJrCDzr1jpFpWRx84R">
            Anrika Roslagsbanan, som en gång var 320 km lång mot dagens 65
            och som börjar och slutar just vid Tekniska högskolan/Östra station,
            har rustats upp på ett förtjänstfullt sätt sedan mitten och slutet
            av 1990-talet till både Österåker och flera stationer i Vallentuna
            kommun.
          </p>
          <p xml:id="i-8Gv1p4AYcL3CAXD35jcjiV">
            Just nu pågår dubbelspårsutbyggnad och modernisering i övrigt,
            inte minst vid Täby centrum. Men trots att även 2009–2013 imponerande
            förbättringar och nya planskilda korsningar byggts utgör Roslagsbanan
            inget alternativ till tunnelbana eller bil för huvuddelen av de
            boende i de sex kommunerna i Roslagen, Åkersbergabor möjligen
            undantagna.
          </p>
          <p xml:id="i-roLNdHZ6AK5GM8A3pzJxi">
            Avgörande för upprustningen var beslutet att bygga ny bro över
            Stocksundet då spårkapaciteten 1996/97 ökade från ett till två
            spår, tågkapaciteten mångdubbelt mer.
          </p>
          <p xml:id="i-QcnZYFzXP8BNeNiL51jCoj">
            Den moderna tågbron över Stocksundet är tillsammans med Söderleden
            under Södermalm den enskilt mest framsynta trafik- och miljöinvestering
            som förekommit i Stockholmsregionen under en följd av år sedan
            tillkomsten av Essingeleden på 1960-talet, fram till beslutet
            att bygga Citybanan.
          </p>
          <head xml:id="i-BUuwKWCX6kxY9zX7HdPVDQ" type="h3">
            Busstrafik från Norrtälje
          </head>
          <p xml:id="i-M7tqCpiK2vYJNv5wn4YS3w">
            Från Norrtälje går under de mest frekventerade resandetiderna
            bussar, oftast fullsatta, var fjärde, femte eller tionde minut.
            Det handlar om tusentals arbetsresor varje dag i båda riktningarna.
          </p>
          <p xml:id="i-6YjJAqbdi3XqMMQoyg86Yf">
            Om många av dessa kunde ske per järnväg i stället vore mycket
            vunnet, särskilt på miljöområdet.
          </p>
          <p xml:id="i-8hVpyyjGpsCRUxGUH2M5UB">
            Norrtälje hade en gång tågtrafik, stationshuset finns ännu kvar,
            motionärens farmorsfar var känd som lokförare Eriksson i Norrtälje.
          </p>
          <head xml:id="i-9o1eCVUYE6FCFmyQdkcihi" type="h2">
            Viktiga vägar i Norrtälje kommun
          </head>
          <p xml:id="i-PANEVtZrY3k3zPzbiyCFk2">
            Norrtälje ligger en bra bit från Sergels torg och Riksdagshuset
            – men utgör en viktig och dessutom vacker del av Sverige. Norrtälje
            kräver ingen särbehandling, bara sin beskärda del av trafiksäkerhetshöjande
            åtgärder och andra trafikinvesteringar.
          </p>
          <p xml:id="i-XmncdK14PoSvR7kpbHx9gD">
            En genomgång av viktigare vägar i kommunen visar på brister av
            betydande mått.
          </p>
          <head xml:id="i-YAWPeYZwYb1uMhYTdfod2Y" type="h3">
            E18
          </head>
          <p xml:id="i-DSN1bqvopRgzBgcH8CnQJE">
            Denna Europaväg förbinder Norrtälje och Kapellskär med Stockholm
            och vidare via Karlstad med Oslo. E18 är en tvåfilig motorväg
            från Stocksundsbron i söder – till hälften belägen i Solna stad
            – till Norrtälje utom det 18 km långa avsnittet mellan Rosenkälla
            och Söderhalls trafikplatser där vägen är en- eller tvåfilig (13
            meter bred) med 100 km/tim som övre hastighetsgräns.
          </p>
          <p xml:id="i-6NsNVUfYkfS5nCaPJT4STn">
            Transportstyrelsen har klargjort att verket inom överskådlig
            tid endast förbereder trafiksäkerhetshöjande åtgärder på den aktuella
            sträckan, inte övergång till motorvägsstandard. Den tunga lastbilstrafiken
            dels till och från Kapellskär, dels motsvarande trafik till och
            från pappersbruket i Hallstavik, motiverar dock ensamt en sådan
            säkerhetshöjande investering.
          </p>
          <p xml:id="i-6e9QkPtcZbJ5oDg7KRT7ru">
            Denna del av E18 är en av de mest olycksdrabbade vägarna i hela
            Stockholms län. Varför? Jo, precis som en gång väg 73 mellan Stockholm
            och Nynäshamn fick epitetet Dödens väg – före nuvarande snart
            färdiga om- och utbyggnad – hänger det samman med oss människor:
            Vi hastar till och från färjelägenheter, och hamnar i tidsnöd
            åt båda hållen varpå trafiksäkerheten blir därefter.
          </p>
          <p xml:id="i-7ri2PAJMNWMaj7NXTAZe8i">
            Det är nu belagt att Kapellskär–Norrtälje är starkt olycksbelastad.
            I konkurrens med andra viktiga vägprojekt har tidigare sagts att
            dock E18 kan vänta ett par år till.
          </p>
          <p xml:id="i-5GJEukbZ7PZaNcmZ3Bwgxy">
            Det kommer att kosta många människor livet.
          </p>
          <p xml:id="i-AhkHR8Lbwzcqa9nARhJHkr">
            Få är beredda att ta personligt ansvar för det.
          </p>
          <p xml:id="i-acPduxMQPWGHSrLEzUFEe">
            Man kan jämföra med Förbifart Katrineholm som invigdes den 1
            oktober 2012, ett projekt som kostat 570 miljoner kronor för 14
            km motorväg, och beräknas – utöver de miljömässiga vinster projektet
            för med sig – minska antalet dödsolyckor med åtta genom nytt vägval
            för 10 000-tals bilister under en tioårsperiod.
          </p>
          <head xml:id="i-DBHS87JwrZEtyYuhjre7az" type="h3">
            Riksväg 77
          </head>
          <p xml:id="i-XGbtcYwnmxVMS4h3PuDqq2">
            Denna smala väg utgår från E4 vid Knivsta och ansluter till E18
            strax söder om Norrtälje där motorväg finns. Tung lastbilstrafik
            går därför till och från hamnen i Kapellskär. Vägkorsningen mellan
            väg 77 och väg 1067 har, skriver Trafikverket, en låg trafiksäkerhetsstandard
            och platsen upplevs som otrygg för trafikanterna. Särskilt efter
            länsgränsen från Uppsala län till Stockholms län – väster om Gottröra
            – blir riksväg 77 mycket smal och krokig, hastighetsgränsen är
            satt till 70 km/tim.
          </p>
          <p xml:id="i-DVGi5CKza5PEnM9X4WTHSW">
            Trafikverket karakteriserar i dag (2013) vägen sålunda:
          </p>
          <list xml:id="i-MwBw9Ehzz3a7yvn3xkcMUe" style="ul">
            <item xml:id="i-S2CcZBiDGzPbXxhDDFz5rR">
              Tvåfilig väg, 6,5 meter bred, varje fil 3,0 meter, på vardera
              sidan 0,25 meter
            </item>
            <item xml:id="i-Stj4LiTpKkxcR4x1nptYgx">
              Mitträcke. Nej
            </item>
            <item xml:id="i-LsVpZKSKVNKVVjV2VcgjRv">
              Olycksbelastad: Mycket
            </item>
          </list>
          <p xml:id="i-GR1fYYqpuCogDvEaqWqLFE">
            Noteras kan också att riksväg 77 än i dag går igenom – och nästan
            över – torget i tätorten Rimbo, med 3 000–4 500 fordon/dygn.
          </p>
          <p xml:id="i-PDzXp72rqU4iVPn7UAcAt9">
            Att så mycken genomfartstrafik passerar nära Rimbo centrum är
            från alla utgångspunkter helt oacceptabelt. Trafiken på väg 77
            är till volymen mycket större än många andra vägar runt tätorter
            i Sverige – och som av den anledningen dragits långt utanför tätorten
            av inte minst trafiksäkerhetsskäl. Att vägen är en av Stockholms
            läns tre mest olyckstrafikerade vägar utgör faktiskt ett starkt
            argument för att göra något åt vägen, i säkerhetshöjande mening.
          </p>
          <p xml:id="i-JRPKcG4ouuMZQTadvptoVp">
            Den vägutredning som gjorts var utsänd på remiss 21 mars–16 april
            2007 – men beslut om hur man skall gå vidare är ännu den 1 oktober
            2013 inte fattat. Tidigast 2016 beräknas åtgärder bli vidtagna
            och en del projekt kan bli klara redan 1919/20 tror Trafikverket.
            Kostnaden för 26 km väg är beräknad till 793 miljoner kronor.
          </p>
          <p xml:id="i-XrJ4meW9J9umSMqP9qag1t">
            Mellan Midsjö och Rimbo planeras en cykelbana för helt oskyddade
            trafikanter.
          </p>
          <head xml:id="i-Soaz6MYen1z5ySA5gCEL1T" type="h3">
            Väg 280
          </head>
          <p xml:id="i-D2joomZUeAcxWh8JMwFqH3">
            Väg 280 finns inte ens med i planering för överskådlig tid enligt
            Trafikverket. En betydande del av den tunga trafiken från E4 tar
            av norrut från Rimbo via väg 280 mot Hallstavik.
          </p>
          <p xml:id="i-AULogiG9ah7fYpxzoMweVw">
            Det rör sig om tunga transporter till och från Hallsta Pappersbruk,
            en basindustri som omsätter cirka 5 miljarder kronor årligen,
            alltså ungefär lika mycket som en svensk stad med 100 000 invånare.
          </p>
          <p xml:id="i-HzCRaSpquXtWYQ5pUL3WLb">
            Industriella skäl skulle motiverat en upprustning av vägen, men
            Transportstyrelsen har under en följd av år konstaterat att inom
            överskådlig tid finns inte ens medel att planera förbättringar.
          </p>
          <p xml:id="i-5aEjTaGTnTjM6jMRL8aZMe">
            Att innan det är för sent säkra transporterna till och från pappersbruket
            i Hallstavik är emellertid en strategisk näringspolitisk uppgift
            och ett nationellt intresse. Särskild vikt bör läggas på vägnätet
            kring Hallstavik – i syfte att säkra svensk välfärd. Ty utan Hallsta
            Pappersbruk, som 2008–2013 mötts av stora nedskärningar i spåren
            av en hårdnande internationell konkurrens, stannar en hel region.
          </p>
          <p xml:id="i-61NA6yS4TfQ21NiJRb5fxw">
            Därtill kommer att flera dödsolyckor har under 2000-talet dessvärre
            redan hunnit inträffa på denna för det svenska folkhushållet så
            viktiga transportväg.
          </p>
          <head xml:id="i-NKSPn8szeJw91riDfowoBZ" type="h3">
            Riksväg 76
          </head>
          <p xml:id="i-Vmg8LWvkS5xRaCYfVMofYU">
            Denna väg är det stora glädjeämnet i Norrtälje kommun. Byggnationen
            beräknas vara avslutad den 6 juni 2014, en blivande märkesdag.
          </p>
          <p xml:id="i-8UNshMYFKF894Q3fi2oboF">
            Efter en blott 50-årig planeringsperiod pågår nybyggnaden förbi
            Norrtälje centrum för fullt. Vägen ansluter nära E18 i Norrtälje
            via Hallstavik till Gävle och utgör i praktiken fortsättning på
            väg 280 norr om Hallstavik. Vägen har gått på 100–200 meter när
            genom Norrtälje centrum.
          </p>
          <p xml:id="i-A6VSW8gzXYJp1iVQpgAGsK">
            Det förhållandet att staten tidigare, i samband med att Luftvärnsregementet
            i Norrtälje avvecklades, drog sig tillbaka från regionen i flera
            avseenden, men sedan – bland annat via Tullverket, högre utbildning
            och kriminalvården – åter nyttjar de kommunala erbjudandena som
            finns, gör att det finns särskild anledning att tänka igenom konsekvenserna
            för hela samhället av goda kommunikationer.
          </p>
          <head xml:id="i-ERfuZGsnfNvZZmV2GGYUKF" type="h3">
            Väg 276
          </head>
          <p xml:id="i-XGbZFvrHqWEfkwys9oPGH9">
            Vägen går från E18 genom Åkersberga, centralorten i Österåkers
            kommun, längs Roslagskusten bland annat förbi Östanå slott där
            förrförra sekelskiftets mest framträdande politiker, Erik Gustaf
            Boström (statsminister 1891–1905 med ett kortare avbrott) bodde,
            upp mot Norrtälje.
          </p>
          <p xml:id="i-EbXw617nZSsGRSwfgkw2Vi">
            Den mest kända orten i dag på sträckan är – via en avtagsväg
            – Furusund.
          </p>
          <p xml:id="i-NnFkhNMANUbHfHLTXYY658">
            Denna väg har hög belastning av biltrafik – inte minst mindre
            lastbilar – till södra Roslagskusten och skärgården. Biltrafiken
            har ökat sedan busstrafiken till kust och skärgård lades om till
            byte i centralorten Norrtälje från att tidigare ha gått direkt
            från Stockholm.
          </p>
          <p xml:id="i-6yWgYhCtjoZHwdpeadaA6p">
            Genom att parallellvägen E18 inte har motorvägsstandard hela
            vägen mellan Stockholm och Norrtälje blir denna sträcka mindre
            attraktiv för bilister från Stockholm som söker sig till skärgården.
            I dag skyltas dessutom vägen till Furusund via väg 276.
          </p>
          <p xml:id="i-VPRsiVh5sPVAnc9G1mKZgu">
            Ur skärgårdsbefolkningens synvinkel är standarden på väg 276
            av största betydelse för deras möjligheter att fortsätta bo på
            öarna i Norrtälje och Österåkers kommuner.
          </p>
          <p xml:id="i-A2W4H2igAg23weiRKvdUKD">
            Till detta kan dock konstateras att efterlevnaden av de begränsningar
            i hastigheten på vägen, övervakad med många hastighetskameror,
            tillhör de minst respekterade i landet och att statsverket därigenom
            tillförs stora bötesbelopp till följd av att trafikanterna inte
            insett vägens låga standard och höga trafikbelastning, särskilt
            sommarhalvåret.
          </p>
          <p xml:id="i-KeddS9KVuxuhqM78FvZY6n">
            Förbättringar, bland annat gång- och cykelbro, planeras med start
            2014, förutsatt att fastställelse av planen kan komma att ske
            vilket i sin tur förutsätter att inga överklaganden av planens
            genomförande sker.
          </p>
          <head xml:id="i-VCUzq4CsxoyaBjMvYgCQ47" type="h2">
            Aktuella trafikprojekt – som saknar finansiering
          </head>
          <head xml:id="i-AaW32JdoL9mouo5SJbRVqn" type="h3">
            Flyga och fara
          </head>
          <p xml:id="i-7xhZHn9aZHcB4PK3ENbjRm">
            Närheten till Arlanda gör att Norrtälje är mycket välförsett
            med nationella och internationella flygkommunikationer. Problemet
            är att ta sig till flygplatsen.
          </p>
          <p xml:id="i-SfY2JWuWtU77FP5RfjxkYq">
            Den nedrustning av helikoptertrafiken, trots den uppmärksamhet
            som viss verksamhet i just Norrtälje förorsakade vid det så kallade
            helikopterrånet i södra Stockholm 2009, som drabbat Stockholms
            län under senare år har ökat osäkerheten för de fritids- och permanentboende
            i skärgården som kräver möjlighet till helikoptertransporter vid
            sjukdomsfall.
          </p>
          <p xml:id="i-BLr7QTQVrA1ArxKHAUJkAb">
            Det initiativ till en nationell räddningshelikopterförsörjning
            som SKL (Sveriges Kommuner och Landsting) nu prövar bärigheten
            av välkomnas av boende i Norrtälje och i hela Stockholms skärgård.
          </p>
          <p xml:id="i-XkfK3vA9W3i5oKfU4veFn">
            En förlängning av Roslagsbanan från Molnby eller Lindholmen till
            Arlanda – en cirka 14 km lång sträcka – skulle kunna minska biltrafiken
            – en stor miljöbov där – till Arlanda dramatiskt.
          </p>
          <head xml:id="i-T6mjdR696RK3jkouv92s2m" type="h2">
            Den underbara skärgården
          </head>
          <p xml:id="i-74cWp7unWVzhheMXLWXwU8">
            I Norrtälje kommun finns en av Sveriges viktigaste turisttillgångar,
            skärgården, med dess cirka 10 000 öar, de flesta dock obebodda.
          </p>
          <p xml:id="i-66q3BHcwu7QLXhvBZagoQm">
            Antalet sommargäster beräknas i Norrtälje uppgå till 125 000–200
            000 per år, och antalet fritidshus är särklassigt störst i alla
            landets kommuner med över 15 000 permanenta fritidshus.
          </p>
          <p xml:id="i-GuK59iNtz7oTh5WA8jy4vx">
            På andra plats i landet och Stockholms län kommer Värmdö med
            cirka 4 000 fritidshus.
          </p>
          <p xml:id="i-GpZH2xBDtEZ4gL4LEPX44B">
            Den från 2007 nya fastighetsavgiftspolitiken innebär att Norrtälje
            kan se framtiden an med tillförsikt och också våga planera för
            än fler fritidsboenden. Enligt kommunalrådet Kjell Jansson (M)
            vid kommunfullmäktiges sammanträde i Norrtälje i juni 2013 kan
            kommunen räkna med intäkter på i storleksordningen 140 miljoner
            kronor för 2014 före avräkningsposter.
          </p>
          <p xml:id="i-EQspKtTWrNELSJVPFMT1fU">
            Det kan jämföras med att under 2010 fick kommunen en intäkt på
            omkring 35 miljoner kronor som inte fanns tidigare, från fastighetsavgiften.
            Summan ökar nu med över 5 miljoner kronor per år.
          </p>
          <p xml:id="i-MF2y3Wk56TWG28jAQHeq3Q">
            Fritidsboenden är dessutom en god investering sett från folkhälsoperspektivet.
            Roslagens unika arkipelag erbjuder rekreationsmöjligheter av hart
            när oemotståndlig karaktär och lockar varje år många turister
            att återkomma.
          </p>
          <p xml:id="i-7HRLaCE4CiqEmMbmiH3YFt">
            Det finns skäl att i annat sammanhang behandla förutsättningen
            för boende och yrkesverksamma i skärgården.
          </p>
          <head xml:id="i-2vw12L6sto9WfhvvsLbdsC" type="h3">
            Behovet av fasta förbindelser
          </head>
          <p xml:id="i-A4h4SxzbU44DJQEjVwj5nY">
            I detta sammanhang skall endast konstateras att fasta förbindelser,
            till vilka av Transportstyrelsen drivna färjor mellan fastlandet
            och näraliggande öar skall hänföras, är av största vikt för en
            levande skärgård.
          </p>
          <p xml:id="i-DcZgF4vrYAvVZ8YycHr8rW">
            För exempelvis Grisslehamn på väg 283 har broarna vid Bergby
            (till Häverödal/Hallstavik) och i Älmsta till och från Norrtälje
            helt avgörande betydelse.
          </p>
          <p xml:id="i-Pzqo7NGyQd6ut1jddVNY9p">
            Behovet av förbättrad säkerhet på väg 283 från Älmsta till Grisslehamn
            har understrukits av Väddöbygdens trafikgrupp i skrivelse till
            Trafikverket den 22 februari 2013, med möte den 15 maj och nytt
            möte så sent som den 15 september 2013. Bussförbindelserna till
            Grissleholm, där både Stockholms Lokaltrafik och Eckerölinjen
            har bussar med krav på hög framkomlighet av tidsskäl, kräver förbättringar
            av trafiksäkerhets- och väderskäl.
          </p>
        </div>
        <div xml:id="i-MjeRUSt1taJ3fLJ3NipV9p" type="signatureBlock">
          <list xml:id="i-NjtnaVtUjRFvKFV6ZQJ7HL">
            <item xml:id="i-Q59KdrMLDCXTgckjG4dRBn" who="i-XcAqMe3ntVBboWUxqACfz" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
