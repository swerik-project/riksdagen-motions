<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00442">
  <teiHeader>
    <fileDesc>
      <titleStmt>
        <title>Självbestämmande vid livets slut</title>
        <author corresp="i-AvtuWmW4WHMDrctQKwDQuR i-WG11xmCpAW9nyyXv1sJFAK">av Eva Flyborg och Helena Leander (FP, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Självbestämmande vid livets slut</title>
          <idno type="rdwebb">H102So442</idno>
          <rs type="number">So442</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So442/text</ref>
          <ref type="dokument_url_html">http://data.riksdagen.se/dokument/H102So442</ref>
          <ref type="dokumentstatus_url_xml">http://data.riksdagen.se/dokumentstatus/H102So442</ref>
          <ref type="doc">http://data.riksdagen.se/fil/FB2E0B70-84CF-452C-9454-F8DDFA7EF23B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TP2vp3rNWa9qRyUcsWwK2w" type="signed"/>
        <correspContext corresp="i-TP2vp3rNWa9qRyUcsWwK2w">
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="numbering" xml:id="i-WknxPakNbDDQfeVym4kSuq">
          <date when="2013-10-07"/>
        </correspAction>
        <correspAction type="submission" xml:id="i-AsBJNxFLfBy2BNN9372b8r">
          <date when="2013-10-03"/>
        </correspAction>
        <correspAction type="transfer" xml:id="i-YcLTKQucBV4A15ew6EQq7K">
          <date when="2013-10-03"/>
        </correspAction>
        <correspAction type="assigned" xml:id="i-Rx1GCSx56QfLCTzoQdXy5A"/>
        <correspContext corresp="i-Rx1GCSx56QfLCTzoQdXy5A">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SogCERJ9csb9iNEaTm2SF2">
            Förslag till riksdagsbeslut
          </head>
          <p xml:id="i-Yaimfe7TRVybBmbxb5yyty">
            Riksdagen tillkännager för regeringen som sin mening vad som
            anförs i motionen om människors självbestämmande vid livets slut.
          </p>
        </div>
        <div type="motContent">
          <head type="h1" xml:id="i-ypb8H5PauiyvtbgMDfFW4">
            Motivering
          </head>
          <p xml:id="i-6zRSAq2NY2Ugn8JeJdhpts">
            Man kan ibland få höra att vården ska vara i livets tjänst, och
            det låter ju bra. Men livet omfattar även den sista tiden i livet
            och döden. Vården ska därför också omfatta denna tid.
          </p>
          <p xml:id="i-U3kY2MsZQSDSpgwBqSu4bh">
            Vi tycker i dag att det är självklart att vi människor själva
            bestämmer över våra liv och kroppar. I dag är det också självklart
            att vi accepterar kvinnors rätt att bestämma över sina kroppar
            även när det gäller t.ex. abort. Samhället har accepterat att
            kvinnor bestämmer själva och läkare ansvarar inom den normala
            sjukvården. Men så har det inte alltid varit. När den debatten
            startade var det demonstrationer och upprop, läkarsamfundet var
            helt emot och religiösa samfund protesterade. Respekten för den
            enskilda individen segrade dock och motståndet inskränker sig
            idag i stort sett till olika religiösa grupper, dock inte alla.
          </p>
          <p xml:id="i-W2Fjxk2ur2cLBaJe7n9iuE">
            Nu har en ny fråga av samma karaktär börjat diskuteras – vem
            har rätt att besluta om våra kroppar när vi närmar oss livets
            slut? Är det politikerna och lagboken? Eller läkarsamfundet? Eller
            bibeln och religiösa samfund? Vi menar att det måste vara den
            enskilde själv, precis som i alla andra delar av livet. Det är
            också självklart att det är lika rätt att samhället ska stötta
            och hjälpa i denna del av livet. Kanske ännu viktigare just här.
          </p>
          <p xml:id="i-VLqY5t2YcWX31y9tGpfmXF">
            Utgångspunkter för vårt ställningstagande är att det är utmärkt
            med den palliativa vården och att den behöver mycket större resurser.
            Samtidigt lever vi längre och längre, vilket är positivt på alla
            sätt, men det ställer också mycket högre krav på palliativ vård
            och droganvändning än tidigare. Detta behov ökar för varje år.
            Men vi vet också att droger inte kan hjälpa alla och att många
            av dem det hjälper blir tillvanda och behöver så stora doser att
            det i sig är livshotande. Palliativ vård står inte i något som
            helst motsatsförhållande till ett ökat självbestämmande vid livets
            slut.
          </p>
          <p xml:id="i-5vr3xrRA2k4j1bKtR2prRm">
            Frågan om döden är känslig i vårt samhälle idag. Men den måste
            kunna diskuteras utan de övertoner av biblisk och gudomlig inblandning
            som mer ställer till problem än hjälper. Lagstiftningen måste
            stå fri från partisk påverkan, av vilket slag det än månde vara.
            Lagstiftningen ska skydda den enskilda, värna hennes rättigheter
            och skyldigheter, säkerställa likabehandling inför lagen och upprätthålla
            själva samhällsstrukturen. Men lagstiftning och politiker måste
            också vara i takt med sina medborgare. Annars uppstår en klyfta,
            en gråzon där människor struntar i lagen och agerar ändå, men
            då utan rättssäkerhet och insyn. I frågan om självbestämmande
            vid livets slut anser vi inte att det är bra med detta enorma
            gap mellan människors uppfattning i frågan och det politiska systemets
            inställning. I Sverige har ett par olika mätningar gjorts och
            där pekar resultatet på att stödet för egenmakt vid livets slut
            stöds av 80–90 % av befolkningen. Nu kan riksdagen inte vägra
            ta i frågan längre. Det har därför bildats ett partiöverskridande
            nätverk i riksdagen för att bättre kunna belysa och debattera
            denna fråga. En klok och omsorgsfull beredning av förändring av
            lagstiftningen är nödvändig. Där kan debatten i sig komma att
            ge värdefulla insikter.
          </p>
          <p xml:id="i-N58tcTY1XBvDqETzVoKn9Y">
            Statens medicinsk-etiska råd (Smer) har under ledning av Daniel
            Tarschys utrett frågan om självbestämmande vid livets slut (dödshjälp)
            under ett par års tid. Utredningen har lagt fram en rapport som
            rekommenderar regeringen att ta fram underlag för att kunna genomföra
            en lagstiftning som ger patienterna makt att bestämma själva vid
            livets slut, med samhällets stöd. Detta är bra och vi ställer
            oss bakom Smers slutsatser. Vi vill även att man bejakar den delen
            där en läkare kan hjälpa dem som inte själva är i stånd att utföra
            handlingen.
          </p>
          <p xml:id="i-8T4wWFf2Qyo4vutoTidiFR">
            En lagstiftning måste också inkludera de närstående som på liknande
            sätt kan bli inblandade i en patients sista tid och vilja. Här
            har man helt nyligen fattat just ett sådant beslut i Storbritannien.
            Där skyddas numera nära anförvanter som hjälper dödligt sjuka
            patienter att avsluta livet.
          </p>
          <p xml:id="i-Nb6mBnYZBGm6Qz45qUYKUG">
            Det är bra. Vi borde kunna göra detsamma i Sverige. Tyvärr är
            verkligheten i dag en annan hos oss där vår lagstiftning hänvisar
            människor att fortsätta plågas eller begå våldsamma självmord.
            Inte sällan är skjutvapen inblandade, fordon av olika slag eller
            att någon i närheten hjälper till. Inte sällan misslyckas försöket
            med utökat lidande som följd.
          </p>
          <p xml:id="i-SVxXAbxE4NRFzbPE6X1b42">
            Liknande lagstiftning finns redan i flera länder runt om i världen,
            inte minst i Europa, och fler är på väg. Vi menar att dödligt
            sjuka människor där ingen bot längre finns att få, efter en rättssäker
            process och rigorös kontroll, ska kunna ha möjligheten att få
            avsluta sitt liv på egna villkor. Våra medmänniskor ska inte behöva
            resa utomlands för att slippa ständiga plågor, det är omänskligt
            att försätta dem i den situationen. Ingen ska behöva dö ensam
            p.g.a. svensk lagstiftning och ett politiskt system som inte vågar
            ta i frågan.
          </p>
          <p xml:id="i-7GBUjxxmiw93qKoZPE5ibG">
            Vi anser att i Sverige ska ingen behöva plågas till döds. Vi
            anser att det även här måste finnas utrymme för en lagstiftning
            som ger dödligt sjuka människor med mycket stora plågor rätt att
            avsluta sina liv i lugn och värdighet med hjälp av samhället i
            en rättssäker process. Vi uppmanar regeringen att utan ytterligare
            fördröjning tillse att en sådan process kan komma igång. Några
            steg har dock tagits i rätt riktning för de som lider svårt i
            livets slutskede, t.ex. genom att den enskilde kan begära att
            livsuppehållande maskiner stängs av, liksom att smärtlindring
            genom kraftig medicinering nu accepteras.
          </p>
          <p xml:id="i-AJ1c8TpEDScEBW59s7KEw6">
            Vi vill att människans vilja ska respekteras och stöttas av samhället,
            även i livets slutskede.
          </p>
        </div>
        <div type="motSignatures">
          <list>
            <item xml:id="i-JrDuv5qMq3mXJ2y2hJbRZA">
              Eva Flyborg (FP)
            </item>
            <item xml:id="i-DDYJVtTNh8SYnqqLBTDPAA">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
