<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03525">
  <teiHeader>
    <fileDesc>
      <titleStmt>
        <title>med anledning av prop. 2016/17:33 Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</title>
        <author corresp="i-DyTmp7YURsib9gzvRDZtm9">av Stig Henriksson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3525 av Stig Henriksson m.fl. (V)</title>
          <idno type="rdwebb">H4023525</idno>
          <rs type="number">3525</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023525/text</ref>
          <ref type="dokument_url_html">http://data.riksdagen.se/dokument/H4023525</ref>
          <ref type="dokumentstatus_url_xml">http://data.riksdagen.se/dokumentstatus/H4023525</ref>
          <ref type="docx">http://data.riksdagen.se/fil/B0DE2CA1-7889-4312-85BE-EB1C07AAA7F5</ref>
          <ref type="pdf">http://data.riksdagen.se/fil/A835DCDE-BBF2-4AE6-8563-C9E4F63A8A4D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7ZyxNjueJq6Z8tYtnevTjc" type="basedOn"/>
        <correspContext corresp="i-7ZyxNjueJq6Z8tYtnevTjc">
          <ref>Proposition 2016/17:33</ref>
        </correspContext>
        <correspAction xml:id="i-4B4nvMAaSvyhja74NBea4P" type="signed"/>
        <correspContext corresp="i-4B4nvMAaSvyhja74NBea4P">
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-BJLbx5zPsWgyUoQdrpXG2i" type="submitted">
          <date when="2016-11-10"/>
          <time when="13:18:53"/>
        </correspAction>
        <correspAction xml:id="i-54U6B5E4UwdHo5oxPVgd1w" type="reviewed">
          <date when="2016-11-14"/>
          <time when="16:39:12"/>
        </correspAction>
        <correspAction xml:id="i-DfePkEhCjyrU3ijRG2CYnq" type="dismissed">
          <date when="2016-11-15"/>
        </correspAction>
        <correspAction xml:id="i-99hcWsVwiAb6u5gDAyeE3B" type="referred">
          <date when="2016-11-16"/>
        </correspAction>
        <correspAction xml:id="i-JazYXFFtrdFLSJsmYzZss4" type="assigned">
          <date when="2016-12-21"/>
          <time when="12:14:35"/>
        </correspAction>
        <correspContext corresp="i-JazYXFFtrdFLSJsmYzZss4">
          <ref type="assignedTo">Utrikesutskottet</ref>
        </correspContext>
        <correspAction xml:id="i-TLFBSyXABPqD97BsMvSi9q" type="behandlas_i"/>
        <correspContext corresp="i-TLFBSyXABPqD97BsMvSi9q">
          <ref type="uppgift">2016/17:UFöU1</ref>
          <ref type="ref_dok_id">H401UFöU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UFöU1</ref>
          <ref type="ref_dok_titel">Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YUU45Udnaw3631NXLj3xT1" type="motHeader">
        <div xml:id="i-Fz2YXUZrKYxJUeN3pTEpRn" type="motTitle">
          Motion till riksdagen 2016/17:3525 av Stig Henriksson m.fl. (V)
          med anledning av prop. 2016/17:33 Fortsatt svenskt deltagande
          i Natos utbildnings- och rådgivningsinsats Resolute Support Mission
          i Afghanistan
        </div>
      </div>
      <div xml:id="i-A6QsGAg3cUYbajRraJ7rYR" type="motBody">
        <div xml:id="i-JWezYdfyrZrPkymC8QbFr7" type="motProposal" subtype="förslag">
          <head xml:id="i-Rp77s7VNvHUz5hMyV2HuKN">
            1 Förslag till riksdagsbeslut
          </head>
          <list xml:id="i-4PEW6AuNwHCtGpPG7ACRtz" style="ol">
            <item xml:id="i-PgxeUYyFKbZVoHAhuKn9VD">
              Riksdagen avslår regeringens proposition 2016/17:33 Fortsatt
              svenskt deltagande i Natos utbildnings- och rådgivningsinsats
              Resolute Support Mission i Afghanistan.
            </item>
            <item xml:id="i-WjRmWbwLhqXGmE86FsGP5U">
              Riksdagen ställer sig bakom det som anförs i motionen om att
              en oberoende kommission bör tillsättas med uppdrag att ta fram
              en vitbok om den samlade svenska insatsen i Afghanistan 2002–2014
              och tillkännager detta för regeringen.
            </item>
            <item xml:id="i-AeRWYdC6fWNpAumQjyJjLx">
              Riksdagen ställer sig bakom det som anförs i motionen om att
              regeringen bör ta fram en nationell handlingsplan för hur Sverige
              kan stödja arbetet med att genomföra FN-resolution 1325 i Afghanistan
              och tillkännager detta för regeringen.
            </item>
          </list>
        </div>
        <div xml:id="i-7sRaLvP6zzhDNbb6xynAKY" type="motContent">
          <head xml:id="i-PKUQ8suoz4hLoRSvErqKWP" type="h1">
            2 Resolute Support Mission (RSM)
          </head>
          <p xml:id="i-Hstfx5xNs9VbwUQigsWnna">
            Regeringen har lagt fram proposition 2016/17:33 Fortsatt deltagande
            i Natos utbildnings- och rådgivningsinsats Resolute Support Mission
            i Afghanistan, där man föreslår att riksdagen medger att regeringen
            ställer en svensk väpnad styrka bestående av högst 200 personer
            till förfogande för deltagande i Natos utbildnings- och rådgivningsinsats
            Resolute Support Mission (RSM) i Afghanistan, till utgången av
            december månad 2017.
          </p>
          <p xml:id="i-FwnuU1eQRwiQzhKyRb8pb">
            Det svenska styrkebidraget på plats avses att uppgå till högst
            50 personer, men om situationen kräver ska det finnas möjlighet
            att utöver detta tillföra en tillfällig förstärknings- och evakueringsstyrka
            om högst 150 personer. Sveriges bidrag planeras i huvudsak att
            vara verksamt i de norra delarna av Afghanistan och främst bestå
            av rådgivare till de afghanska säkerhetsstyrkorna inom ramen för
            verksamheten som Train Advice Assist Command-North i Mazar-e-Sharif
            (TAAC-N) bedriver i norra Afghanistan. Vidare avser man att fortsätta
            stödet med rådgivare till TAAC-Air i Kabul och därutöver inkludera
            stabsofficerare till de staber som leder RSM i Mazar-e-Sharif
            respektive Kabul.
          </p>
          <p xml:id="i-4TkHZhQRayinXdNMjQcuA5">
            Syftet med det svenska styrkebidraget är, enligt propositionen,
            ”att bistå de afghanska säkerhetsstyrkorna med utbildning, rådgivning
            och stöd i syfte att konsolidera säkerhetsstyrkornas förmåga att
            självständigt hantera säkerheten i landet”. I realiteten innebär
            detta att Sverige fortsätter att under ännu ett år delta i en
            internationell insats som i grunden har misslyckats. Än en gång
            skjuts avvecklingen av Sveriges militära närvaro i Afghanistan
            på framtiden. Vänsterpartiet har tidigare yrkat avslag på propositioner
            i samma ärende (2014/15:13 och 2015/16:41) och anser fortfarande
            att det inte är rätt väg att gå att ställa en svensk väpnad styrka
            till förfogande i Natos utbildnings- och rådgivningsinsats (RSM).
            Vi ser insatsen som en fortsättning på den Natoledda ISAF-insatsen
            (International Security Assistance Force), som vi varit starkt
            kritiska till.
          </p>
          <p xml:id="i-VZEpY3KB9HiJvxcAEvhxMB">
            Erfarenheterna från Afghanistan visar att väpnade insatser inte
            lett till ökad säkerhet för befolkningen. Vi ser samtidigt att
            Sveriges mervärde i Afghanistan ligger i civila och politiska
            insatser, inte i deltagande i den militära konflikten i landet.
            Sverige borde arbeta för att FN ska få det direkta ansvaret för
            den fortsatta processen, både civilt och militärt. Det skulle
            underlätta en framtida fredsprocess. Dessutom innebär en förlängning
            av deltagandet en ansträngning på anslaget till Försvarsmaktens
            insatser internationellt. Det ger ett minskat handlingsutrymme
            för oförutsedda händelser i en tid när omvärldsläget är mycket
            svårbedömt och präglas av just oförutsägbarhet. Att då anslå 55
            miljoner kronor till fortsatt deltagande i Natos utbildnings-
            och rådgivningsinsats RSM i Afghanistan är en dålig prioritering.
          </p>
          <p xml:id="i-Ud9anQLabaLtgSwXH5J1m1">
            Riksdagen bör avslå regeringens proposition 2016/17:33 Fortsatt
            svenskt deltagande i Natos utbildnings- och rådgivningsinsats
            Resolute Support Mission i Afghanistan. Detta bör riksdagen ställa
            sig bakom och ge regeringen till känna.
          </p>
          <head xml:id="i-YPYozoXZHDwL5Dvg4xbr6X" type="h1">
            3 Oberoende utvärdering
          </head>
          <p xml:id="i-2bQUu2AgcYtvzv5zZhx5nd">
            Vänsterpartiets utgångspunkt är solidariteten med det afghanska
            folket. Vi vill se ett Sverige som är en aktiv och närvarande
            aktör i Afghanistan och som understödjer det arbete som afghanska
            män och kvinnor bedriver för fred, utveckling, demokrati och jämställdhet.
            Vänsterpartiet stöder därför insatser som har till sin uppgift
            att säkerställa ett långsiktigt arbete för fred, demokratisering
            och jämställdhet; det är i denna kontext det afghanska samhället
            kan stabiliseras och vidareutvecklas. Under det gångna decenniet
            har Sveriges engagemang i Afghanistan fokuserat på den militära
            insatsen. Sveriges bidrag till den Natoledda internationella säkerhetsstyrkan
            ISAF tog sin start 2002 och avslutades 2014. Vänsterpartiet har
            varit kritiskt till insatsen och vid upprepade tillfällen föreslagit
            att Sveriges deltagande ska avvecklas.
          </p>
          <p xml:id="i-4PWdxwYCD7MX1bLYwxQPx3">
            Den svenska militära insatsen har motiverats och försvarats med
            en lång rad argument: de svenska soldaterna ska skydda afghanska
            flickor som vill gå i skolan, den militära insatsen ska bidra
            till demokratisering, den ska militärt besegra talibanerna, den
            ska hindra syraattacker mot kvinnor och den ska skapa säkerhet.
            I dag kan vi konstatera att säkerhetsläget inte har förbättrats.
            Konflikten har tvärtom förvärrats och allt fler kvinnor och civila
            utsätts för attacker, biståndsarbetare dödas och freden är fortfarande
            avlägsen.
          </p>
          <p xml:id="i-5YdnfJWStqCqyR4qbRcaKb">
            Samtidigt ser vi framsteg i Afghanistan: fler flickor får gå
            i skolan och fler barnmorskor utbildas, men dessa framsteg har
            genomförts av civila biståndsorganisationer – organisationer som
            arbetat fristående från de militära insatserna.
          </p>
          <p xml:id="i-Vfm18aNggkeHDDFWX3mACp">
            Sveriges deltagande i ISAF-insatsen är en av de mest omfattande
            internationella insatser som vårt land genomfört. Det har varit
            en kostsam insats, både i pengar och i människoliv. Totalkostnaden
            för den svenska insatsen är okänd, men bara redovisade direkta
            kostnader uppgår till ca 10 miljarder kronor. Vänsterpartiet har
            vid flera tillfällen framfört kravet att det bör genomföras en
            oberoende utvärdering av det svenska deltagandet i ISAF och att
            en sådan utvärdering bl.a. ska inkludera företrädare för såväl
            det svenska som det afghanska civilsamhället.
          </p>
          <p xml:id="i-DMUgYT7eaCX4w8E4KuT74J">
            Regeringen beslutade den 9 juli 2015 att tillsätta en utredning
            för att utvärdera den samlade svenska insatsen i Afghanistan 2002–2014.
            I direktiven (dir. 2015:79) för utredningen står det att Sveriges
            samlade engagemang i Afghanistan under perioden 2002–2014 ska
            utvärderas, med ”särskilt fokus på den verksamhet som har bedrivits
            i norra Afghanistan under åren 2006–2014”. Vänsterpartiet ställer
            sig mycket tveksamt till upplägget för utvärderingen. Regeringen
            har utsett en av de politiker som själv är ytterst ansvarig för
            den militära insatsen i Afghanistan att ensam leda utvärderingen.
            Vi har svårt att se att det skulle vara en oberoende och trovärdig
            utvärdering. I flera andra länder som deltagit i ISAF har man
            valt att gå en annan väg och tillsatt verkligt oberoende utvärderingar,
            t.ex. i Norge, Danmark och Nederländerna.
          </p>
          <p xml:id="i-8ayNsYb7ZdVwSWsyAmPTr">
            Försvarsminister Peter Hultqvist meddelade den 2 december 2014
            i Svenska Dagbladet att ”tidigare utfästelser om att göra en så
            kallad vitbok ska verkställas”. Socialdemokraterna har tidigare
            fattat beslut på en partikongress att en vitbok om Sveriges engagemang
            ska tas fram. Tyvärr har inte heller den nu tillsatta utredningen
            fått i uppdrag att fullfölja detta löfte.
          </p>
          <p xml:id="i-M5CWETWhoVkpN7AAkZxzn7">
            En vitbok om den svenska militära närvaron i Afghanistan skulle
            vara ett sätt att öppet redovisa och utvärdera såväl den militära
            insatsen som Sveriges stöd till polisutbildning, utvecklingsbistånd
            samt politiskt och diplomatiskt arbete. I synnerhet är det viktigt
            att utvärdera hur Sveriges olika insatser samverkat med varandra,
            det som genom åren kallats civil-militär samverkan.
          </p>
          <p xml:id="i-GdPBqje1D8UxFA6CBusVis">
            En oberoende kommission bör därför tillsättas med uppdrag att
            ta fram en vitbok om den samlade svenska insatsen i Afghanistan
            2002–2014. Detta bör riksdagen ställa sig bakom och ge regeringen
            till känna.
          </p>
          <head xml:id="i-U8TXX3PCnmo7aFSXve3Nw6" type="h1">
            4 Civila insatser för fred och utveckling
          </head>
          <p xml:id="i-4JHfPkqoWW3BxZjjc62rZy">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. För att säkerställa
            ett arbete för fred, demokratisering och jämställdhet behövs en
            i grunden annan strategi för Afghanistan. Vänsterpartiet ser att
            Afghanistans stora utmaningar bara kan lösas genom en civil och
            politisk strategi. Stommen i en sådan strategi är ett ökat civilt
            bistånd och stöd till de politiska försöken att få igång en freds-
            och försoningsprocess och ett arbete med att återintegrera de
            stridande parterna i samhället. Redan i dag finns det en rad initiativ
            på både lokal och nationell nivå i Afghanistan för att försöka
            få igång en freds- och försoningsprocess. Hitintills har dock
            Sveriges stöd till dessa viktiga initiativ varit begränsat.
          </p>
          <p xml:id="i-Mbp753ewFxNzKFnhZFAjzi">
            Sverige har starka band till Afghanistan genom de många afghaner
            som i dag lever i vårt land och alla svenskar som genom decennierna
            engagerat sig i solidaritetsarbete med Afghanistan. Genom Svenska
            Afghanistankommitténs framgångsrika arbete i landet under mer
            än tre decennier har Sverige erövrat trovärdighet och skapat unika
            kontaktnät. Sverige skulle därför kunna bli en central aktör för
            fred, demokrati och jämställdhet i Afghanistan. Men det förutsätter
            att fokus på militära insatser ersätts med civila och politiska
            insatser.
          </p>
          <p xml:id="i-GNj9heDTk6Ncoa8udv8toe">
            I Afghanistan växer det nu upp en ny generation av unga män och
            kvinnor. För många av dem saknas möjligheter till utbildning,
            försörjning och ett liv som inte begränsas av förtryck och fattigdom.
            Den bilden bekräftas inte minst av alla de ensamkommande barn
            och ungdomar, varav en majoritet är pojkar, som flyr hit till
            Sverige. Under förra året sökte 23 480 ensamkommande afghanska
            barn asyl i Sverige. Det måste skapas en framtid för ungdomar
            och barn i Afghanistan. Bristande framtidstro och frustration
            är talibanernas bästa vän, det underlättar deras rekrytering.
            Civilt bistånd är därför avgörande för att lösa grundorsakerna
            till kriget i Afghanistan. Vänsterpartiet välkomnar därför att
            Sverige utlovat mer än 8 miljarder kronor i civilt bistånd till
            Afghanistan fram till 2024. Men vi känner oro för att regeringen
            öppnat upp för ytterligare mycket omfattande avräkningar och att
            det kan leda till att Sverige bryter det löfte man gett till Afghanistans
            hårt prövade befolkning.
          </p>
          <p xml:id="i-WmNLKBu27YCKQqinAdVow2">
            Civila insatser måste samtidigt kompletteras med insatser för
            att stödja försöken till en freds- och försoningsprocess. En freds-
            och försoningsprocess måste rymma ett brett spektrum av alla berörda
            grupper i det afghanska samhället för att en långsiktig, fredlig
            lösning ska kunna ta form. Därför är det viktigt att det civila
            samhället får en betydande roll i framtida fredssamtal, för det
            är ännu inte tillräckligt inkluderat i fredsprocessen. Särskilt
            viktigt är det att Afghanistans kvinnor inkluderas i fredsprocessen
            så att deras inflytande och rättigheter inte förhandlas bort.
            Erfarenheten från andra länder visar dessutom att fredsförhandlingar
            där kvinnor deltar leder till en mer hållbar fred.
          </p>
          <p xml:id="i-3N8hMaJ82CWBVzrpszrNV1">
            I juni 2015 antogs Afghanistan’s National Action Plan on UNSCR
            1325 Women, Peace and Security som syftar till att implementera
            FN-resolutionen 1325. Det är av största vikt att det arbetet får
            ligga till grund för byggandet av ett demokratiskt Afghanistan
            i fred. Vänsterpartiet har tidigare lyft behovet av en svensk
            handlingsplan för Sveriges arbete med FN-resolutionerna 1325 och
            1820 i Afghanistan, där det tydliggörs hur Sverige kan stärka
            Afghanistans kvinnor och garantera att de får ökat inflytande
            i fredsprocessen. En freds- och försoningsprocess kommer självklart
            att vara komplicerad och ta tid. Men det finns inga verkliga alternativ
            om vi vill se ett Afghanistan i fred. Det är också viktigt att
            understryka att vår moderna historia är full av exempel på att
            fred kunnat byggas med fredliga medel – även efter mycket komplicerade
            och långdragna konflikter. Det finns inget som säger att Afghanistan
            skulle vara dömt till krig och konflikt för all framtid.
          </p>
          <p xml:id="i-7AmpicZNSzB8DWGKeCHeZs">
            För att åstadkomma ett tydligare fokus på att stärka de afghanska
            kvinnornas ställning krävs en ny inriktning. Regeringen bör ta
            fram en nationell handlingsplan för hur Sverige kan stödja arbetet
            med att implementera FN-resolution 1325 i Afghanistan. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-HWWA4jAoL1Rj1Z6rUG4nTK" type="signatureBlock">
          <list xml:id="i-TWbBNDdj3EfftRfm217nBx">
            <item xml:id="i-HENLNNVbJtJUGhrVx1Gi5p" who="i-DyTmp7YURsib9gzvRDZtm9" type="signature">
              Stig Henriksson (V)
            </item>
            <item xml:id="i-YEG1NTpFgB3EFEG7ajT9tx" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-9G6Vd97Ho7W2WyUpEoD3rw" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-Neaj851LYiXqYy2iWzQmVa" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-NNrRkoxGGPkvUJGwMRoaQk" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-VZujbri6UDkKVRfL6BGgh1" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-RwQPRRwDYw48B8VDfdqFuA" who="i-LfejaxmUP1kR5ztLJaJTkY" type="signature">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
