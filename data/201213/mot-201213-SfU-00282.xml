<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00282">
  <teiHeader>
    <fileDesc>
      <titleStmt>
        <title>Sjukförsäkringen</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjukförsäkringen</title>
          <idno type="rdwebb">H002Sf282</idno>
          <rs type="number">Sf282</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf282/text</ref>
          <ref type="dokument_url_html">http://data.riksdagen.se/dokument/H002Sf282</ref>
          <ref type="dokumentstatus_url_xml">http://data.riksdagen.se/dokumentstatus/H002Sf282</ref>
          <ref type="doc">http://data.riksdagen.se/fil/81178D82-D31F-48ED-BE41-97558E20FEF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5fM693vQn6Hxh8LqcvjLkS" type="signed"/>
        <correspContext corresp="i-5fM693vQn6Hxh8LqcvjLkS">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-DX6u1UVWAVAVTvGRBbMwsy" type="numbering">
          <date when="2012-10-05"/>
        </correspAction>
        <correspAction xml:id="i-N9wDMHe1rQDPRCWdPxiSEF" type="submission">
          <date when="2012-10-04"/>
        </correspAction>
        <correspAction xml:id="i-7abC2zQDwu1eA8P7Q31p1k" type="transfer">
          <date when="2012-10-04"/>
        </correspAction>
        <correspAction xml:id="i-U1jq9WvRrNkyR6Jrb7yq7A" type="assigned"/>
        <correspContext corresp="i-U1jq9WvRrNkyR6Jrb7yq7A">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-U9bzfWXDpJQ8Xk6GLHJjkg" type="TOC">
          <head xml:id="i-7KuzzTwkVStFiQnkLtb9fF">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              3.1 Starka trygghetssystem måste vara generella 4
            </item>
            <item>
              3.2 Många har drabbats av den försämrade sjukförsäkringen 4
            </item>
            <item>
              3.3 Den senaste tidens utveckling 5
            </item>
            <item>
              4 En trygg sjukförsäkring 6
            </item>
            <item>
              4.1 Stoppa utförsäkringarna 6
            </item>
            <item>
              4.2 En individanpassad sjukförsäkring 8
            </item>
            <item>
              4.3 Rimligare bedömningar 8
            </item>
            <item>
              4.4 Trygghet för dem som behöver tid att bli friska 9
            </item>
            <item>
              4.5 Inkomstbortfallsprincipen ska gälla 9
            </item>
            <item>
              4.6 Karensdagens orättvisor 10
            </item>
            <item>
              4.7 Rätten till ideellt engagemang 11
            </item>
            <item>
              4.8 Sjukersättning och aktivitetsersättning 11
            </item>
          </list>
        </div>
        <div type="motProposal" subtype="förslag">
          <head xml:id="i-LbBQ5sf1BVWJPQqeCbRgfW">
            2 Förslag till riksdagsbeslut
          </head>
          <list style="ol">
            <item xml:id="i-9CxvGiGNjVWLyBA782HUNT">
              Riksdagen tillkännager för regeringen som sin mening vad som
              anförs i motionen om att den försäkrades rätt till sjukpenning
              ska gälla så länge hon eller han inte har återfått arbetsförmågan.
            </item>
            <item xml:id="i-NsLuUcH9s9QVf8qdLxcq65">
              Riksdagen tillkännager för regeringen som sin mening vad som
              anförs i motionen om att när alla möjligheter att återgå till
              den ursprungliga arbetsplatsen är uttömda bör den försäkrade ha
              rätt att delta i arbetslivsintroduktion med bibehållen sjukpenning
              så länge arbetsförmågan inte har återfåtts.
            </item>
            <item xml:id="i-CATYXqy6jpRtra8Kj74xuH">
              Riksdagen tillkännager för regeringen som sin mening vad som
              anförs i motionen om att sjukpenning ska kunna ges på fler än
              de fyra nivåer för nedsatt arbetsförmåga som finns i dag.
            </item>
            <item xml:id="i-MhRfCSzAME8PhKzhx6JX1c">
              Riksdagen tillkännager för regeringen som sin mening vad som
              anförs i motionen om att införa en möjlighet att ta individuella
              hänsyn vid beslut om sjukpenning.
            </item>
            <item xml:id="i-3QvjVR7nvDYmomPMtc7C1S">
              Riksdagen tillkännager för regeringen som sin mening vad som
              anförs i motionen om att stärka de behandlande läkarnas roll i
              sjukskrivningsprocessen.
            </item>
            <item xml:id="i-CuZEc413M3Lbu3K1egJGJf">
              Riksdagen tillkännager för regeringen som sin mening vad som
              anförs i motionen om möjligheten att där så är nödvändigt bevilja
              sjukpenning även för längre perioder utan återkommande kontroll
              av arbetsförmågan.
            </item>
            <item xml:id="i-YCsmvWWM6YMkjZ63bLTShD">
              Riksdagen tillkännager för regeringen som sin mening vad som
              anförs i motionen om att avskaffa sänkningen av sjukpenningen
              efter 365 dagar.
            </item>
            <item xml:id="i-7yTZEjj2rzuLMLXQq4ED3e">
              Riksdagen tillkännager för regeringen som sin mening vad som
              anförs i motionen om att avskaffa den särskilda beräkningsgrunden
              SGI x 0,97.
            </item>
            <item xml:id="i-PMUNtFSM79XdqT1bK4qEKi">
              Riksdagen tillkännager för regeringen som sin mening vad som
              anförs i motionen om att höja sjukförsäkringens tak.
            </item>
            <item xml:id="i-FX5PKgq77Y2WJ854sYwU13">
              Riksdagen tillkännager för regeringen som sin mening vad som
              anförs i motionen om att ersätta karensdagen med ett karensavdrag.
            </item>
            <item xml:id="i-X5WDhj86UEpMCDrMw42Wta">
              Riksdagen tillkännager för regeringen som sin mening vad som
              anförs i motionen om en översyn med syftet att i lag säkra rätten
              för personer med sjukpenning samt sjuk- och aktivitetsersättning
              att engagera sig ideellt.
            </item>
            <item xml:id="i-MzrDkGsCPrP1WEHnJdaPXR">
              Riksdagen tillkännager för regeringen som sin mening vad som
              anförs i motionen om ändrade kriterier för sjukersättning.
            </item>
            <item xml:id="i-AeMJsZkuojob8e6eMHbKfV">
              Riksdagen tillkännager för regeringen som sin mening vad som
              anförs i motionen om att höja ersättningsnivån i sjuk- och aktivitetsersättningen
              till 67 procent av antagandeinkomsten.
            </item>
            <item xml:id="i-SfPdg2k8JqmtQp9ifu77Xr">
              Riksdagen tillkännager för regeringen som sin mening vad som
              anförs i motionen om att höja bostadstillägget för personer med
              sjuk- och aktivitetsersättning.
            </item>
          </list>
        </div>
        <div type="motContent">
          <head xml:id="i-AWTjmeHkpKQ8fQRYewBuvM" type="h1">
            3 Inledning
          </head>
          <p xml:id="i-E1Tr8dTxAXCkqniq2ME8aP">
            Alla kan bli sjuka och alla har därför intresse av en bra sjukförsäkring.
            Även den som aldrig själv blir långvarigt sjuk tjänar på att de
            som har oturen att drabbas har en rimlig ekonomisk situation och
            när det är möjligt får bra stöd att komma tillbaka till arbete.
            Att tvinga ut sjuka i fattigdom sliter isär samhället och är ett
            slöseri med människor. Vänsterpartiet vill att sjukförsäkringen
            ska ge bra ersättning för förlorad arbetsinkomst. Oro för att
            dagarna i sjukförsäkringen tickar på och kan ta slut försämrar
            möjligheterna att bli frisk. Utförsäkringarna måste stoppas.
          </p>
          <p xml:id="i-76Uf32cSPFTLtGqiirrzrN">
            Regeringen har genomfört historiska försämringar av sjukförsäkringen.
            Systemet med den s.k. rehabiliteringskedjan innebär fasta tidsgränser
            i sjukförsäkringen för när den som är sjuk tvingas lämna sin anställning
            och söka ett nytt jobb, för när sjukpenningen sänks och för när
            man till slut inte får någon sjukpenning alls. I detta system
            har regeringen sedan försökt lappa och laga för att möta kritiken,
            med resultatet att vi fortfarande har ett omänskligt system men
            med en lång rad svåröverblickbara undantagsregler. Regeringen
            har även skapat regler som gör det orimligt svårt att få sjukersättning.
          </p>
          <p xml:id="i-D2CbKt2CWAHZz8NW1iDrLw">
            Resultatet av den förda sjukförsäkringspolitiken är att sjukdom
            och fattigdom har kopplats samman på ett sätt många av oss trodde
            att vi hade lämnat långt bakom oss. Av alla personer mellan 50
            och 64 år som tvingades söka ekonomiskt bistånd 2011 var det enligt
            Socialstyrelsen en av fyra som gjorde det p.g.a. problem relaterade
            till sjukförsäkringen, dvs. att man fick för låg ersättning eller
            ingen ersättning alls. I gruppen 6064 år var det nästan var tredje
            som gjorde det av dessa anledningar.
          </p>
          <p xml:id="i-CcQsutLextjWwkTmNeBb1i">
            Det tidigare systemet för att hantera vår sjukfrånvaro uppvisade
            med tiden allvarliga brister. Under 90-talskrisens nedskärningar
            ökade pressen i arbetslivet samtidigt som företagshälsovård och
            rehabilitering försvagades kraftigt. När rehabiliteringsinsatserna
            försvagades och stödet att återgå i arbete försämrades blev sjukskrivningarna
            längre med höga sjuktal som följd. Vi skriver om rehabilitering
            i en särskild motion, 2012/13:Sf232.
          </p>
          <p xml:id="i-XBjmCWqfWgWnwSqK2f57cg">
            I debatten om de allt längre sjukskrivningarna misstänkliggjordes
            de sjuka. Begrepp som överutnyttjande och fusk blev allt vanligare
            och när de upprepats tillräckligt många gånger togs det så småningom
            som en sanning att detta var de stora problemen. Allt större resurser
            sattes in i jakten på det förmodade fusket men med mycket klena
            resultat. Det påstått utbredda fusket och överutnyttjandet tog
            sedan den borgerliga regeringen till intäkt för att införa dagens
            omänskliga sjukförsäkringssystem. Det är en politik och ett system
            där alla sjuka misstänkliggörs och där vi har delats upp i friska
            och sjuka. Det är en uppdelning som om vi vore två helt åtskilda
            grupper av människor, snarare än att friskhet och sjukdom är olika
            situationer som vi alla kan befinna oss i vid olika tidpunkter
            i livet.
          </p>
          <head xml:id="i-D9YyhBrKnwDSZD7yz7P1Hp" type="h2">
            3.1 Starka trygghetssystem måste vara generella
          </head>
          <p xml:id="i-RNwFN7f3AbkqrB9vASTPAU">
            Var och en av oss ska känna en trygghet i att vi klarar oss ekonomiskt
            om vi blir sjuka. En sådan trygghet för alla skapar vi genom den
            generella välfärden. Det ger en solidarisk omfördelning av resurser
            mellan kvinnor och män, mellan lågavlönade och högavlönade och
            mellan olika perioder i våra liv.
          </p>
          <p xml:id="i-PAfCKPEtATvUN4KDsZRSV3">
            Den generella välfärden hotas emellertid av att misstron mot
            människors vilja att arbeta genomsyrar varje nytt förslag. Regeringens
            attacker mot sjukförsäkringen har lett till att sjuka utförsäkras
            och så gott som dagligen får vi rapporter om det mänskliga lidande
            detta innebär. Solidariska trygghetssystem har ett starkt stöd
            i vårt land, men när människor märker att de inte längre kan lita
            på systemet skaffar de som har råd i stället privata försäkringar.
            Dessa grupper förlorar då också intresset för att upprätthålla
            nivån på de offentliga trygghetssystemen som alla andra är beroende
            av. Det leder till sämre kvalitet och sänkta lägstanivåer. Grundtrygghetssystem
            som enbart riktar sig till dem med allra störst behov kan därför
            aldrig hålla samma höga nivå som generell välfärd riktad till
            alla kan göra.
          </p>
          <p xml:id="i-GHfFsCb8zw2WG4k8S8z7Gt">
            Generell välfärd gör ett samhälle framgångsrikt. En god folkhälsa
            betyder att många arbetar och ekonomisk trygghet vid sjukdom och
            arbetslöshet gör det möjligt för människor att få en ny chans
            i livet. Att regeringen straffar sjuka med sämre ekonomi är därför
            inte bara omänskligt utan på lång sikt även förkastligt ur ett
            samhällsekonomiskt perspektiv.
          </p>
          <head xml:id="i-3nirA4x3rRVRyBFKsehGMG" type="h2">
            3.2 Många har drabbats av den försämrade sjukförsäkringen
          </head>
          <p xml:id="i-3sNm4SbS94feMNtVASyq4h">
            Vi har genom högerregeringen fått ett Sverige där sjukdom för
            många har kommit att innebära fattigdom och där kvinnor och arbetarklass
            drabbas särskilt hårt. Redan innan försämringarna i sjukförsäkringen
            gjordes hade den gått med överskott i flera år. Det är ett överskott
            som borde gå till förbättringar av försäkringen men som inte har
            gjort det. Överskottet räckte emellertid inte för regeringen som
            valde att försvaga sjukförsäkringen för att kunna ta än mer resurser
            till finansiering av skattesänkningar. Enligt Folksams rapport
            Välfärdstendens 2011 uppgick det samlade överskottet i socialförsäkringarna,
            exklusive arbetslöshetsförsäkringen och pensionssystemet, 2010
            till 45 miljarder kronor. I år beräknas överskottet enbart i sjukförsäkringen
            bli 3,3 miljarder kronor och nästa år 8,9 miljarder kronor. Pengar
            som till stor del går till skattesänkningar för de rikaste. En
            grupp där en majoritet är män, medan sju av tio av de sjukskrivna
            är kvinnor. Det är en del av regeringens antifeministiska politik.
          </p>
          <p xml:id="i-RL1MvxSsSAa6iPt3QbEhae">
            En av de vanligaste orsakerna till längre sjukskrivningar är
            de förslitningsskador som framför allt drabbar personer med arbetarklassyrken.
            Det handlar om utslitna ryggar, värk i axlar och leder och andra
            förslitningsskador som kommer efter många år av hårt arbete, ofta
            med dålig arbetsmiljö. Den försämrade sjukförsäkringen slår därför
            särskilt hårt mot dessa grupper som sällan har samma möjlighet
            att skaffa privat sjukförsäkring när den allmänna inte räcker
            till. Den förda sjukförsäkringspolitikens klass- och könsdimension
            är mycket tydlig.
          </p>
          <head xml:id="i-6iPY3MUUBsqkGQTpmvM8nV" type="h2">
            3.3 Den senaste tidens utveckling
          </head>
          <p xml:id="i-FQ48NTa8c9HFH2K2ce44kt">
            Efter den massiva kritiken mot regeringens sjukförsäkringspolitik
            har regeringen sett sig tvungen att agera. Fuskretoriken har tonats
            ned och de talar nu om att man måste rätta till vad de menar är
            oförutsedda brister i systemet. I en promemoria från Socialdepartementet
            föreslogs våren 2011 ett antal ändringar som dock var långt ifrån
            tillräckliga. Vänsterpartiet tillsammans med Socialdemokraterna
            och Miljöpartiet lyfte därför i riksdagens socialförsäkringsutskott
            fram förslag till tre ändringar för att lösa de mest akuta bristerna
            och på så sätt göra det möjligt att ta fram en långsiktigt hållbar
            sjukförsäkring.
          </p>
          <p xml:id="i-7ASxSRXQWKFFxMHSZFME5e">
            Den viktigaste akuta ändringen var att avskaffa sjukpenningens
            bortre tidsgräns, men för detta fanns ingen riksdagsmajoritet.
            Det fanns det däremot för de två andra ändringarna. För det första
            att de som har utförsäkrats från tidsbegränsad sjukersättning
            och saknar sjukpenninggrundande inkomst eller har en mycket låg
            sådan de s.k. nollklassade ska få en ersättning som är lägst på
            samma nivå som de hade tidigare. För det andra uppdrog riksdagen
            åt regeringen att ändra den prövning som sker vid 180 dagars sjukskrivning.
            I stället för att prövas mot den reguljära arbetsmarknaden ska
            detta senast från och med den 1 januari 2012 ske mot normalt förekommande
            arbeten. Detta för att åtgärda problemet att människors arbetsförmåga
            i dag bedöms gentemot i princip fiktiva arbeten. Begreppet normalt
            förekommande arbeten skulle även öka rättssäkerheten eftersom
            det har använts tidigare och det därför finns en praxis etablerad.
          </p>
          <p xml:id="i-A5nP3Ujmp6oPyDYf1gYrNR">
            I budgetpropositionen för 2012 presenterade regeringen förslag
            till ändringar som innebar en anpassning till riksdagens beslut
            och den 1 januari 2012 infördes de nya stödformerna sjukpenning
            i särskilda fall och boendetillägg för dem med tidsbegränsad sjukersättning
            och aktivitetsersättning. De nollklassade kan nu få en ersättning
            som inte är lägre än tidigare, vilket skiljer förslagen från departementspromemorians
            ursprungsförslag.
          </p>
          <p xml:id="i-JWuLp66VVi2JFW9N9tFos4">
            På den andra punkten valde regeringen länge att gå emot riksdagens
            tillkännagivande. I stället för att ändra prövningen till normalt
            förekommande arbeten gav man Försäkringskassan i uppdrag att utreda
            saken. En anmärkningsvärd brist på respekt för de folkvaldas beslut.
            Under hotet om misstroendeförklaring tvingades dock socialförsäkringsministern
            att genomföra den förändring som riksdagen hade beslutat. Sedan
            den 1 juli 2012 ska därför den prövning som sker vid 180 dagars
            sjukskrivning ske mot normalt förekommande arbeten.
          </p>
          <p xml:id="i-SGgjxYMiaCWghcsNbB1TPB">
            Regeringen har även infört en ny skälighetsprövning för dem som
            har haft sjukpenning på fortsättningsnivå i 550 dagar, vilket
            normalt är sjukpenningens bortre tidsgräns där man förs över till
            arbetslivsintroduktionen. Med den nya prövningen ska man kunna
            få sjukpenning även efter detta om det anses oskäligt att inte
            få det. Detta har dock visat sig vara helt otillräckligt. Under
            de tre första månaderna 2012 fick endast 14 personer sjukpenning
            för att det annars skulle ha varit oskäligt. Den bortre tidsgränsen
            måste avskaffas och utförsäkringarna stoppas.
          </p>
          <p xml:id="i-QZ6XgBrjLr8yRCm7D1awEu">
            Tack vare protester i hela landet från påsk- och solrosuppropet,
            från kyrkor, fackliga organisationer och enskilda har regeringen
            tvingats backa på en rad punkter. Det räcker dock inte att som
            regeringen införa fler och fler svårtolkade undantag för att försöka
            lappa och laga i ett system som har grundläggande brister. Behoven
            av ändringar, både akuta sådana och långsiktiga lösningar, är
            fortsatt mycket stora.
          </p>
          <p xml:id="i-DZko13xBTWaenNsL8ynVUn">
            När kritik mot sjukförsäkringen i dag lyfts fram hänvisar regeringen
            inte sällan till den parlamentariska socialförsäkringsutredningen.
            Den har dock inte i uppdrag att hantera de allvarliga problemen
            med utförsäkringar, stelbenta tidsgränser eller sjukersättningens
            orimligt långtgående krav på sänkt arbetsförmåga. Dessa frågor
            skulle emellertid kunna lyftas in där, samtidigt som de mest akuta
            problemen främst utförsäkringarna kräver omedelbara förändringar.
          </p>
          <head xml:id="i-BnT2nRUSjTw1FTpPNNVudV" type="h1">
            4 En trygg sjukförsäkring
          </head>
          <p xml:id="i-Qsjta2QtjvzqgAprL9bRJT">
            Sjukförsäkringen har havererat och måste därför ändras på en
            rad punkter så att den ger den trygghet den är avsedd att ge.
            Idén om att sjuka genom allt sämre ekonomi ska tvingas till arbete
            är oacceptabel och måste ersättas med principer om ersättning
            för förlorad arbetsinkomst och aktivt stöd för att ge möjlighet
            att komma tillbaka.
          </p>
          <head xml:id="i-TNhPjzDcMAipMPPaymPyeU" type="h2">
            4.1 Stoppa utförsäkringarna
          </head>
          <p xml:id="i-QGn92ATWa1x1p4LuJkMA4B">
            Att som i dag ha ett fast tidsschema för hur länge en människa
            får vara sjuk är orimligt. Vänsterpartiet anser att ingen ska
            förlora sin sjukpenning enbart därför att en administrativ tidsgräns
            passerats. Det avgörande ska i stället självklart vara om man
            är för sjuk för att arbeta eller ej. I dag måste man dock efter
            ett års sjukpenning ansöka om att få förlängd sjukpenning och
            efter ytterligare ett och ett halvt år stöter man på den bortre
            gränsen, den s.k. stupstocken. Efter det kan man endast i undantagsfall
            få sjukpenning, medan huvudregeln är att man blir av med sin ersättning
            från sjukförsäkringen oavsett om man har någon arbetsförmåga eller
            inte. I stället förs man över till arbetslivsintroduktion hos
            Arbetsförmedlingen.
          </p>
          <p xml:id="i-WKSiJidwCGfAnoNedfJYAr">
            Det ackumulerade antalet utförsäkrade t.o.m. maj 2012 var 61
            258 stycken. Någon samlad statistik över alla finns inte eftersom
            de inte befinner sig på samma stadium i sin utförsäkring och inte
            har hunnit lika långt. De kan därför vara inskrivna på Arbetsförmedlingen,
            tillbaka i sjukförsäkringen, vara sysselsatta eller försvunna
            från statistiken.
          </p>
          <p xml:id="i-Vjo9THaAYZPjsyusoTBHDz">
            De flesta, eller ca 85 procent, av dem som har nått den bortre
            gränsen i sjukpenningen har tackat ja till arbetslivsintroduktion.
            Enligt Arbetsförmedlingens analys av dem som deltagit har endast
            10 procent ett arbete efter tre månader när arbetslivsintroduktionen
            är slut. Här ingår alla typer av arbeten, från en timme i veckan
            till heltid men Arbetsförmedlingen presenterar ingen statistik
            över omfattningen. Hälften av dessa 10 procent har ett arbete
            med stöd, t.ex. lönebidrag. Den andra hälften har i stor utsträckning
            återgått till ett arbete hos samma arbetsgivare som tidigare.
            71 procent finns kvar som arbetslösa och inskrivna vid Arbetsförmedlingen.
            19 procent har inget arbete och är inte inskrivna vid Arbetsförmedlingen
            (inklusive dem som studerar som är 0,4 procent).
          </p>
          <p xml:id="i-2pFwypWhqvQbgYWTL5c4pq">
            Av de 13 758 stycken som skrevs in i januari 2010 hade 27 procent
            ett arbete (arbetstid okänd) varav 12 procent ett arbete med stöd,
            11 procent arbete utan stöd och 3 procent nystartsjobb. 41 procent
            var inte längre inskrivna vid Arbetsförmedlingen p.g.a. annan
            anledning än arbete, dock endast 1 procent i reguljär utbildning.
            De flesta av dem tycks ha återvänt till sjukförsäkringen.
          </p>
          <p xml:id="i-Ee7BntvcmLvADCN14qeYxp">
            I en gemensam analys av Försäkringskassan och Arbetsförmedlingen
            hösten 2011 undersökte man vad som har hänt med de 54 243 personer
            som uppnådde maximal tid med sjukpenning under 2010. 12 985 eller
            24 procent hade stannat kvar i sjukförsäkringen (beviljades sjukersättning
            o.dyl.). 20 962, motsvarande 39 procent, återvände till sjukförsäkringen
            efter att ha varit inskrivna på Arbetsförmedlingen. Totalt var
            det alltså 63 procent som stannade eller kom tillbaks till sjukförsäkringen.
            Bland dem som utförsäkrades under 2011 var det lägre andel som
            återvände, men det beror främst på att det hade gått kortare tid
            sedan utförsäkringen.
          </p>
          <p xml:id="i-6g4hTmZYRTpEj1NbR1uXEB">
            En annan analys från Försäkringskassan våren 2012 av de utförsäkrades
            inkomster visar att något fler av dem som utförsäkrades t.o.m.
            första halvåret 2010 26 644 personer har en förvärvsinkomst samma
            år; 54 procent jämfört med 45 procent 2009. Det är ändå fortfarande
            44 procent som helt saknar inkomst från arbete. Dessutom hade
            27 procent en inkomst som var lägre än 100 000 kronor. Endast
            11 procent hade en inkomst på 200 000 kronor eller mer.
          </p>
          <p xml:id="i-YSjFyPbx2ecFP8EBDatqfD">
            En grupp var varken inskriven hos Försäkringskassan eller Arbetsförmedlingen
            och den bestod av 4 167 personer. Den gruppen borde då bestå av
            människor som har ett arbete, men 902 stycken eller 22 procent
            av dem saknar ändå förvärvsinkomst!
          </p>
          <p xml:id="i-7ATwuT7nBaoT75uUcKfY4h">
            Den enskilde drabbas redan innan tidsgränsen har passerats av
            den osäkerhet inför framtiden som detta skapar. Av dem som förs
            över till Arbetsförmedlingen drabbas därefter ungefär varannan
            av sänkt ersättning, i många fall en kraftigt sänkt ersättning.
            Räknas även de kollektivavtalade försäkringarna in är det mer
            än hälften av dem som flyttas över till Arbetsförmedlingen som
            får sänkt ersättning. Förutom att enskilda personer drabbas är
            detta också ett ineffektivt sätt att förbättra människors arbetsförmåga.
            I en situation där man borde få lägga den kraft och energi man
            har på att bli frisk och rehabiliteras, tvingas människor oroa
            sig för sin ekonomi. Inte minst för dem som lider av psykisk ohälsa
            kan en sådan press förvärra hälsoläget. Själva deltagandet i arbetslivsintroduktionen
            när man är för sjuk för att det ska vara meningsfullt kan även
            det skapa onödigt lidande och försämrad hälsa.
          </p>
          <p xml:id="i-RVB3AZcWtvTGHujD9BPae1">
            Den som har utförsäkrats från sjukpenningen kan börja om med
            en ny period sjukpenning om den efter en karenstid på tre månader
            hos Arbetsförmedlingen fortfarande saknar arbetsförmåga. Av dem
            som har utförsäkrats är det ungefär hälften som på detta sätt
            har kommit tillbaka till sjukförsäkringen efter månader som ofta
            inneburit stor osäkerhet för både ekonomi och livssituation. Det
            är inte någon hälsofrämjande ordning.
          </p>
          <p xml:id="i-9nFfBCRs3wUDtv5nuNc2iQ">
            Vänsterpartiet anser att utförsäkringarna måste stoppas. Sjukpenningens
            bortre tidsgräns bör avskaffas så att rätten att uppbära sjukpenning
            fortsätter gälla så länge den försäkrade inte har återfått arbetsförmågan.
            Detta bör riksdagen som sin mening ge regeringen till känna.
          </p>
          <p xml:id="i-UfJ66ME5hCXh8JqWyxRfYM">
            I stället för ett system uppbyggt kring tidsgränser för utsortering
            från sjukförsäkringen anser vi att Arbetsförmedlingens arbetslivsintroduktion
            ska vara en rättighet. När alla möjligheter att återgå till den
            ursprungliga arbetsplatsen är uttömda, bör den försäkrade ha rätt
            att delta i arbetslivsintroduktion. Detta ska kunna ske med bibehållen
            sjukpenning så länge hon eller han inte har återfått arbetsförmågan.
            Detta bör riksdagen som sin mening ge regeringen till känna.
          </p>
          <head xml:id="i-T8pbdYTxUKw7CxvxCcUogm" type="h2">
            4.2 En individanpassad sjukförsäkring
          </head>
          <p xml:id="i-ArojrkAqi85hY7EV4MpW51">
            Vi vill individanpassa sjukförsäkringen så att ersättning kan
            ges i fler steg än dagens fyra. I dag kan ersättning ges för en
            nedsättning av arbetsförmåga på fyra nivåer: 25, 50, 75 eller
            100 procent. Det är ett stelbent system som inte tar hänsyn till
            den komplexa verkligheten. Till exempel innebär det att den som
            arbetar 25 procent och känner att hon eller han vill pröva att
            arbeta mer måste gå upp till minst 50 procent. Det kan vara ett
            för stort steg att klara utan att hälsan försämras eller för stort
            för att ens våga försöka ta. Genom fler nivåer med mindre avstånd
            individanpassas sjukförsäkringen och det blir lättare och mindre
            riskabelt att pröva att börja arbeta igen. Regeringen bör därför
            återkomma med ett förslag om att sjukpenning ska kunna ges på
            fler än de fyra nivåer för nedsatt arbetsförmåga som finns i dag.
            Detta bör riksdagen som sin mening ge regeringen till känna.
          </p>
          <head xml:id="i-RSNt4JtF88gi4GmFcqaYh9" type="h2">
            4.3 Rimligare bedömningar
          </head>
          <p xml:id="i-GwijwyGKBG4Gof64xMLT7q">
            Försäkringskassan måste i sina bedömningar ha möjlighet att se
            hela människan. I dag får de inte längre ta individuell hänsyn
            till faktorer såsom ålder, kön och tidigare arbetslivserfarenhet
            vid bedömning av arbetsförmågan. Detta trots att sådana faktorer
            kan göra att samma sjukdom kan få helt olika konsekvenser för
            olika människors möjligheter att kunna försörja sig genom arbete.
            Att denna möjlighet tidigare fanns var framför allt för att personer
            nära pensionsåldern som är sjuka men som har en liten restarbetsförmåga
            inte skulle behöva flytta till en helt annan del av landet för
            ett nytt deltidsjobb.
          </p>
          <p xml:id="i-QCRNfHzYtUzXuwu3GVRWYP">
            Regeringen bortser från att ålder, kön och tidigare arbetsuppgifter
            påverkar våra möjligheter att tillfriskna och vår förmåga att
            försörja oss genom arbete. Vi i Vänsterpartiet avvisar denna förenklade
            människosyn. Vi vet att vi alla har olika förutsättningar att
            tillfriskna och att Försäkringskassan därför måste ha möjlighet
            att ta individuell hänsyn. Mot bakgrund av det som anförs bör
            det införas en möjlighet att ta individuell hänsyn för bedömning
            av rätten till sjukpenning i enlighet med reglerna som gällde
            innan proposition 2007/08:136 trädde i kraft. Detta bör riksdagen
            som sin mening ge regeringen till känna.
          </p>
          <p xml:id="i-NyNBXWKh28sLedy2zwttZ8">
            Försäkringskassans medicinska rådgivare har till uppgift att
            hjälpa handläggarna att tolka behandlande läkares bedömning av
            den sjukes tillstånd. Trots att Försäkringskassans medicinska
            rådgivare aldrig träffar den enskilda personen blir dennes tolkning
            ofta helt avgörande för handläggarens beslut. Att personer blir
            nekade sjukpenning p.g.a. en bedömning gjord av en person de inte
            har träffat är naturligtvis problematiskt. Detta särskilt om orsaken
            till det negativa beslutet är bristfälliga underlag eller annat
            som hade kunnat klaras upp om man hade träffats ansikte mot ansikte.
            Att Försäkringskassan inte alltid gör tillräckligt för att kontakta
            behandlande läkare när detta inträffar är allvarligt. De behandlande
            läkarnas roll i sjukskrivningsprocessen bör stärkas, inte minst
            eftersom de har kunnat följa den sjukskrivne under en längre tid.
            Detta bör riksdagen som sin mening ge regeringen till känna.
          </p>
          <head xml:id="i-QsJBxgekej3ojqJWK9Ljmv" type="h2">
            4.4 Trygghet för dem som behöver tid att bli friska
          </head>
          <p xml:id="i-6U3rdAGWDuPVBcT8eMHUCW">
            Att den tidsbegränsade sjukersättningen har avskaffats drabbar
            nu särskilt dem som behöver lugn och ro för att bli friska. För
            att komma tillbaka från t.ex. vissa psykiska sjukdomstillstånd
            är det viktigt att kunna känna trygghet och slippa oroa sig för
            sin ekonomiska situation. Att då utsättas för återkommande prövningar
            av arbetsförmågan kan för dessa grupper påverka hälsan och tillfrisknandet
            negativt. För dem vore det värdefullt med en möjlighet att beviljas
            sjukpenning för längre perioder utan återkommande prövning av
            arbetsförmåga. Detta skulle innebära att man får tid att fokusera
            på att bli frisk och rehabilitera sig. Vården ska naturligtvis
            hålla fortsatt kontakt med den sjuke ingen ska lämnas åt sitt
            öde. Regeringen bör därför återkomma med förslag om att där så
            är nödvändigt ska man kunna beviljas sjukpenning även för längre
            perioder utan återkommande kontroll av arbetsförmåga. Detta bör
            riksdagen som sin mening ge regeringen till känna.
          </p>
          <head xml:id="i-BZadm4cMiwzQRDQZMAvEMX" type="h2">
            4.5 Inkomstbortfallsprincipen ska gälla
          </head>
          <p xml:id="i-9nUymEa4PTLVTy29xqvdno">
            Principen om att sjukförsäkringen ska ge ersättning för förlorad
            arbetsinkomst ska gälla och vi vill därför höja ersättningsnivåerna
            och inkomsttaket.
          </p>
          <p xml:id="i-Ehh6PFx6VqeVVo9UKdCxPy">
            Regeringens bärande idé har varit att piskan är det bästa sättet
            att få sjuka att återgå i arbete. Därför sänks (förutom i vissa
            undantagsfall) sjukpenningen efter ett år, från 80 procent till
            75 procent av SGI. Det återspeglar en syn på sjukdom och rehabilitering
            som är oacceptabel. Att gradvis försämra människors ekonomi gör
            ingen friskare och löser inga problem. Sänkningen av sjukpenningen
            efter 365 dagar bör därför avskaffas så att ersättningen är 80
            procent hela sjukpenningperioden. Detta bör riksdagen som sin
            mening ge regeringen till känna.
          </p>
          <p xml:id="i-6zT8TiW9ueazRzorrT3jxa">
            För att ytterligare sänka nivåerna har regeringen även infört
            ett nytt sätt att beräkna föräldra- och sjukpenning där inte hela
            den sjukpenninggrundande inkomsten räknas. I stället ska denna
            först multipliceras med 0,97. Denna s.k. särskilda beräkningsgrund
            innebär att det som påstås vara 80 procents ersättning i själva
            verket enbart är 77,6 procent och det som påstås vara 75 procent
            enbart är 72,75 procent. Vi anser att ersättningsnivåerna ska
            utgå från hela den sjukpenninggrundade inkomsten och därmed ligga
            på de nivåer de påstås ha. Den särskilda beräkningsgrunden SGI
            x 0,97 bör därför avskaffas. Detta bör riksdagen som sin mening
            ge regeringen till känna.
          </p>
          <p xml:id="i-UADoKd4HfmweitFmEMS5Lb">
            Regeringen har även sänkt taket för både sjukförsäkringen och
            den tillfälliga föräldrapenningen så att gruppen som inte får
            ersättning för hela sin inkomst har vuxit. Det är ett effektivt
            sätt att minska intresset av att det är hög kvalitet på försäkringen
            och i stället gynna framväxten av privata försäkringar. Enligt
            Kommunals rapport Under höga tak ryms alla, befann sig 2009 över
            en tredjedel av alla löntagare över taket på 7,5 prisbasbelopp.
            Samma år hade två tredjedelar av dem som hade en heltidsanställning
            en inkomst som var högre än taket. Det är ohållbart i en generell
            välfärdspolitik. Vi föreslår i vår budgetmotion att taket i sjukförsäkringen
            och den tillfälliga föräldrapenningen höjs till 8 prisbasbelopp
            år 2013 och till 9 prisbasbelopp 2015. Taket för sjukförsäkringen
            bör höjas enligt detta. Detta bör riksdagen som sin mening ge
            regeringen till känna.
          </p>
          <head xml:id="i-XmPJA9fK6LE54Q2nSoaMEi" type="h2">
            4.6 Karensdagens orättvisor
          </head>
          <p xml:id="i-MfQEPo3gJsGfzmVpL1RYqV">
            Vänsterpartiet har som mål att avskaffa sjukförsäkringens karensdag.
            Karensdagen gör att människor som har små ekonomiska marginaler
            tvingas gå till jobbet trots att de egentligen borde stanna hemma.
            Sådan sjuknärvaro är ett folkhälsoproblem. Sjukdomar och skador
            riskerar att förvärras och spridas i högre grad än vad de skulle
            göra om man hade stannat hemma när det behövdes.
          </p>
          <p xml:id="i-YKnQMEsfE9Bpr5mCUoqwz1">
            Karensdagen är dessutom orättvist utformad eftersom vissa arbetstagare
            drabbas hårdare än andra. De som arbetar koncentrerad arbetstid
            dvs. färre men längre pass per månad förlorar en större del av
            sin månadsinkomst än andra när de är borta en dag från jobbet.
            En sådan fördelning av arbetstiden är vanligt hos t.ex. personer
            som arbetar nattpass. Systemet slår även snett mot dem som arbetar
            hela dagar men deltid eftersom en dags förlorad inkomst för dem
            innebär att en större andel av månadsinkomsten uteblir. Inte minst
            de kvinnodominerade grupperna inom vård och omsorg drabbas av
            dagens system eftersom det där är vanligt med både långa nattpass
            och ofrivillig deltid. Till exempel är det vanligt att den som
            arbetar ständig natt arbetar deltid 68 procent fördelat på tolv
            nätter på fem veckor. En karensdag innebär då att man förlorar
            hela 9,4 procent av månadslönen. Det ska jämföras med att den
            som arbetar heltid fem dagar i veckan förlorar 4,5 procent av
            månadslönen. Till detta kommer att varje procent förlorad inkomst
            är värre för låginkomsttagare än höginkomsttagare eftersom marginalerna
            är mindre.
          </p>
          <p xml:id="i-U1HWt1wFmi6nWC3riMnvV9">
            Socialdepartementet tog 2004 fram ett förslag om karensavdrag
            utifrån trepartssamtal mellan regeringen och arbetsmarknadens
            parter. Detta var utformat så att vid första sjukdagen dras en
            summa från sjuklönen som motsvarar 20 procent av personens genomsnittliga
            fiktiva veckoersättning i form av sjuklön. Dock skulle det aldrig
            dras av mer än vad man skulle ha fått i sjuklön för samma dag.
            Detta skulle lösa problemen för dem som arbetar koncentrerad arbetstid.
            Dessutom skulle de som har flera arbetsgivare till skillnad från
            i dag slippa ha en karensdag för varje arbetsgivare inom samma
            sjukperiod. Förslaget fick brett stöd men blev aldrig verklighet
            eftersom arbetsgivare som tjänar på dagens system motsatte sig
            en ändring. De fördelar de får av dagens system är dock att betrakta
            som en orättfärdig rabatt på bekostnad av anställda med koncentrerad
            arbetstid, vilket inte kan tas till intäkt för att inte ändra
            systemet.
          </p>
          <p xml:id="i-LFFLPgiTTgSp3pby6tdDYc">
            Vi vill avskaffa karensdagen och som ett första steg på vägen
            dit vill vi ändra dagens snedvridna system. Sjukförsäkringens
            karensdag ska ersättas med ett karensavdrag. Detta ska vara utformat
            så att från sjuklönen dras motsvarande 20 procent av en genomsnittlig
            fiktiv veckoersättning i form av sjuklön, men aldrig högre än
            vad som skulle ha utgetts i sjuklön. Detta bör riksdagen som sin
            mening ge regeringen till känna.
          </p>
          <head xml:id="i-PbVJeCmQbzm5iCS61FZ5SF" type="h2">
            4.7 Rätten till ideellt engagemang
          </head>
          <p xml:id="i-CL8aU7AS2az4oVbVxm1isi">
            Ett problem för personer med sjukpenning och sjuk- och aktivitetsersättning
            är möjligheterna till ideellt engagemang. Rätten att engagera
            sig ideellt utan att förlora sin ersättning är inte reglerad i
            lag och det har förekommit att personer med sjukersättning avråtts
            av Försäkringskassan att engagera sig ideellt eftersom det riskerar
            att inkräkta på deras rätt till ersättning. Många vågar därför
            inte engagera sig i t.ex. en ideell förening eller ett politiskt
            parti. Det måste betraktas som en allvarlig inskränkning av demokratin.
            Situationen blir helt orimlig när personer som har drabbats av
            den förda sjukförsäkringspolitiken drar sig för att protestera
            mot densamma eftersom de är rädda att försvåra sina möjligheter
            till framtida försörjning.
          </p>
          <p xml:id="i-K9EqgpPV5J2sEnwArdejVe">
            Mot bakgrund av det som anförs bör regeringen göra en översyn
            med syfte att i lag säkra rätten för personer med sjukpenning
            samt sjuk- och aktivitetsersättning att engagera sig ideellt utan
            att det inkräktar på rätten till ersättning från sjukförsäkringen.
            Detta bör riksdagen som sin mening ge regeringen till känna.
          </p>
          <head xml:id="i-PXTAffUQVor7FUs39gbHW4" type="h2">
            4.8 Sjukersättning och aktivitetsersättning
          </head>
          <p xml:id="i-4KNhpJWrFXwfLqnhurSE3e">
            Kraven för att få sjukersättning, det som tidigare hette förtidspension,
            är i dag orimligt hårda. Efter regeringens skärpningar har Sverige
            numera tillsammans med Mexiko de hårdaste kraven av alla OECD-länder
            för att bevilja sjukersättning. Den tidsbegränsade sjukersättningen
            avskaffades och kraven för att beviljas permanent sjukersättning
            höjdes. Nu krävs att arbetsförmågan bedöms vara nedsatt för all
            överskådlig framtid. Den sjuke måste därmed i princip kunna visa
            att hon eller han aldrig någonsin kommer att kunna arbeta igen,
            något som naturligtvis är svårt även för många personer vars framtida
            möjligheter att återgå till arbete är mycket små. De hårda kraven
            och brist på alternativ gör att människor som är för sjuka för
            att arbeta hänvisas till försörjningsstöd eller att leva på sin
            partner. Det är en omänsklig ordning som måste åtgärdas. Den möjlighet
            till längre sjukpenningperioder utan återkommande prövning som
            vi vill låta utreda skulle för många vara ett bättre alternativ
            eftersom man då stannar inom sjukpenningsystemet. Men även med
            den möjligheten kommer vissa att behöva sjukersättningen. Regeringen
            bör därför återkomma med ett förslag om att införa en möjlighet
            att ta individuell hänsyn vid beslut om sjukersättning samt en
            rimligare utformning av den tid framåt för vilken det krävs att
            arbetsförmågan bedöms vara nedsatt. Detta bör riksdagen som sin
            mening ge regeringen till känna.
          </p>
          <p xml:id="i-MWBm3GFnWwxLt3UHiBTD3w">
            Sjuka som nekas sjukersättning hänvisas till försörjningsstöd
            eller att leva på sina anhöriga. Men även de som får sjuk- eller
            aktivitetsersättning har många gånger en ekonomiskt mycket svår
            situation och är i stort behov av förbättringar. Ersättningsnivån
            i sjuk- och aktivitetsersättning bör därför höjas till 67 procent
            av antagandeinkomsten. Detta bör riksdagen som sin mening ge regeringen
            till känna.
          </p>
          <p xml:id="i-PDryrWQbkerxvpYjy32N58">
            De kvinnor och män som har sjuk- och aktivitetsersättning bör
            även få ta del av den höjning som nu görs av bostadstillägget
            för ålderspensionärer. Att de stängs ute från höjningen är inte
            acceptabelt. Bostadstillägget för personer med sjuk- och aktivitetsersättning
            bör därför höjas med 340 kronor enligt samma modell som regeringen
            i budgetpropositionen föreslår ska gälla för ålderspensionärer.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-KLhBaC5sNuu5j44FFSnztY">
              Jonas Sjöstedt (V)
            </item>
            <item xml:id="i-5TsJJVxCwh8yA552r9Pmis">
              Ulla Andersson (V)
            </item>
            <item xml:id="i-GcK5gSf2oWaXQiQT8t71vb">
              Jens Holm (V)
            </item>
            <item xml:id="i-XCozrJYwHfJnbDR1JCrB8u">
              Hans Linde (V)
            </item>
            <item xml:id="i-RzPF6dFw9pPaoF1MTrjwWe">
              Eva Olofsson (V)
            </item>
            <item xml:id="i-Aa2L4qrwghXKq8sbm7gqRK">
              Mia Sydow Mölleby (V)
            </item>
            <item xml:id="i-4FYXm8oTNxALkj74Ybp4G6">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
