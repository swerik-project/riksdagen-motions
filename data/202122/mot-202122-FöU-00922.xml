<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FöU-00922">
  <teiHeader>
    <fileDesc>
      <titleStmt>
        <title>med anledning av prop. 2020/21:224 Behandling av personuppgifter vid Försvarsmakten och Försvarets radioanstalt</title>
        <author corresp="i-6CAgZyR6FvVqYZHQfCw5HJ">av Hanna Gunnarsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:922 av Hanna Gunnarsson m.fl. (V)</title>
          <idno type="rdwebb">H902922</idno>
          <rs type="number">922</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H902922/text</ref>
          <ref type="dokument_url_html">http://data.riksdagen.se/dokument/H902922</ref>
          <ref type="dokumentstatus_url_xml">http://data.riksdagen.se/dokumentstatus/H902922</ref>
          <ref type="docx">http://data.riksdagen.se/fil/FF416CEA-43AA-4E7D-B28E-FAA0C2477302</ref>
          <ref type="pdf">http://data.riksdagen.se/fil/6A318BC3-4938-4883-BC9F-C0CC529266E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-HDJCmWQmPg98xQaPqaWww1"/>
        <correspContext corresp="i-HDJCmWQmPg98xQaPqaWww1">
          <ref>Proposition 2020/21:224</ref>
        </correspContext>
        <correspAction xml:id="i-RPxDeWKwuYTPxWjtxHFHmw" type="signed"/>
        <correspContext corresp="i-RPxDeWKwuYTPxWjtxHFHmw">
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-FfRANrMwGepg6bYjGmSssY">
          <date when="2021-09-29"/>
          <time when="11:20:36"/>
        </correspAction>
        <correspAction type="reviewed" xml:id="i-N4zU4tpsmHe7Mia5VyxqcX">
          <date when="2021-09-29"/>
          <time when="20:26:17"/>
        </correspAction>
        <correspAction type="referred" xml:id="i-EtjB8unnaiKaFGgxpiE9Yd">
          <date when="2021-09-30"/>
        </correspAction>
        <correspAction type="assigned" xml:id="i-7Kzw6LvWU1bnFFMijHbgzL">
          <date when="2022-10-12"/>
          <time when="11:06:23"/>
        </correspAction>
        <correspContext corresp="i-7Kzw6LvWU1bnFFMijHbgzL">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-XBBfvr7u5g5hPMNZfWjMVQ"/>
        <correspContext corresp="i-XBBfvr7u5g5hPMNZfWjMVQ">
          <ref type="uppgift">2021/22:FöU2</ref>
          <ref type="ref_dok_id">H901FöU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU2</ref>
          <ref type="ref_dok_titel">Behandling av personuppgifter vid Försvarsmakten och Försvarets radioanstalt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:922 av Hanna Gunnarsson m.fl. (V) med anledning av prop. 2020/21:224 Behandling av personuppgifter vid Försvarsmakten och Försvarets radioanstalt</div>
      </div>
      <div type="motBody">
        <div type="motProposal" subtype="förslag">
          <head xml:id="i-ULSuaw2kPyh1YEgHs6YKER">
            1 Förslag till riksdagsbeslut
          </head>
          <list style="ol">
            <item xml:id="i-XNfDLTm96nChD8GP1CBwux">
              Riksdagen avslår proposition 2020/21:224 i den del som handlar
              om att utländsk underrättelse- eller säkerhetstjänst medges direktåtkomst
              till personuppgifter i förslaget till lag om behandling av personuppgifter
              vid Försvarsmakten.
            </item>
            <item xml:id="i-N4acQXvGYrWBFjQU1kyHy3">
              Riksdagen avslår proposition 2020/21:224 i den del som handlar
              om att utländsk underrättelse- eller säkerhetstjänst medges direktåtkomst
              till personuppgifter i förslaget till lag om behandling av personuppgifter
              vid Försvarets radioanstalt.
            </item>
            <item xml:id="i-Nt38q1gJpcbQH6qdwqPi5n">
              Riksdagen avslår proposition 2020/21:224 i den del som handlar
              om ändring i lagen (2008:717) om signalspaning i försvarsunderrättelseverksamhet.
            </item>
            <item xml:id="i-TzoYU4XBdyEe637LYtvZUH">
              Riksdagen ställer sig bakom det som anförs i motionen om att
              regeringen bör återkomma med förslag på hur den parlamentariska
              kontrollen och insynen ska öka i fråga om underrättelseverksamhet
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-43N8FuzWgjCL4EVZKXttKX">
            2 Inledning
          </head>
          <p xml:id="i-3ZgQhF5EuLLWsCW3ML2Hf3">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Den tekniska utvecklingen
            och den allt större möjligheten till datainsamling av privata
            uppgifter innebär en stor utmaning. I dag är det möjligt att samla
            in en stor mängd uppgifter av känslig karaktär som visar var människor
            befinner sig och vilka rutiner de har. Det är därför av yttersta
            vikt att skyddet för den personliga integriteten hela tiden utvecklas
            i takt med den ökande digitaliseringen. Vi vill samtidigt inte
            försvåra de brottsbekämpande myndigheternas arbete med att utreda
            och beivra brott. Därför är vi även angelägna om att det finns
            ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. Förslag som innebär nykriminalisering eller straffskärpningar
            ska alltid vara väl underbyggda och ha analyserats utifrån nödvändighet,
            effektivitet och proportionalitet. Detta gäller även ny tvångsmedelslagstiftning.
            Förutsättningarna för att tillämpa befintlig lagstiftning ska
            vara goda, och lagstiftningen måste förstärkas där behov finns
            så att brottsbekämp­ningen blir effektiv. Samtidigt måste de som
            har till uppgift att motverka, förhindra och lagföra grov brottslighet
            få rätt resurser för att fullgöra sin uppgift.
          </p>
          <p xml:id="i-AWgtDhavtnB322gXcvpjVT">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättig­heterna och grundläggande friheterna.
            När det gäller frågor om utvidgning av det straffbara området
            uppkommer frågor om behov, effektivitet och proportionalitet.
            Dessa överväganden gör sig särskilt gällande när det är fråga
            om centrala skyddsintressen som Sveriges säkerhet och grundlagsskyddade
            rättigheter såsom yttrande- och tryckfrihet och skyddet för den
            personliga integriteten. Det handlar således om att skydda den
            demokratiska rättsstaten i flera bemärkelser.
          </p>
          <p xml:id="i-VepjDxgsmuVa3aRTgyMd11">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning. Den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet,
            vad gäller både straffprocessuella regler och det materiella innehållet,
            samt att rättstillämpningen är god.
          </p>
          <p xml:id="i-7m2R19rg1jL51Xyh5pYDb1">
            Den andra bärande principen i vår rättsordning är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer långtgående
            än vad som kan anses nödvändigt för att uppnå det eftersträvade
            syftet. Det ska således råda en balans mellan mål och medel samt
            vara sannolikt att det syftet uppnås genom vidtagna medel. Finns
            det möjlighet att välja mellan flera verksamma åtgärder ska det
            minst tyngande alternativet väljas.
          </p>
          <p xml:id="i-4x4poBVhyjGRJ82RFSjdMt">
            Vi ser med stor oro på den utveckling som skett sedan början
            av 2000-talet och som i dag lett till att vi börjar närma oss
            ett övervakningssamhälle. Frågor om personlig integritet och mänskliga
            rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna. Sammantaget framstår
            dock helheten av snart två decenniers skärpta lagar när det gäller
            t.ex. kamerabevakning, hemliga tvångsmedel, signalspaning, utlänningskontroll
            och åtgärder i syfte att hindra terrorism som illa­varslande.
            Varje inskränkning som godtas tenderar att bereda väg för ännu
            fler och mer ingripande åtgärder. Argument i stil med att den
            som har rent samvete inte har något att frukta riskerar att bli
            urvattnade floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är svåra att överblicka.
          </p>
          <p xml:id="i-FP21LRADxCwvyyw4dyXH5a">
            Vänsterpartiets inställning är och kommer att förbli att de mänskliga
            rättigheterna är odelbara. Dessvärre blir de mänskliga rättigheterna
            ofta ifrågasatta. Vi kommer inte att ge vika för dessa attacker,
            utan vårt mål är att ständigt försvara de friheter som är en förutsättning
            för att demokratin ska bestå och utvecklas. Vi är övertygade om
            att demokrati inte kan försvaras genom att begränsningar i de
            demokratiska rättigheterna införs. De rättigheter som generationer
            före oss slagits för att få till stånd måste i stället bevaras
            och utvecklas.
          </p>
          <head type="h2" xml:id="i-H5PnbNtNDjR8ac6b5VjbHb">
            2.1 Regeringens antiterrorpaket
          </head>
          <p xml:id="i-4zStb9jXsUKnqo7CtEeSp1">
            Regeringen har aviserat ett paket med antiterrorlagar som befinner
            sig i olika stadier i genomförandeprocessen. Terroristbrottsutredningen
            (SOU 2019:49) har lämnat ett betänkande om bl.a. skärpta straffskalor.
            Nya regler om datalagring och om ökad tillgång till signalspaning
            har nyligen antagits av riksdagen. Ett nytt hemligt tvångs­medel,
            hemlig dataavläsning, har införts efter riksdagsbeslut 2020. Vidare
            har riksdagen beslutat om borttagen tillståndsplikt för polisen
            för kameraövervakning och borttagen tillståndsplikt för kameraövervakning
            i kollektivtrafiken. Regeringen har även beslutat att tillsätta
            en utredning om utökade möjligheter att använda hemliga tvångsmedel
            (dir. 2020:104). En särskild utredare ska ta ställning till hur
            hemliga tvångsmedel ska kunna användas i en större utsträckning
            för att bekämpa allvarlig brottslighet. Utredaren ska redovisa
            sina slutsatser senast i april 2022.
          </p>
          <p xml:id="i-DPPeQFgfQo7jHGSLCqmNvu">
            Enligt Vänsterpartiet måste samtliga redan genomförda, föreslagna
            och kommande åtgärder som syftar till att bekämpa grov kriminalitet,
            terrorism och våldsbejakande extremism bedömas som en helhet.
            Frågan vi ställer oss är om dessa åtgärder samman­taget är proportionella
            i förhållande till syftet och om de är effektiva för att uppnå
            målet. I åtgärderna ingår de hemliga tvångsmedlen som en del.
          </p>
          <head type="h1" xml:id="i-EUmd8ZFiddmWGNtfkToPP">
            3 Regeringens förslag
          </head>
          <p xml:id="i-GbwejTK8z1wSNj64EtKSn3">
            I proposition 2020/21:224 föreslår regeringen en ny lag om behandling
            av person­uppgifter vid Försvarsmakten respektive Försvarets radioanstalt.
            Syftet med lagen uttrycks vara att säkerställa att Försvarsmakten
            respektive Försvarets radioanstalt kan behandla personuppgifter
            på ett ändamålsenligt sätt och att skydda fysiska personers grundläggande
            fri- och rättigheter i samband med sådan behandling. Inom propositionen
            rymmer förslaget att utländsk underrättelse- eller säkerhetstjänst
            medges direktåtkomst till personuppgifter vid Försvarsmakten respektive
            Försvarets radioanstalt.
          </p>
          <p xml:id="i-GAf8TJ8BxfGDgRWVbtiQkN">
            För att Försvarets radioanstalt på ett fullgott sätt ska kunna
            tillgodose det under­rättelsebehov som finns hos regeringen och
            övriga inriktande myndigheter föreslår regeringen även i den aktuella
            propositionen ändring i lagen (2008:717) om signal­spaning i försvarsunderrättelseverksamhet.
            Förslaget innebär att signalspaning i försvarsunderrättelseverksamhet
            ska få ske i sådana företeelser som inte riktas mot Sverige eller
            rör svenska intressen, om det är nödvändigt för ett samarbete
            i under­rättelsefrågor med andra länder och internationella organisationer
            som signalspanings­myndigheten deltar i.
          </p>
          <head type="h1" xml:id="i-4NMYStyVwiZjVBr3J7R1cp">
            4 Vänsterpartiets ställningstagande
          </head>
          <head type="h2" xml:id="i-HL88SJsitPx8jQYej3wL5y">
            4.1 Behandling av personuppgifter vid Försvarsmakten respektive
            Försvarets radioanstalt
          </head>
          <p xml:id="i-NF7SEtYoT3XZngbxjvp7zb">
            Vänsterpartiet vänder sig emot att andra länder ska kunna ges
            direktåtkomst till personuppgifter vid Försvarsmakten respektive
            Försvarets radioanstalt. Vi anser att inskränkningarna av den
            personliga integriteten är alltför stora för att förslaget ska
            kunna rättfärdigas. I propositionen beskriver regeringen att i
            de fall där samarbete i hög grad förutsätter skyndsamhet, samt
            i de fall där samarbete syftar till att gemensamt följa ett skeende,
            är det i vissa fall nödvändigt att inom ramen för samarbetet tillgängliggöra
            information genom direktåtkomst. Vidare ges exemplet att en sådan
            situation av skynd­samhet kan vara ett förmodat förestående terrordåd.
            Vänsterpartiet vill i det avseendet påminna om proportionalitetsprincipen.
            Vi anser att åtgärderna i den föreslagna lagstift­ningen gällande
            andra länders direktåtkomst till personuppgifter vid Försvarsmakten
            respektive Försvarets radioanstalt sammantaget inte är proportionella
            i förhållande till inskränkningarna av den personliga integriteten.
            Dessutom uppmärksammar Statens inspektion för försvarsunderrättelseverksamheten
            att ett borttaget krav på en anknytning till en preciserad inriktning
            vid personuppgiftsbehandling leder till att fler person­uppgifter
            behandlas och därmed medför en risk för ökat integritetsintrång
            för den enskilde.
          </p>
          <p xml:id="i-SZMdF4wtGV6NrFYZ7skXck">
            Riksdagen bör avslå regeringens förslag om att utländsk underrättelse-
            eller säker­hetstjänst medges direktåtkomst till personuppgifter
            i förslaget till lag om behandling av personuppgifter vid Försvarsmakten.
            Detta bör riksdagen besluta.
          </p>
          <p xml:id="i-3rMkFxBEbiD49vtqLBmkkv">
            Riksdagen bör även avslå regeringens förslag om att utländsk
            underrättelse- eller säkerhetstjänst medges direktåtkomst till
            personuppgifter i förslaget till lag om behand­ling av personuppgifter
            vid Försvarets radioanstalt. Detta bör riksdagen besluta.
          </p>
          <head type="h2" xml:id="i-6YzGpakry7a1F6a8csyurc">
            4.2 Ändring i lagen (2008:717) om signalspaning i försvarsunderrättelseverksamhet
          </head>
          <p xml:id="i-XG45yhhHcXvPNBAzVqVYj3">
            Vänsterpartiet är kritiskt till regeringens förslag som innebär
            att det i lagen om signal­spaning i försvarsunderrättelseverksamhet
            ska föras in en ny bestämmelse som innebär att de företeelser
            för vilka signalspaningsmyndigheten enligt lagen får bedriva signal­spaning
            i försvarsunderrättelseverksamhet inte behöver vara riktade mot
            Sverige eller röra svenska intressen. Vi ser stora risker med
            att Sverige genom Försvarets radioanstalt ska kunna bedriva underrättelseverksamhet
            mot ett land, för ett annat lands räkning, utan att det finns
            ett omedelbart svenskt intresse för denna underrättelseverksamhet.
          </p>
          <p xml:id="i-Pr1ogYXtDKmgPJdBST5n8F">
            Under det senaste året har rapporter kommit om att USA med hjälp
            av Danmark spionerat på ledande politiker och högt uppsatta tjänstemän
            i Sverige. Det har väckt stark kritik i Sveriges riksdag, och
            fortfarande har det inte klarlagts hur detta gått till. Regeringens
            förslag i propositionen riskerar att öppna upp för att Sverige
            hamnar i en liknande situation som Danmark är i nu, dvs. att hjälpa
            ett land att bedriva signalspaning i försvarsunderrättelseverksamhet
            utan att det rör nationella intressen.
          </p>
          <p xml:id="i-BZTxzxum3QoK5gqjaE2v2w">
            För att främja stabilitet och långsiktighet ska andra länder
            kunna lita på Sveriges trovärdighet och att information inte delas
            med ett tredje land. Att kunna dela informa­tion med utländska
            myndigheter som inte riktas mot Sverige eller rör svenska intressen
            menar regeringen innebär att Försvarets radioanstalt skapar incitament
            för motparten att i sin tur beakta svenska informationsbehov och
            lämna sådan information tillbaka. Det är en strategi vars risker
            överskrider eventuella fördelar. Att dela information med utländ­ska
            myndigheter i hopp om att få något tillbaka lämnar Sverige i en
            sårbar situation, och är därtill inte det mest effektiva sättet
            att bygga säkra och stabila internationella samarbeten vad gäller
            försvarsunderrättelseverksamhet.
          </p>
          <p xml:id="i-MfcZaZ4edkkZeFK5nJSi73">
            Dessutom är det en fråga om länders, och i förlängningen Sveriges,
            oberoende. Även om det kan vara viktigt att Sverige upprätthåller
            och utvecklar internationella samarbeten måste det vägas mot suveränitetsprincipen.
            Sveriges försvarsunder­rättelseverksamhet genom signalspaningsmyndigheten,
            Försvarets radioanstalt, måste stå i proportionalitet gentemot
            andra länders oberoende och suveränitet. Vänsterpartiet menar
            att regeringens förslag i propositionen i alltför stor utsträckning
            riskerar att inskränka suveränitetsprincipen.
          </p>
          <p xml:id="i-74sTd3DqUcnmBwSD4JAPjN">
            Riksdagen bör avslå regeringens förslag om ändring i lagen (2008:717)
            om signalspaning i försvarsunderrättelseverksamhet. Detta bör
            riksdagen besluta.
          </p>
          <head type="h2" xml:id="i-WhFv5db7B7TAgxQt6xFyic">
            4.3 Parlamentarisk kontroll och insyn
          </head>
          <p xml:id="i-WrgrY7UshVprGhQ4ZSZeLs">
            För att ha en god förståelse av Försvarets radioanstalts arbete
            krävs det att riksdagen är väl informerad om dess verksamhet.
            Det är viktigt att riksdagen får insyn och fullgod information
            för att demokratiska beslut om signalspaningsmyndigheten och dess
            verksamhet ska tas under kontroll. För tillfället är insynen otillräcklig.
            Samtidigt skyddas Försvarets radioanstalt av sekretess, vilket
            är väsentligt för att myndighetens arbete ska kunna genomföras
            effektivt och säkert. Vänsterpartiet anser att en mer tydlig balans
            mellan myndighetens sekretess och riksdagens insyn bör utstakas.
            Bristen på information riskerar att leda till inte helt understödda
            beslut. I stället bör riksdagen och regeringen utveckla sin samverkan
            i frågor angående Försvarets radioanstalt och underrättelseverksamhet.
          </p>
          <p xml:id="i-NRV6TLNsLH4B5yhUd93HuX">
            Regeringen bör återkomma med förslag på hur den parlamentariska
            kontrollen och insynen ska öka angående underrättelseverksamhet.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-NmdHKF4HawUa1xnepZ1nMQ">
              Hanna Gunnarsson (V)
            </item>
            <item xml:id="i-QBhARybyHdH5yuKG4vihVU">
              Jens Holm (V)
            </item>
            <item xml:id="i-9ZJkttcrjFy9P8mTfwcaLH">
              Lotta Johnsson Fornarve (V)
            </item>
            <item xml:id="i-XRJ1nHZEx5vnZUencUmyi6">
              Yasmine Posio (V)
            </item>
            <item xml:id="i-KP9nPULVE216VWxEb7MUSh">
              Elin Segerlind (V)
            </item>
            <item xml:id="i-42rahVUGx5eVaV4G5C1pH4">
              Håkan Svenneling (V)
            </item>
            <item xml:id="i-95SFqD2SuBdXo7CPqiZxDF">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
