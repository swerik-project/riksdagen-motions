<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FöU-02429">
  <teiHeader>
    <fileDesc>
      <titleStmt>
        <title>Värn- och samhällsplikt</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2429 av Markus Wiechel (SD)</title>
          <idno type="rdwebb">H4022429</idno>
          <rs type="number">2429</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H4022429/text</ref>
          <ref type="dokument_url_html">http://data.riksdagen.se/dokument/H4022429</ref>
          <ref type="dokumentstatus_url_xml">http://data.riksdagen.se/dokumentstatus/H4022429</ref>
          <ref type="docx">http://data.riksdagen.se/fil/FD1B5BDD-9BF3-4885-92EB-C7426D5E352A</ref>
          <ref type="pdf">http://data.riksdagen.se/fil/650B2098-F1A6-4E04-8C2F-F903852C9AED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-C1Drx6PLNbFBVkfkE8E6A1" type="signed"/>
        <correspContext corresp="i-C1Drx6PLNbFBVkfkE8E6A1">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-Q2QXpLpLRLew6ku4WzNFW6" type="submitted">
          <date when="2016-10-05"/>
          <time when="12:26:16"/>
        </correspAction>
        <correspAction xml:id="i-EAG9D1yyLL6yTYmZMGosvB" type="reviewed">
          <date when="2016-10-05"/>
          <time when="14:47:15"/>
        </correspAction>
        <correspAction xml:id="i-7EtWPXdbBU8DGdhxnCxmH9" type="referred">
          <date when="2016-10-14"/>
        </correspAction>
        <correspAction xml:id="i-T9oqAanpoYJGPSQ6UB9Mg6" type="assigned">
          <date when="2018-06-05"/>
          <time when="10:32:06"/>
        </correspAction>
        <correspContext corresp="i-T9oqAanpoYJGPSQ6UB9Mg6">
          <ref type="assignedTo">Försvarsutskottet</ref>
        </correspContext>
        <correspAction xml:id="i-Y3QxmvXmiy1Xdg3ma2TCwG" type="behandlas_i"/>
        <correspContext corresp="i-Y3QxmvXmiy1Xdg3ma2TCwG">
          <ref type="uppgift">2016/17:KrU4</ref>
          <ref type="ref_dok_id">H401KrU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU4</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XLsyHQrnR75oPrc2QwsumS" type="behandlas_i"/>
        <correspContext corresp="i-XLsyHQrnR75oPrc2QwsumS">
          <ref type="uppgift">2016/17:UbU17</ref>
          <ref type="ref_dok_id">H401UbU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU17</ref>
          <ref type="ref_dok_titel">Skolväsendet - grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TS2VvCVu7vX8FiNwYSXR27" type="behandlas_i"/>
        <correspContext corresp="i-TS2VvCVu7vX8FiNwYSXR27">
          <ref type="uppgift">2016/17:FöU4</ref>
          <ref type="ref_dok_id">H401FöU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU4</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2429 av Markus Wiechel (SD) Värn-
          och samhällsplikt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7YLjX4DdV2wZo8fRZp6j3t">
            Förslag till riksdagsbeslut
          </head>
          <list style="ol">
            <item xml:id="i-46kkXsiE41ZkvCSESMQXTu">
              Riksdagen ställer sig bakom det som anförs i motionen om att
              återinföra värnplikten och tillkännager detta för regeringen.
            </item>
            <item xml:id="i-2GoJ2DCspSY3xGQ9ycVcTi">
              Riksdagen ställer sig bakom det som anförs i motionen om att
              utbilda skolelever i samhällsplikt och fostran samt öka samverkan
              mellan skolan och Försvarsmakten och tillkännager detta för regeringen.
            </item>
            <item xml:id="i-4TQ25X9asVLdiLSAjSNZrx">
              Riksdagen ställer sig bakom det som anförs i motionen om att
              knyta scoutrörelsen till försvaret och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-SAABSQaB35TEL73DuCUyJ2" type="h1">
            Värnplikt
          </head>
          <p xml:id="i-KuGntQtcVE8f2mF3bPk2qi">
            Mellan år 1901 och 2010 hade varje vuxen man som var svensk medborgare
            skyldighet att göra värnplikt, d.v.s. lära sig grunderna för att
            kunna försvara Sverige. Detta har ersatts med en s.k. totalförsvarsplikt,
            som gäller både män och kvinnor mellan 16 och 70. Totalförsvarsplikten
            innebär kortfattat att alla mellan 16 och 70 har en skyldighet
            att ”hjälpa till”, om det skulle bli krig, men den saknar utbildning.
            Exempel från bland annat USA, som idag är ett av de länder som
            lägger mest pengar på rekrytering av militär personal, visar på
            att det är svårt att rekrytera det behov som finns. Klart är att
            frivillighet inom det militära inte räcker och försvaret har idag
            svårt med sin personalförsörjning.
          </p>
          <p xml:id="i-Bgm72TqbrV6PtWPaDNy3iF">
            Många anser att militärtjänst ska vara frivillig och dagens system
            är helt baserat på frivillighet bland personer som också är anställda.
            Oavsett om vi befinner oss i fred eller inte är vi i behov av
            personal inom Försvarsmakten för att antingen försvara landet
            eller vara beredda på ett framtida anfall. Historiskt finns personer
            som vägrat vapentjänst, och de har straffats för detta. Dock behöver
            inte allt som har med försvaret av vårt land att göra innebära
            vapentjänst, utan man kan hjälpas åt på olika sätt. Huvudsaken
            är dock att tydligt förbereda våra medborgare på vad som kan anses
            som en självklarhet och en plikt gentemot vårt land: Att vara
            beredda att försvara landet vid ett anfall.
          </p>
          <p xml:id="i-DftFc7PV3XeF7Foktz1LBL">
            Värnplikten tillgodosåg under många år vårt behov och gav således
            också att den värnpliktiga lärde sig ett och annat nyttigt. Genom
            mönstringen togs personer ut till tjänstgöring som baserades på
            dels Försvarsmaktens behov, dels individens kompetens och önskemål.
            Detta underlättade samtidigt möjligheten till att snabbt rusta
            upp i händelse av krig.
          </p>
          <p xml:id="i-UnxGSiiCAgmGpZWjpQD3nG">
            Regeringen bör återinföra värnplikten för både män och kvinnor.
            Värnplikten behöver inte nödvändigtvis innebära vapentjänst.
          </p>
          <head xml:id="i-MpbEyFswzPqHxR5CF8bTW" type="h1">
            Utbildning i samhällsplikt och fostran
          </head>
          <p xml:id="i-UoWmUpZDHBEpKBPkvKgcSZ">
            I Sverige råder det soldatbrist och många medborgare oroas dessutom
            över att landet saknar ett fullgott försvar i de fall en mäktig
            motståndare skulle anfalla. Likaså oroas allt fler inför de konflikter
            som sprider sig runt om i världen vilket är en extra stor utmaning
            för försvaret, då det sedan 2012 är dess uppgift att värva nya
            soldater. Det är tydligt att mer behöver göras för att locka skolelevers
            vilja att bli soldater och att engagera sig för vårt lands försvar,
            och försvarets budget används inte bäst genom att annonsera för
            att försöka locka nya krafter till sin verksamhet. Att locka nya
            rekryter behöver inte vara allt för svårt och det behöver inte
            heller bli så komplicerat om man inför ett nytt ämne i högstadie-
            eller gymnasieskolan där annan allmän fostran också inkluderas.
          </p>
          <p xml:id="i-KKmTT8WxLHHRmD9K8ckHj9">
            Framförallt våra äldre generationer kan vittna om att värnplikten,
            har lärt sig en hel del om fostran, hur man för sig och har helt
            enkelt inneburit en viktig del i mognadsprocessen. Man har jämfört
            det med en utveckling av konfirmationen, som haft en fostrande
            roll där man lärt sig om s.k. vett och etikett. I samband med
            att färre konfirmerar sig och att värnplikten avskaffats har dessa
            viktiga delar som bidragit till att samhället knutits ihop tyvärr
            försvunnit. Att man reser sig för äldre inom kollektivtrafiken
            eller hur man uppför sig kan tyckas vara småpotatis i uppfostran,
            men faktum är att det handlar om respekt och det handlar om hur
            man är gentemot sina medmänniskor.
          </p>
          <p xml:id="i-TmA2cZ4m8uRD4TgmtpDFk9">
            Genom att införa ett nytt ämne som fokuserar på både fostran
            och civilförsvar kan det öka viljan av fler elever att engagera
            sig för vårt lands försvar samtidigt som den skolning i vett och
            etikett som en gång i tiden var självklar upprätthålls. Skolan
            bör engagera sina elever i försvaret och därför kan både kontakten
            mellan gymnasieskolor och försvaret öka ytterligare så att exempelvis
            försvaret kan visa vilka möjligheter som finns, och så att eleverna
            ser nya alternativ på arbetsmarknaden efter avslutade studier.
            Samtliga elever bör exempelvis bjudas in till det årliga försvarets
            dag, och det ska ses som en integrerad del av gymnasieutbildningen.
            Genom att utbildningar i Försvarsmakten också integreras i det
            civila livet kan dessa bli mer attraktiva, vilket också ökar chansen
            att fler väljer att ansluta sig till försvaret.
          </p>
          <p xml:id="i-6A8j98i2QMxhFXmgXBvezn">
            Riksdagen bör ge regeringen ett tydligt uppdrag att verka för
            försvarsvänliga kurser i gymnasieskolan där allmän fostran lärs
            ut samt att samverkan mellan försvaret och gymnasieskolan utvecklas
            ytterligare i enlighet med intentionerna i motionen.
          </p>
          <head xml:id="i-WuwtAyyuKcNRbiXAUFutRz" type="h1">
            Samverkan mellan scoutrörelsen och Försvarsmakten
          </head>
          <p xml:id="i-P4NcE5VgcPqJQafNicfrf6">
            Scoutrörelsen är en av Sveriges största ungdomsorganisationer
            och mycket uppskattad. Över 63 000 barn och unga från alla möjliga
            delar av samhället får tack vare scoutrörelsen en chans att uppleva
            äventyr tillsammans och samtidigt växa som individer. Det är en
            viktig del för många att lära sig saker, finna nya intressen och
            få ett aktivt liv vid sidan av skolan eller annat privat umgänge.
            Scoutrörelsen, som bildades av en general i Storbritannien 1907,
            har många års erfarenhet av aktivt uteliv och arbetar med gruppdynamik
            och ledarskap utefter varje individs egna förutsättningar. Det
            finns en tydlig koppling mellan denna rörelse och den aktivitet
            som i mångt och mycket ska prägla den svenska Försvarsmakten,
            vilket gör att det vore fullt naturligt med en starkare koppling
            däremellan. Politiskt kan man inte påverka scoutrörelsen i sig,
            men vad man kan verka för är en tätare dialog mellan likasinnade
            verksamheter.
          </p>
          <p xml:id="i-QBorFaGVLaa8EYHZPnvmUZ">
            Rörelsen bidrar till personlig utveckling och stärkt självkänsla
            hos alla. Scouterna lever efter att efter bästa förmåga följa
            det s.k. scoutlöftet, ett löfte med sju regler: Att tro och respektera
            andras tro, att vara ärlig och pålitlig, att vara vänlig och hjälpsam,
            att visa hänsyn och vara en god kamrat, att möta svårigheter med
            ett gott humör, att lära känna och vårda naturen samt att känna
            ansvar för sig själv och andra. Enligt egen utsago strävar rörelsen
            efter att ”det ska vara fler unga ledare i samhället och att unga
            ska ha möjlighet att få utveckla sin förmåga att leda sig själv
            och andra”. De vill motverka övergrepp i samhället, för en stark
            demokrati och en god miljö. Riksdagen bör ge regeringen i uppgift
            att verka för ökad samverkan mellan Försvarsmakten och scoutrörelsen.
          </p>
        </div>
        <div type="motSignatures">
          <list>
            <item xml:id="i-G2nAPjZYXGK4ocjRCREBfk">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
