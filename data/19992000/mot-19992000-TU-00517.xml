<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-TU-00517">
  <teiHeader>
    <fileDesc>
      <titleStmt>
        <title>Nolltaxa i kollektivtrafiken</title>
        <author corresp="i-KnfRfemwD98TyCA1A8KCeX i-KVQoAx5QRB2L7nXn3GfDxJ i-KnfRfemwD98TyCA1A8KCeX i-KVQoAx5QRB2L7nXn3GfDxJ">av Peter Pedersen och Sture Arnesson (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nolltaxa i kollektivtrafiken</title>
          <idno type="rdwebb">GN02T517</idno>
          <rs type="number">T517</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GN02T517/text</ref>
          <ref type="dokument_url_html">http://data.riksdagen.se/dokument/GN02T517</ref>
          <ref type="dokumentstatus_url_xml">http://data.riksdagen.se/dokumentstatus/GN02T517</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KVQoAx5QRB2L7nXn3GfDxJ</idno>
            <name>Sture Arnesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-KVQoAx5QRB2L7nXn3GfDxJ</idno>
            <name>Sture Arnesson</name>
            <state type="partyAffiliation" ref="Q110837">
              <desc>v</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HcqcjWCqG1VFWDtwvi4nHh" type="signed"/>
        <correspContext corresp="i-HcqcjWCqG1VFWDtwvi4nHh">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-KVQoAx5QRB2L7nXn3GfDxJ"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-KVQoAx5QRB2L7nXn3GfDxJ"/>
        </correspContext>
        <correspAction xml:id="i-UnGoD1qAbHjhCEqaxupfuE" type="referral">
          <date when="1999-10-12"/>
        </correspAction>
        <correspAction xml:id="i-PcWBe1SbMCDagbnWa2Rzbb" type="dismissal">
          <date when="1999-10-12"/>
        </correspAction>
        <correspAction xml:id="i-fLdroqM2oh55P1m9k1YTv" type="submission">
          <date when="1999-10-05"/>
        </correspAction>
        <correspAction xml:id="i-CeKEmKx2tcnAxZWPULuQfF" type="referral">
          <date when="1999-10-12"/>
        </correspAction>
        <correspAction xml:id="i-EZfCrLKMVAcN8fxT7ZDGFn" type="dismissal">
          <date when="1999-10-12"/>
        </correspAction>
        <correspAction xml:id="i-WhdvK2JNgS2CiFPF95qo5A" type="submission">
          <date when="1999-10-05"/>
        </correspAction>
        <correspAction xml:id="i-EDof2oXJZKpAMUnryxGgDx" type="assigned"/>
        <correspContext corresp="i-EDof2oXJZKpAMUnryxGgDx">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_T_0517/mot_199900_T_0517-0001.pdf"/>
      <div xml:id="i-6GP9H2M8gL3AANLUAYArfG" type="motHeader">
        <div xml:id="i-SYwiLoL8v89dUm3WADQVmL" type="motTitle"/>
        <div xml:id="i-C9BeiVKYxjbDS7fx4H14mH" type="motSubmissionInfo"/>
      </div>
      <div xml:id="i-Nqv49NpV1LAhkWVojHbny9" type="motBody">
        <div xml:id="i-DKkQqmbf4az1MwC9d56h6r">
          <p xml:id="i-Myo6QFTVmguAJa35vmmjNe">
            1999/2000 mnr: T517 pnr: v317
          </p>
          <p xml:id="i-7aQ8jXeeVKPhFavCiR2FJA">
            Motion till riksdagen 1999/2000:T517
          </p>
          <p xml:id="i-KgdKJnKnYcmmDHHrGVBhNJ">
            av Peter Pedersen och Sture Arnesson (v)
          </p>
          <p xml:id="i-31EqEghuV6Qih6Tu5asruU">
            Nolltaxa i kollektivtrafiken
          </p>
          <p xml:id="i-GZceTyL7aKcQrMVrygpUd4">
            1 Inledning
          </p>
          <p xml:id="i-BVamhzAZ5pBeuijJoBVFZD">
            Det behövs en ny kurs i trafikpolitiken. För att säkra vår överlevnad
            måste hela samhället ställas om till att bli långsiktigt hållbart.
            Även trafiken måste anpassas till kretsloppssamhällets villkor.
            Av de 13 miljöhot som Naturvårdsverket listar över orsaker till
            att den nuvarande utvecklingen är ohållbar är trafiken huvudansvarig
            i flera och delansvarig i hela 12 av dessa. Miljömålen måste nu
            omsättas i praktisk handling. Vänsterpartiet vill skynda på omställningen.
            Viktiga punkter är t.ex. att minska koldioxidutsläppen från trafiken,
            trafikbuller och energiförbrukning. Utsläppen av marknära ozon,
            kväve m.m. måste ner på en nivå som naturen tål. Internationella
            miljökonventioner måste respekteras. Transportbehoven skall minska
            och transporter bör så mycket som möjligt ske med förnybara och
            långsiktigt hållbara energislag. En större del av resandet måste
            därför ske med kollektiva färdmedel. Trafiken, inte minst privatbilismen,
            utgör en stor miljöbelastning. Det är inte något fel på bilen
            i sig som transportmedel. Tvärtom, så bidrar den inte minst i
            glesbygd till ökad rörlighet och möjlighet att kunna bo kvar på
            den lilla orten och pendla till jobb eller utbildning. Det verkliga
            miljöproblemet är snarare bensinbränslet och dess negativa miljöbelastning.
          </p>
          <p xml:id="i-75remNGX3h246qPyxZ4DpK">
            2 Inriktning på investeringar När det gäller investeringar i
            vägar och järnvägar skall dessa e bidra till tillväxt och sysselsättning
            i alla delar av landet,
          </p>
          <p xml:id="i-MKKwq6Vu4RKyHwtEmzGU1T">
            « leda till förbättrad transportkvalitet genom en förbättring
            av befintlig trafikinfrastruktur,
          </p>
          <p xml:id="i-7X4Wvat5YVHDr1SPwJFE4f">
            e öka infrastrukturens miljöanpassning, e minska störningar från
            trafikbuller,
          </p>
          <p xml:id="i-Ts6qzqDgcbzbq2kkZvumBK">
            « utformas med utgångspunkt i högsta ambition för trafiksäkerheten.
          </p>
          <p xml:id="i-Q62drq6nzPMeGdk2J7B8xr">
            För att uppnå dessa mål bör i första hand de samhällsekonomiskt
            mest lönsamma åtgärderna väljas.
          </p>
          <pb facs="riksdagen-motions-pdf/data/199900/mot_199900_T_0517/mot_199900_T_0517-0002.pdf"/>
          <p xml:id="i-SxkKD16Du8cF9z88quYX1m">
            Här utgör de gigantiska investeringskostnader som krävs till
            s.k. Mot. 1999/2000 trafiksäkra vägar, läs motorvägar, ett mycket
            stort problem. Dessa tenderar T517 mycket ofta att förstöra viktiga
            naturområden och värdefulla kulturlandskap. Motorvägsprojekt leder
            vid nyanläggning till uppenbara brott mot huvudprinciperna i Agenda
            21. Till detta kommer enorma drifts- och underhållskostnader vad
            gäller ytbeläggning m m. Stora nyinvesteringar i järnväg har gjorts
            de senaste åren — ofta mycket bra investeringar. För att järnvägsinvesteringar
            skall vara samhällsekonomiskt lönsamma krävs naturligtvis att
            människor reser mycket på järnvägen och att godstransporter överförs
            från landsväg till järnväg.
          </p>
          <p xml:id="i-USiRqeaNGrQA1zMfzrkR3Q">
            3 Lyft fram de samhällsekonomiska fördelarna, tona ner vinstkravet
          </p>
          <p xml:id="i-M28TiS6fZR355R9EMUVvhK">
            När det gäller person- och godstransporter på järnväg och landsväg
            gäller dessvärre helt andra förutsättningar. Nu är det inte längre
            samhällsekonomin som är viktig. År 1988 togs ett trafikpolitiskt
            beslut som innebär att de olika trafikslagen skall bära sina egna
            kostnader. Kommunikationskommitténs förslag har visserligen delvis
            inneburit konkurrensfördelar för järnvägstrafik jämfört med landsvägstrafik.
            Banavgifterna har sänkts, skatten för bussar har höjts och godstrafiken
            har gynnats på olika sätt. 1988 års trafikpolitiska beslut gäller
            emellertid fortfarande, men har i vissa avseenden ännu inte infriats.
            I t.ex. storstäderna betalar bilismen långt mindre än vad biltrafiken
            kostar totalt sett. Med hänsyn till lönsamhetskravet har SJ lämnat
            stora grupper i samhället i sticket. Dessa har nämligen inte råd
            att åka tåg. SJ följer naturligtvis intentionerna i 1988 års trafikpolitiska
            beslut till punkt och pricka. Det är det ekonomiska resultatet
            på sista raden i resultaträkningen som är det viktiga. Efter de
            stora investeringar i järnvägens infrastruktur som gjorts de senaste
            åren är det nu viktigt att taxor och biljettsystem anpassas så
            att SJ i huvudsak inte betjänar den grupp människor vars biljetter
            betalas av företag eller det offentliga. Ordinarie pris för en
            resa Stockholm-Göteborg tur och retur med X 2000 är för en person
            1 840 kr. För en familj med ett barn över 15 år och ett barn under
            15 år är ordinarie pris 4 930 kr. Så här illa blir det när företagsekonomin
            tillåts styra. Tåg är inte till för att ge staten en inkomst.
            Det är ett säkert och miljövänligt transportmedel. Det bör ligga
            i statens intresse att så många som möjligt bereds tillfälle att
            åka tåg. De höga taxorna är ett stort hinder för ”vanliga” människor
            att utnyttja tågets fördelar. För konsumenten blir det ofta mycket
            billigare att åka bil eller buss än att åka tåg, och det gör att
            många människor tvingas välja mindre miljövänliga transportsätt.
            Enligt vår mening måste en hårdare styrning av transportsektorn
            ske, om ovan nämnda miljömål skall nås. Det snäva privatekonomiska
            perspektivet måste ersättas av en samhällsekonomisk helhetssyn
            kring en miljövänlig och regionalt klok trafikpolitik. Den mycket
            omfattande godstrafiken på lastbil är ett problem i sig. På godssidan
            görs många onödiga transporter. En livsmedelsaffär kan på en dag
            få last från upp till 10 olika lastbilar. Var fjärde lastbil i
            Sverige kör utan last.
          </p>
          <pb facs="riksdagen-motions-pdf/data/199900/mot_199900_T_0517/mot_199900_T_0517-0003.pdf"/>
          <p xml:id="i-QQjJwcvn4ZiGBHzWNdJRo4">
            Transporterna kan minska utan att det innebär en försämring för
            Mot. 1999/2000 konsumenterna. Vänsterpartiet vill istället se
            samhälleliga och styrande T517 insatser för att få fram mer miljövänliga
            bränslen och ett medvetet och påtagligt arbete för att styra över
            betydligt mer av gods- och persontrafiken till kollektivtrafiken,
            främst till järnvägs- och busstrafik. Vi anser att omställningen
            till ett ekologiskt hållbart samhälle inte kommer av sig själv.
            Kollektivtrafiken i hela landet inklusive glesbygden måste byggas
            ut. Turutbudet, tillförlitligheten, servicenivån, trivseln och
            inte minst priset är faktorer som är helt avgörande när den enskilde
            väljer om han eller hon skall åka kollektivt eller ta bilen. På
            alla dessa områden finns tyvärr fortfarande mycket att önska.
            Framför allt torde priset ha en avgörande inverkan på den enskildes
            val av transportmedel.
          </p>
          <p xml:id="i-KoWGz3PkAq5RgrqfZwuM3K">
            4 Höga trafikskadekostnader
          </p>
          <p xml:id="i-UKRgsDg7dCQrDFBUHSaYbi">
            Alltför många människor trafikskadas varje år. Antalet döda och
            skadade i vägtrafiken har ökat 1997-98 efter en nedåtgående trend
            under 1990-talet. Nollvisionens mål om högst 400 dödsfall i trafiken
            år 2000 kommer inte att uppnås. Dödsfall och allvarligt skadade
            är en tragedi för de människor som drabbas och deras närmaste.
            Det innebär också gigantiska samhällskostnader. I Örebro län låg
            trafikskadekostnaderna, enligt Trafiksäkerhetsrådet i samma län,
            på hela 441 miljoner kronor år 1993. De trafikskadekostnader som
            uppstod i kollektivtrafiken var då mycket låga. Det bästa sättet
            att uppnå den s.k. nollvisionen är därför sannolikt en kraftigt
            utbyggd och utvecklad kollektivtrafik. Det förhindrar givetvis
            inte sänkta hastigheter, säkrare bilar, bättre vägar, bättre förarutbildning
            osv.
          </p>
          <p xml:id="i-WUQTTutduof8gBH5xTCh7z">
            5 Låg beläggning i kollektivtrafiken
          </p>
          <p xml:id="i-4hL9Je3Erp8vEV3JCRh2mW">
            På många orter är det ett dåligt utnyttjande av kollektivtrafiken.
            Vad beror det på? Ja, en orsak är de höga biljettpriserna. Om
            man tar den egna bilen mellan t.ex. Degerfors och Karlskoga, en
            sträcka på en mil, blir bensinkostnaden ca 15 kr lägre än om man
            löser en enkel bussbiljett. Om den resande sedan skall ha med
            hela familjen, så blir skillnaden ännu större. Någon kan givetvis
            invända att privatbilen drar på sig extra kostnader för fordonsskatt,
            försäkring, olja, glykol osv, men det är kostnader som den enskilde
            bilägaren har ändå, och detta beaktas inte i någon högre grad
            när den resande beslutar sig för att göra en kortare resa. Dessutom
            leder det låga utnyttjandet av kollektivtrafiken till försämrad
            turtäthet, en i sig negativ konkurrensfaktor. Den egna bilen startas
            direkt vid hemmet, körs till destinationen och körs hem när man
            så önskar. De enda sätten att få kollektivtrafiken mer konkurrenskraftig
            i förhållande till privatbilismen är därför ökad turtäthet och
            lägre biljettpriser. Det optimala är givetvis nolltaxa, dvs. att
            de resande åker kollektivtrafik helt gratis. Detta bör omfatta
            landsbygds- och tätortstrafik, både på bussar och tåg. Redan nu
            tillämpar t.ex. Länstrafiken i Örebro län och Värmlands län på
            vissa linjer samtrafik med SJ:s järnvägstrafik. För länskortet
            gäller fritt resande i båda länen på tätorts- och landsbygdsbussarna
            samt på tågen.
          </p>
          <pb facs="riksdagen-motions-pdf/data/199900/mot_199900_T_0517/mot_199900_T_0517-0004.pdf"/>
          <p xml:id="i-HB3GUNz8nsHJmRK8yf5UZk">
            6 Blir det inte dyrt med nolltaxa i kollektivtrafiken? AE 000
          </p>
          <p xml:id="i-BaEq5dAP1dQVLfcwE5uzX8">
            Många kan säkert tycka att det vore bra och önskvärt med nolltaxa,
            men tror att det blir dyrt för samhället och skattebetalarna.
            Faktum är att samhället redan nu via skatter och avgifter betalar
            för en stor del av den kollektiva busstrafiken. Trafiken som länstrafikbolagen
            bedriver idag är i många fall kraftigt subventionerad via skattemedel,
            där landsting och kommuner skjuter till 50-75 26 medan resten
            utgörs av biljettintäkter. Redan nu betalar alltså skattebetalarna
            merparten av en tjänst som alltför få utnyttjar. Ytterligare höjda
            biljettpriser leder till ännu färre resande, lägre intäkter och
            sämre turtäthet, färre linjer osv. i en negativ spiral. Allt detta
            är samhällsekonomiskt helt barockt och miljöekonomiskt helt förödande.
          </p>
          <p xml:id="i-GStz1UMsfoPUvzDidXEsbJ">
            7 Försöksprojekt med nolltaxa
          </p>
          <p xml:id="i-PXHxhXzevmJLoBQ8s53r3a">
            Vänsterpartiet vill därför se en trafik- och miljöpolitisk satsning,
            där samhället finansierar kollektivtrafiken fullt ut. Det kan
            eventuellt krävas en mindre skattehöjning för att finansiera nolltaxan
            i ett övergångsskede. Men på sikt är vi helt övertygade om att
            nolltaxan kommer att innebära vinster för både den enskilde och
            samhället. Sådana nolltaxeprojekt bör få stöd genom statliga medel,
            eventuellt också EU-medel, vilket skulle leda till att skattehöjningar
            blev överflödiga. Dessutom kan sådana projekt lämpligen genomföras
            i nära samarbete med andra intressenter, som idag har stora kostnader
            avseende trafikskador, t.ex. försäkringskassan, landstingens sjukvård
            och rehabilitering osv. Nästan alla skulle tjäna på införandet
            av nolltaxa på kollektivtrafiken. Den allra största fördelen kommer
            dock genom en kraftig överströmning från privatbilism till kollektivresande.
            Det innebär en kraftigt minskad negativ miljöpåverkan. Den kollektiva
            busstrafiken skall givetvis ha ett miljöanpassat bränsle. Ett
            ökat kollektivresande kommer också att innebära radikalt minskad
            resursåtgång vad gäller t.ex. vårdkostnader för trafikskadade.
            Det leder givetvis till ett ökat tryck på kollektivtrafiken. Kapaciteten
            måste höjas genom att kollektivtrafiken utvecklas, inte minst
            i glesbygd med fler linjer och ökad turtäthet, men detta är både
            önskvärt och nödvändigt. Nolltaxa leder också till minskad administration,
            slopad biljetthantering och biljettkontroll m m. Dessa frigjorda
            resurser kan istället användas till höjd kvalitet och kapacitet.
            Fler bussar kommer att leda till behov av fler chaufförer m m.
            Det är dessutom samhällsekonomiskt betydligt mer framsynt att
            satsa på en miljöanpassad och trafiksäker kollektivtrafik jämfört
            med stora nyinvesteringar i vägnätet. Det är också självklart
            att både fordonen och hållplatserna måste anpassas, så att äldre
            och funktionshindrade kan resa kollektivt på ett bekvämt sätt.
            Det skulle dessutom minska enskildas kostnader för färdtjänstresor.
          </p>
          <pb facs="riksdagen-motions-pdf/data/199900/mot_199900_T_0517/mot_199900_T_0517-0005.pdf"/>
          <p xml:id="i-BCtqopeRMwGCgddqTnPQnG">
            8 Utvärdering av försök med nolltaxa
          </p>
          <p xml:id="i-W5jJh99bkY431KBkoh8iZW">
            Det pågår redan nolltaxeprojekt i landet med lyckade resultat,
            t.ex. i Ockelbo och Kristinehamns kommuner. I Kristinehamns kommun
            i Värmlands län infördes nolltaxa för den linjelagda kollektivtrafiken
            med buss inom Kristinehamns tätort och den regionala trafiken
            inom kommunens gränser 1997-07-01. Försöket skulle pågå till 1997-12-31.
            Under juli-oktober ökade resandet från 52 000 resor till 120 000
            resor jämfört med 1996. Försöket förlängdes t.o.m. 1998-06-30
            och under perioden januari-april ökade resandet från 155 000 resor
            till 316 000 resor jämfört med 1996. Besparingen på färdtjänsten
            utslagen på årsbasis var 500 000 kr. På grundval av det lyckade
            utfallet har kommunen förlängt försöket och det har pågått oavbrutet
            sedan 1998-06-30. I dagarna har TFI med anslag från KFB genomfört
            en stor utvärdering av hela försöket. Resandet från 1998-06-30
            och framåt har hållit i sig och uppvisar en liten ökning. Samhällsekonomiskt
            har Kristinehamns kommun tjänat 143 000 kr per år på nolltaxa
            i tätorten. Det skulle vara mycket värdefullt och av nationellt
            intresse att pröva ett nolltaxeprojekt i ett eller flera län.
            Det skulle innebära en stor tillgång för hela läns turistnäring
            och underlättar på ett avgörande sätt pendling till och rån arbete
            eller utbildning på annan ort. I Örebro län har många som bor
            utanför Örebro kommun påtalat den stora kostnaden för arbetsresor
            in till residensstaden. Dessa kostnader innebär att utflyttningen
            från de mindre kommunerna riskerar att öka. Nolltaxan skulle kunna
            motverka en sådan utveckling på ett bra sätt. Med anledning av
            detta vill undertecknade föreslå att ett försöksprojekt med nolltaxa
            genomförs i kollektivtrafiken i Värmlands och Örebro län. Projektet
            bör pågå en längre tid, 3-5 år, där de samhällsekonomiska effekterna
            utvärderas sett till t.ex. miljö- och trafikskadekostnader för
            samhället och sett till de enskildas ekonomi, effekter för minskad
            utflyttning från länets mindre kommuner m m. Projektet skall därför
            bedrivas med forskarstöd, lämpligen från universiteten i Örebro
            och Karlstad, i samarbete med t.ex. KFB. En förutsättning är att
            de ingående parterna, dvs. länstrafikbolagen, landstingen och
            kommunerna, vill medverka i ett sådant projekt.
          </p>
          <p xml:id="i-XuSZxejpRRx6KwEfkqvkjY">
            9 Fördelar med nolltaxa Vad skulle enligt vår mening hända om
            försöket kom till stånd? « Kollektivresandet ökar kraftigt « Fler
            fordon och fler förare i kollektivtrafiken e Tätare turer
          </p>
          <p xml:id="i-WUJzBtHFJC4JeBbXzV7xjK">
            e Trafikolyckorna minskar
          </p>
          <p xml:id="i-AS6hv2aZhSmmujpeep9b2V">
            Mot. 1999/2000 T517
          </p>
          <pb facs="riksdagen-motions-pdf/data/199900/mot_199900_T_0517/mot_199900_T_0517-0006.pdf"/>
          <p xml:id="i-J8bMBSV1ENAHdz4AiAvexS">
            e Vägslitaget minskar Mot. 1999/2000 Mini 3 T517 e Miljöutsläppen
            minskar e Biljetthantering (försäljning och redovisning) upphör
            e Mindre personal till administration och biljettvisering e Det
            blir kortare åktider när biljetthanteringen upphör e Stor fördel
            för pendling till arbete och utbildning
          </p>
          <p xml:id="i-GNbLdq8qMMo9q4p4t3XrgW">
            e Mindre risk för fortsatt utflyttning från mindre orter
          </p>
          <p xml:id="i-Q3dAbteLiDNGpWWkyQVvvG">
            e Stor fördel för länens turism
          </p>
          <p xml:id="i-HnZJVdFUNaY4WVrCfjMJK2">
            10 Hemställan
          </p>
          <p xml:id="i-4w7XSvDkkoMjFAyrfUXLxt">
            Med hänvisning till det anförda hemställs att riksdagen hos regeringen
            begär en utredning i syfte att undersöka möjligheterna att i projektform
            pröva nolltaxa i kollektivtrafiken i ett eller flera län, förslagsvis
            Örebro och Värmlands län, enligt vad som anförts i motionen.
          </p>
          <p xml:id="i-WEM33jMhQMa2VWbE49XU6x" type="date">
            Stockholm den 1 oktober 1999
          </p>
          <p xml:id="i-HByaDsncfFMq6kQARwaeJk" type="signatureBlock">
            Peter Pedersen (v) Sture Arnesson (v)
          </p>
        </div>
      </div>
    </body>
  </text>
</TEI>
