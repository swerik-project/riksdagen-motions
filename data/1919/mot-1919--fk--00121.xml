<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1919--fk--00121">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__fk__121/mot_1919__fk__121-001.pdf"/>
      <div xml:id="i-PSynNKDdfEFXUq58N4b1LH" type="motHeader">
        <div xml:id="i-PqovLbUUAa6r32fLBFAeN1" type="motTitle"/>
        <div xml:id="i-NAu2TdoZD53g7A6GwiJUzS" type="motSubmissionInfo"/>
      </div>
      <div xml:id="i-3gra5AYWcs4xdbYznFiDzj" type="motBody">
        <div xml:id="i-S5xrcGe4PW6nR2xmhXPBZs">
          <p xml:id="i-Cu9de499mfTsiFARoAMXNC">
            Motioner i Första kammaren, Nr 121. D
          </p>
          <p xml:id="i-3CQdkcrE5hbcX19DGHSbd8">
            Nr 121.
          </p>
          <p xml:id="i-3xoCGCphkqMguTSa2KLf8K">
            Av herr Lindhagen, om anställande av undersökning i vad mån bröd
            av sammanmalet eller av siktat mjöl är hälsosamt eller skadligt
            m. m.
          </p>
          <p xml:id="i-Db8eeTTspFJiewgJ6KLaLX">
            Till de ljusningar som börja förebådas svenska folket efter världs-
            krigets avslutning hör även återkomsten av det ljusa brödet, vitt
            bröd, bleksotsbrödet, dödsbrödet (pain de mort) såsom en fransk
            läkare kallat det. Bortsett från alkoholspörsmålet ådagalägges
            i allmänhet mycket ringa intresse för dietens betydelse för folkhälsan
            och därmed också för så mycket annat. Detta är dock om något vad
            man skulle kunna kalla en realitet. Tyvärr är det dock så, att
            de mest närliggande realiteterna se vi icke, därför att vi äro
            så vana vid dem och därför undandragas de också den tillbörliga
            omvårdnaden av statsmakterna. En engelsk vetenskapsman har såsom
            en protest emot denna missaktning till och med uttalat den paradoxala
            satsen, att hela den sociala frågan är en fråga om dieten. Vårt
            grundläggande näringsämne är brödet. Dess beskaffenhet skulle
            väl då intressera oss icke blott ur smakens synpunkt såsom före
            världskriget var händelsen utan även ur betydelsefullare synpunkter,
            vilket först med världskriget började äga rum. För närvarande
            vet allmänheten ingenting om dessa saker och icke myndigheterna
            heller. Man får nöja sig med att lyssna till en del påståenden,
            som i några fall anses som obestridliga och i de flesta fall lämnas
            obesvarade. Ett sådant påstående är beträffande mjölet, varav
            brödet bakas, att s. k. sammanmalet mjöl äger vida större näringsvärde
            än finsiktat mjöl, enär det förra innehåller sädeskornets alla
            närande beståndsdelar, under det i finsiktat mjöl de mest närande
            beståndsdelarna gått bort. i
          </p>
          <pb facs="riksdagen-motions-pdf/data/1919/mot_1919__fk__121/mot_1919__fk__121-002.pdf"/>
          <p xml:id="i-NgU8xX9AGmx44HH9ajLAxB">
            6 Motioner i Första kammaren, Nr 121.
          </p>
          <p xml:id="i-ERuYgids99v8qAoy37LifR">
            Detta påstående förefaller att vara ostridigt. Det har före världs-
            kriget varit föremål för vetenskapliga betraktelser både i Tyskland,
            England och Frankrike, så långt min kunskap sträcker sig. Ja,
            en fransk läkare går så långt, att han förklarar, att om fransmännen,
            som under senare tider företrädesvis brukat bröd av finsiktat
            mjöl, återginge till sina förfäders sed att använda sammanmalet
            mjöl till brödet, så skulle det franska folket göra ofantliga
            ekonomiska besparingar, deras kroppsliga styrka skulle höjas i
            hög grad och än mer den gamla franska anden, säger han, skulle
            återkomma i sin forna klarhet och kraft. Åtskilligt ankommer också
            på metoden för bakningen. Man har påstått förr, att bröd av sammanmalet
            bröd vore lättsmältare än det andra. Ett annat påstående är att
            efter det mörka brödets införande genom krigstidsregleringen ha
            många tagit skada 1 sin matsmältning. Sannolikt är det här bakningens
            fel, ty ett mjöl med större närings- värde bör väl kunna bakas
            så att det också på ett lämpligt sätt kan tillföra kroppen detta
            högre värde. Egen erfarenhet har givit mig det intrycket att det
            skånska bakningssättet med sura, mörka limpor är ganska påfrestande,
            och det nuvarande kristidsbrödet gör åtminstone ingen människa
            glad. Det fanns emellertid före världskriget ett bröd av sammanmalet
            mjöl, som gjorde människan både glad och stark. Det var det gamla
            landsbygdebrödet i form av bruna, vanligen runda och tjocka kakor
            bakade på ett utmärkt sätt av det sammanmalda mjölet. "Detta bröd
            förekom åtminstone i myckenhet i Norrland och mellersta delarna
            av riket. När man åt det, kändes en märklig kraft genomströmma
            kroppen och en sund mättnad inställde sig mycket snart. Det är
            det brödet vi vilja ha tillbaka, många, åtminstone ha vi en rättighet
            att det beredes tillgång till ett sådant bröd för den, som vill
            ha det. Härtill kommer en annan sak. Det har åtminstone från sakkunnigt
            håll försäkrats mig, att utav nutidens vanliga näringsmedel är
            ingenting så skadligt för tänderna som bröd av tinsiktat mjöl,
            i all synnerhet dylikt vetebröd. Frågar man i Dalarna, varför
            dalfolket i allmänhet är så kraftigt och har så vackra och friska
            tänder, svaras ganska allmänt, att det till stor del beror därpå
            att de äta endast groft, väl bakat bröd av sammanmalet mjöl. Denna
            folksed lära de taga med sig till andra orter, där de själva baka
            sig sådant bröd och ej äta något annat. Ett folk med sunda levnadsvanor,
            som ofrånkomliga gå 1 arv från släkte till släkte, har däri en
            källa till kraft och utveckling som knappast över- träffas av
            något annat. När världskriget kom och knapphet på mjöl inställde
            sig, blev man nödsakad att tillvarataga sädeskornets alla beståndsdelar
            för att få så
          </p>
          <pb facs="riksdagen-motions-pdf/data/1919/mot_1919__fk__121/mot_1919__fk__121-003.pdf"/>
          <p xml:id="i-7iKwDqLqwQ1fiYHfuwgtNY">
            Motioner i Första kammaren, Nr 121. 7 ,
          </p>
          <p xml:id="i-FSdjNN3kNC1gCCp1dF5Awd">
            mycket mjöl som möjligt. Riksdagen år 1915 anmodades avgiva yttrande
            över förslag till förordningar i sådant syfte och avgavs detta
            utlåtande i enlighet med lagutskottets tillstyrkan 1 dess betänkande
            nr 3. I den kungl. propositionen hade man liksom i livsmedelskommissioneris
            yttrande företrädesvis fäst sig vid den kvantitativa sidan av
            saken. I förbigående yttrades allenast något om att vid bakning
            med sammanmalet mjöl er- hölls »ett närande ävensom billigare
            bröd». För närvarande gäller ännu den senaste förordningen, dagtecknad
            den 19 november 1916, avseende påbud om utmalning intill minst
            75 procent av både vete- och rågmjöl. År 1915 var det ännu endast
            fråga om rågmjölet. Nu lär en viss lättnad i reglerna för bakning
            hava inträtt, men för malningen gälla ännu 1916 års bestämmelser.
            Emellertid hoppas nu allmänheten att småningom kunna komma tillbaka
            till de gamla goda tiderna, då wienerbrödet var läckerheten till
            kaffet och det franska brödet det mest eftersökta till smörgåsarna.
            Veder- börande myndigheter förebåda också en sådan utveckling
            och såsom skäl för densamma plägar anföras, utom allmänhetens
            smak i främsta rummet, dessutom att det siktade mjölet skall vara
            något hållbarare samt att genom bortsiktningen uppkommer en del
            näring till djuren, väl behövlig i dessa tider av foderbrist.
            Gent emot dessa planer bör man ha rätt å andra sidan att för-
            vänta någon gång, att myndigheterna också intressera sig för den
            ovan- nämnda vida större betydelsen för människokroppens näring
            och tand- vården av det sammanmalda mjölet såsom grundbeståndsdel
            även i ett mjukt bröd. Man borde kunna hoppas, att världskriget
            varit en till- räckligt kraftig påstötning för att föra även denna
            realitet åtminstone så mycket framåt, i stället för att åter falla
            tillbaka i sitt forna läge. Det finnes i varje händelse åtskilliga
            medborgare 1 landet, som för sin egen räkning kräva en sådan utredning,
            en oväldig upplysning om hur det rätteligen förhåller sig. Om
            man ej kan lämpligen föreskriva en viss slags mjölblandning och
            bakning, som vetenskapligt och praktiskt visats vara den bästa,
            böra dock åtminstone de, som önska sig tillgång till ett sådant
            bröd som ovan sägs, även beredas tillfälle att få det. Det hemställes
            alltså,
          </p>
          <p xml:id="i-TU24QENbTfFw3eLAhefG89">
            att riksdagen ville hos Kungl. Maj:t anhålla, att en vetenskaplig
            och praktisk undersökning måtte verk- ställas, i vad mån bröd
            av sammanmalet eller av siktat mjöl är hälsosamt eller skadligt
            ur näringens och tand- vårdens synpunkter, och i vad mån bakningssättet
          </p>
          <pb facs="riksdagen-motions-pdf/data/1919/mot_1919__fk__121/mot_1919__fk__121-004.pdf"/>
          <p xml:id="i-Gy43seoKqdj19SKYWuW8wG">
            Motioner i Första kammaren, Nr 121.
          </p>
          <p xml:id="i-WyDQkRUkcdSf86F6CF2xmS">
            härvid har betydelse, samt att, därest såsom hitintills ansetts,
            ett väl bakat bröd av sammanmalet mjöl visar sig äga företräde,
            tillfälle må beredas dem, som önska sig sådant bröd, att även
            kunna bekomma det.
          </p>
          <p xml:id="i-KRDpcnksNRUggK7gmfQahe" type="date">
            Stockholm den 31 januari 1919.
          </p>
          <div xml:id="i-PT7BNc9ck5Pg47HN7Y1FfR" type="signatureBlock">
            <p who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
          <p xml:id="i-PcNS9ZEZqedKFFrovcGKym">
            STOCKHOLM, ISAAC MARCUS' BOKTRYCKERI-AKTIEBOLAG, 1919.
          </p>
        </div>
      </div>
    </body>
  </text>
</TEI>
