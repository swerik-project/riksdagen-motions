<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--fk--00315">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__315/mot_1956__fk__315-001.pdf"/>
      <fw xml:id="i-7y7bij6YtgZxuWAswDmZcP">
        Motioner i Första kammaren, nr 315 år 1956 13
      </fw>
      <div xml:id="i-4rgXTCXnxpJdSJG1XGd5LH" type="motHeader">
        <div xml:id="i-CSj1vpc2QE4MD1tgCbMj3o" type="motTitle"/>
        <div xml:id="i-Sznk7awamJ1fUmCyTEivbE" type="motSubmissionInfo"/>
      </div>
      <div xml:id="i-LDLVrzKpbbeqGXWoPJvK1c" type="motBody">
        <div xml:id="i-FaG3cC38gn75e761uTxwpU">
          <p xml:id="i-JAag573ven64w13jijR1Pw">
            Nr 315
          </p>
          <p xml:id="i-9mhpcFeuH9ivyFY5hS69hX">
            Av herr Bengtson, om undantagande av en söckendag i veckan från
            försäljning och utskänkning av spritdrycker.
          </p>
          <p xml:id="i-RWG5fJgzsQCp3vXX3QY5Mr">
            Vid övergången till den friare försäljningen av spritdrycker,
            som skedde den 1 okt. 1955, kunde man befara en ökning av konsumtionen,
            i varje fall under den första tiden. Så har också blivit fallet.
            Konsumtionen av sprit- drycker har ökat avsevärt, och ännu har
            återgång inte skett till de kon- sumtionskvantiteter, som förekom
            under förra halvåret 1955. även om det är sannolikt, att konsumtionen
            kommer att nedgå till kvantiteter, som var vanliga under motbokssystemets
            dagar, kan man dock inte med säkerhet fastslå, hur utvecklingen
            kommer att bli. Med hänsyn till de alkoholvanor svenska folket
            skaffat sig, är det inte troligt, att konsumtionen blir avse-
            värt mindre än då Brattsystemet tillämpades. Oavsett hur det nya
            försäljningssystemet kommer att verka, kan man konstatera, att
            konsumtionen är mycket hög i vårt land. Vad det gäller konsumtionen
            av spritdrycker (omräknat till 50 96 alkoholhalt) ligger Sverige
            i toppen med en konsumtion år 1949 av 5.1 liter pr år och invå-
            nare. I Norge är motsvarande siffra 2.8, i Finland 2.5, i Danmark
            1.1 och i Storbritannien 1.0. Alkoholens oerhörda skadeverkningar
            har klart redovisats i 1944 års nykterhetskommittés betänkande.
            Här skall endast anföras kommitténs slutsats efter en uppräkning
            av alkoholens skadeverkningar i vårt land. Efter anförandet av
            vissa siffror säger kommittén som en slutsats om alkoholkonsumtionen
            i vårt land följande: ”Kommittén finner dessa siffror vittna om
            att alkoholmissbruket har en sådan storleksordning, att det måste
            ge anledning till stark uppmärk- samhet från statsmakternas sida”.
            Ett annat område där alkoholen har mycket allvarliga skadeverkningar
            är i fråga om produktionen. Om detta ej helt klarlagda problem
            yttrar allmänna beredningsutskot- tet i sitt av riksdagen senare
            antagna utlåtande nr 14 1954 över en motion av herr Gavelin angående
            redovisning av statens spritinkomster och sam- hällets av spritbruket
            föranledda utgifter följande: ”De ovan framlagda siffrorna är
            självfallet osäkra inom vida gränser och utgör endast grovt tillygade
            uppskattningar. Tendensen är dock mycket tydlig, och det synes
            utskottet uppenbart, att man även vid en försiktig bedömning måste
            räkna med att de ekonomiska förlusterna och kostnaderna till följd
            av spritbru-
          </p>
          <pb facs="riksdagen-motions-pdf/data/1956/mot_1956__fk__315/mot_1956__fk__315-002.pdf"/>
          <fw xml:id="i-S2ggCeV9qVKgfJVcJhqVVV">
            14 Motioner i Första kammaren, nr 315 år 1956
          </fw>
          <p xml:id="i-KbE1XFk9boNSnrMwuKoWEU">
            ket högst avsevärt överstiger det belopp, som det allmänna kan
            tillgodo- göra sig genom spritbeskattningen.” De här anförda exemplen
            kunde mångfaldigas, men jag skall endast kon- statera, att alkoholens
            skadeverkningar i vårt land är förfärande och att man med alla
            medel bör försöka minska konsumtionen. Olika möjligheter har diskuterats
            och prövats för att nedbringa alkohol- konsumtionen. En av dessa
            är att begränsa tiden för inköp eller över huvud taget möjligheten
            till konsumtion. Redan nu finns för utskänkning- en på restauranger
            vissa tidsbegränsningar. Dessa har säkerligen varit till stor
            nytta, även om de vållat vissa svårigheter vid tillämpningen.
            En enkel och radikal väg för att med tidsbegränsning minska konsumtionen
            vore att helt frilägga en söckendag i veckan från både försäljning,
            serve- ring och varje annan form av möjlighet till spritinköp.
            Effekten av en sådan åtgärd kan diskuteras, men den skulle sannolikt
            medföra en avse- värd konsumtionsminskning. Det kan visserligen
            invändas, att inköp kan ske dagen före den ”torrlagda” dagen så,
            att tillräckliga mängder av sprit ändå finns tillgängliga. Häremot
            kan invändas, att gruppen missbrukare inte är den typ av människor,
            som planerar någonting, utan inköpen sker efter stundens begär
            och ingivelse. De mera måttliga alkoholkonsumen- terna torde inte
            fästa så stor vikt vid alkoholen att de direkt köper i för- lag,
            utan för många kommer köpen kanske att helt inhiberas, när system-
            bolaget är stängt vid det tillfälle, då inköpet skulle ske. Systemet
            med en ”torrlagd” dag i veckan tillämpas i en del andra län- der,
            bl. a. Norge, och efter vad jag har mig bekant med gynnsamt resultat.
            Mot ovannämnda förslag kan invändas, att man inte skall ändra
            på al- kohollagstiftningen just nu, då de genomgripande förändringarna,
            som företogs den 1 oktober förra året, ännu inte hunnit verka.
            Frågan om en dags friläggande i veckan från all spritförsäljning
            torde dock behöva ut- redas i sina försäljningstekniska och andra
            konsekvenser, varför det torde dröja något, innan förslaget kan
            genomföras. Med anledning av vad ovan anförts får jag hemställa,
            att riksdagen måtte besluta att i skrivelse till Kungl. Maj:t
            anhålla om skyndsam utredning och förslag beträf- fande undantagande
            av en söckendag i veckan från all för- säljning och utskänkning
            av spritdrycker i enlighet med vad som i motionen har anförts.
          </p>
          <p xml:id="i-97SqsDwirEzVnVqwcL1o2V" type="date">
            Stockholm den 26 januari 1956
          </p>
          <div xml:id="i-Qvt4n1Gp95fre1MEaNHgph" type="signatureBlock">
            <p xml:id="i-8pL2Jjh3KQHfxashEqtjC4" who="i-XxxhK5cXr2wqWtUSsWnphS" type="signature">
              Torsten Bengtson
            </p>
          </div>
        </div>
      </div>
    </body>
  </text>
</TEI>
