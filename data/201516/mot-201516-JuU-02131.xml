<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02131">
  <teiHeader>
    <fileDesc>
      <titleStmt>
        <title>Försöksverksamhet med tv-sända rättegångar</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2131 av Maria Abrahamsson (M)</title>
          <idno type="rdwebb">H3022131</idno>
          <rs type="number">2131</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022131/text</ref>
          <ref type="dokument_url_html">http://data.riksdagen.se/dokument/H3022131</ref>
          <ref type="dokumentstatus_url_xml">http://data.riksdagen.se/dokumentstatus/H3022131</ref>
          <ref type="docx">http://data.riksdagen.se/fil/466EC367-0491-4910-9B0A-03DC11744D88</ref>
          <ref type="pdf">http://data.riksdagen.se/fil/D92B416D-71CB-492E-8FF2-C0E27E7E5487</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9YqqcsGhBWWDwn5yHBxKdo" type="signed"/>
        <correspContext corresp="i-9YqqcsGhBWWDwn5yHBxKdo">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-WJFiQ6aM2sCiTVC2rkzDfB" type="submitted">
          <date when="2015-10-06"/>
          <time when="12:00:06"/>
        </correspAction>
        <correspAction xml:id="i-HvBk3escCpTffzLXaLxZ7q" type="referred">
          <date when="2015-10-13"/>
        </correspAction>
        <correspAction xml:id="i-Sy23eXhztvAa57H9MkEDtj" type="assigned">
          <date when="2016-06-27"/>
          <time when="15:18:28"/>
        </correspAction>
        <correspContext corresp="i-Sy23eXhztvAa57H9MkEDtj">
          <ref type="assignedTo">Justitieutskottet</ref>
        </correspContext>
        <correspAction xml:id="i-4XNVTFowKZQgUK1F6SFwig" type="behandlas_i"/>
        <correspContext corresp="i-4XNVTFowKZQgUK1F6SFwig">
          <ref type="uppgift">2015/16:JuU19</ref>
          <ref type="ref_dok_id">H301JuU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU19</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2eE5PVFje5b5zTPZQYxNwp" type="motHeader">
        <div xml:id="i-DucTXaaeSXBvF1jGP2ck6v" type="motTitle">
          Motion till riksdagen 2015/16:2131 av Maria Abrahamsson (M) Försöksverksamhet
          med tv-sända rättegångar
        </div>
      </div>
      <div xml:id="i-8bunxZPw6ag2pu8jdjiH2X" type="motBody">
        <div xml:id="i-ToLHyFtojFMVas1Dh8Jooz" type="motProposal" subtype="förslag">
          <head xml:id="i-5DNCwnbpdEbaND6niSg7uU">
            Förslag till riksdagsbeslut
          </head>
          <list xml:id="i-HcgSt5aZwXwSzz8pEKR7YX" style="ol">
            <item xml:id="i-HuRYAzEv3r2fGbpzYZoRvm">
              Riksdagen ställer sig bakom det som anförs i motionen om behovet
              av en försöksverksamhet med tv-sända rättegångar och tillkännager
              detta för regeringen.
            </item>
            <item xml:id="i-HB11UtHFR9HA2JAmNRLMfo">
              Riksdagen ställer sig bakom det som anförs i motionen om att
              avskaffa det generella fotograferingsförbudet i våra domstolar
              och tillkännager detta för regeringen.
            </item>
          </list>
        </div>
        <div xml:id="i-A3FMTaNCdLwz9B55V1vNh9" type="motContent">
          <head xml:id="i-EqVLZDQ6rFoATcwekUskRM" type="h1">
            Motivering
          </head>
          <p xml:id="i-LfXx2mi4dY2MWqCVLuwNHU">
            För mig är det självklart att en offentlig rättegång ska kunna
            följas av alla som vill följa den. Lika självklart är det att
            den personliga integriteten inte får offras på offentlighetens
            altare, liksom att rättssäkerheten och kvaliteten i domstolarnas
            dömande inte får stryka på foten.
          </p>
          <p xml:id="i-VXGRRcZANeqsvnsEEcU6oL">
            Med detta sagt. Ett praktiskt hinder för principen om öppenhet
            i våra domstolar är att bara ett begränsat antal åhörare får plats
            i rättssalen. I mål som väcker stort allmänintresse räcker som
            regel åhörarplatserna inte till. I uppmärksammade fall får övriga
            intresserade – landsortsmedier och inte minst allmänheten – nöja
            sig med riksmediernas ofta filtrerade och vinklade rapportering.
          </p>
          <p xml:id="i-WKnAsnpErE6vpEZz8oTxD4">
            Bristen på öppenhet i våra domstolar är ett demokratiproblem
            genom att delar av Mediesveriges rapportering riskerar att stängas
            ute. Men inte nog därmed. Bristen på öppenhet går också på tvärs
            med Sveriges långa tradition av öppenhet och insyn i myndighetsutövningen.
          </p>
          <p xml:id="i-NGBTQYPPiY2ZgQbELUH5so">
            Öppenheten i våra domstolar regleras i 5 kap. 1 § rättegångsbalken,
            som kort och gott säger att en förhandling vid domstol ska vara
            offentlig. Allt för att medborgarna ska kunna värdera och granska
            hur domstolarna använder sina maktbefogenheter, vilka ger dem
            rätt att besluta om tvångsåtgärder, ytterst döma till livstids
            fängelse samt även på andra sätt djupt ingripa i människors liv.
          </p>
          <p xml:id="i-UohYHcZPoFGVUFR4i9MkGE">
            Det effektivaste sättet för statsmakterna att garantera medborgarna
            verklig insyn i den dömande verksamheten är att tillåta tv-sända
            rättegångar. Frågan om en rättegång ska tv-sändas eller inte,
            blir med mitt förslag en uppgift för domstolarna att avgöra från
            fall till fall. Även med en möjlighet att tv-sända rättegångar
            skulle det alltså vara helt i sin ordning att medier och allmänhet
            precis som i dag tvingas lämna rättssalen när obduktionsprotokoll
            presenteras eller när det hålls integritetskänsliga förhör med
            brottsoffer.
          </p>
          <p xml:id="i-GvvdnSKy2zQ9SPUnAbaVo7">
            För att tv-sända rättegångar ska kunna bli verklighet i svenska
            domstolar måste det generella fotograferingsförbudet i 5 kap.
            9 § rättegångsbalken upphävas. Förbudet var ifrågasatt redan när
            det infördes för 70 år sedan. Motivet då var att den tidens fotoblixtar
            orsakade rök och knallar som kunde störa rättegången. Vidare antogs
            fotograferandet orsaka den åtalade onödigt lidande. Inte heller
            det motivet är i vår tid relevant, givet att domstolarna i varje
            särskilt fall ska kunna avgöra om rättegången helt, delvis eller
            inte alls ska tv-sändas.
          </p>
          <p xml:id="i-WNJ5FLFXoTUUNB8aEh32Ze">
            Rättegångsbalkens fotograferingsförbud har redan luckrats upp
            genom reformen ”En modernare rättegång” (EMR). Sedan 2008 tas
            ljud och bild upp på band från förhandlingarna i framför allt
            tingsrätterna. Upptagningarna finns tillgängliga i digital form
            och det tog inte lång tid innan en av parterna i ett mål lade
            ut tingsrättens filmade förhör med sig själv på nätet. Faktum
            är att en mängd bild- och ljudupptagningar från rättegångsförhör
            med åtalade och andra sedan åratal kan beskådas på Youtube. Det
            är bara att googla på exempelvis ”rättegång – Jas-plan – och avrusta”
            för att få den saken bekräftad. Fotoförbudet i våra domstolar
            har i detta och många andra fall redan satts ur spel.
          </p>
          <p xml:id="i-ykHvt1MReckTJNFco32EL">
            I höst sänder SVT en serie med namnet Domstolen. På SVT:s hemsida
            presenteras programserien och förutsättningarna för dess tillkomst:
          </p>
          <p xml:id="i-BQyyfezDaSXetdDcX8t3Vt">
            I serien ”Domstolen” får tittarna följa ett antal brottmål och
            tvistemål från början till slut. Filmaren Fredrik Undevik har
            arbetat med programmet i tre år och vill ge en bild inifrån rättssalarna,
            trots det fotoförbud som sedan över 70 år råder där. – Vi har
            följt de regler och instruktioner som vi fått från respektive
            ordförande i respektive mål. Det kan ju tänkas att det är någon
            som har en annan uppfattning än vad jag har, men min uppfattning
            är att vi aldrig brutit mot fotoförbudet, säger Fredrik Undevik,
            producent för ”Domstolen”.
          </p>
          <p xml:id="i-AMLpddvoFcip7tnYpEuWxB">
            Hur man gått till väga har varit olika vid olika förhandlingar,
            säger Fredrik Undevik. Vid Stockholms tingsrätt har det gått till
            så här, enligt lagmannen där:
          </p>
          <p xml:id="i-BSpdxsNQBTrcNTRyRxyAEp">
            – Dels har man utnyttjat det som spelas in av rätten i form av
            förhörsupptagningar med video och det har skett med tillstånd
            av de som hörts. Och vad gäller övriga inspelningar så har man
            filmat de här personerna i rättssalen före rättegången och sedan
            har man kombinerat det med ljudinspelningar under själva rättegången,
            säger Stefan Strömberg, lagman Stockholms tingsrätt.
          </p>
          <p xml:id="i-GuHHbhUR5oeUwwHtTfToCR">
            Programserien ”Domstolen” fyller en viktig funktion genom att
            öka folkupplysningen om hur vardagen kan se ut i en domstol. I
            bästa fall kan den också få unga människor intresserade av juristyrken
            och inte minst domarrollen. Men programmen med dess autentiska
            rättegångsinslag visar också på det förlegade och nästan parodiska
            i det nuvarande fotograferingsförbudet. För tittarna blir det
            uppenbart att bilderna inifrån rättssalen har ett stort informationsvärde
            och att vare sig parterna eller domstolen har något att invända
            mot de filmade inslagen.
          </p>
          <p xml:id="i-Ac2c2owr1xWQMHUKw9WWQn">
            Det är inte givet att varje tv-sänd rättegång skulle stärka förtroendet
            för rättsväsendet. Om domare, nämndemän, advokater och åklagare
            missköter sig under rättegången blir resultatet snarast det motsatta.
            I så fall är det naturligtvis bra att missförhållandena avslöjas.
            Den ökade mediala uppmärksamhet som en tv-sänd rättegång kan förväntas
            ge skulle alltså kunna innebära en skärpning och kvalitetshöjning
            hos rättsväsendets aktörer. Till fromma för rättssäkerheten, målets
            utredning, de rättssökande parterna och allmänhetens förtroende
            för domstolarnas rättskipning.
          </p>
          <p xml:id="i-DAigoB7hLUx7kgCmySiyBT">
            Den vanligaste invändningen mot tv-sända rättegångar är att målsägande
            och vittnen skulle påverkas så negativt att de lämnar en sämre
            berättelse och därmed försvårar utredningen i målet. Den risken
            finns. Men samma risk finns under alla förhållanden på grund av
            den anspänning som en rättegång normalt innebär för en person
            som under hot om vite och polishämtning blir kallad att infinna
            sig i domstol. I sammanhanget kan nämnas att vid utvärderingar
            av EMR-reformen har det visat sig vara mycket ovanligt att någon
            part vägrar att medverka vid förhör därför att förhöret spelas
            in med både ljud och bild.
          </p>
          <p xml:id="i-49RcXRRC3kUjLC97HAVNbw">
            Det bör understrykas att om en domstol i något fall bedömer att
            en tv-sändning av rättegången skulle försvåra utredningen av saken,
            då ska domstolen alltid kunna besluta att förhöret inte ska tv-sändas.
            Precis som är fallet med dagens system med filmupptagningar i
            underrätterna enligt EMR. Likaså ska möjligheten att hålla förhandlingar
            bakom stängda dörrar finnas kvar precis som i dag även om fotoförbudet
            mjukas upp.
          </p>
          <p xml:id="i-Cvt1qvUFQGygqhBtg4Sebv">
            Ett annat skäl som brukar åberopas mot tv-sända rättegångar är
            risken att kränkande eller brottsliga uttalanden offentliggörs
            via tv-mediet. Inte heller det argumentet väger särskilt tungt.
            Skulle domstolen bedöma att det finns en sådan risk finns redan
            tekniska möjligheter att tv-sända med tidsfördröjning så att de
            förgripliga uttalandena kan blockeras. Problematiken är dessutom
            inte ny. Vid radiosända inslag från rättegångar finns redan i
            dag samma risk, vilket inte har medfört några större hanteringssvårigheter
            före vare sig Sveriges Radio, domstolar eller parter.
          </p>
          <p xml:id="i-TNZ8B7WoA5KHEu5mGXETbS">
            Den som ändå tvivlar på värdet av att åtminstone försöksvis avskaffa
            fotoförbudet och tillåta tv-sända rättegångar bör beakta att denna
            variant av insyn och offentlighet fungerar utmärkt på andra håll
            i världen. Till och med i vårt nära grannskap uppfattas tv-sändningar
            av rättegångar som ett naturligt inslag i ett demokratiskt samhälle.
            Exempelvis kan inspiration hämtas bland annat från Oslo tingsrätts
            tv-sändning av Breivikrättegången och från Krigsförbrytartribunalen
            i Haags tv-sända förhandlingar mot misstänkta krigsförbrytare.
            Även i grannländerna Finland och Danmark finns möjlighet att tv-sända
            rättegångar.
          </p>
          <p xml:id="i-CQ3b8qyqTNgTjdzuAF1T3y">
            I Stockholms tingsrätt pågår just nu (september 2015) en folkmordsrättegång
            mot en man som är åtalad för att ha lett folkhopar som klubbade,
            högg och sköt ihjäl tusentals män, kvinnor och barn i Rwanda 1994.
            Men till skillnad från vad som gäller vid krigsförbrytartribunalen
            och i många andra länder har människor runt om i världen ingen
            möjlighet att följa rättegången på tv. Detta är djupt beklagligt
            och riskerar att kasta en mörk skugga över Sverige som ett öppet,
            demokratiskt och rättssäkert land.
          </p>
          <p xml:id="i-6xRNCv5qHMqGGYbZHT7Ka4">
            En utredning bör därför få i uppdrag att föreslå lagändringar
            i linje med vad som anförs i motionen.
          </p>
        </div>
        <div xml:id="i-Md9awVR3CUETHt1DSQJwJL" type="motSignatures">
          <list xml:id="i-HgppmZT2PSDKz77hkcq1zk">
            <item xml:id="i-ExviYr7fimW4QMH6baNPfc" who="i-Cd1KL55s1P4VpgkZMge4ns">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
