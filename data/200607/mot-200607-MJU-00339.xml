<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00339">
  <teiHeader>
    <fileDesc>
      <titleStmt>
        <title>Stockholms miljö och infrastruktur</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stockholms miljö och infrastruktur</title>
          <idno type="rdwebb">GU02MJ339</idno>
          <rs type="number">MJ339</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ339/text</ref>
          <ref type="dokument_url_html">http://data.riksdagen.se/dokument/GU02MJ339</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ339</ref>
          <ref type="doc">http://data.riksdagen.se/fil/2145413B-5002-4536-9884-D333DC2F8CA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F6fga5Lt3qPM2okeSxCgeV" type="signed"/>
        <correspContext corresp="i-F6fga5Lt3qPM2okeSxCgeV">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction xml:id="i-3Uu6ZiX3Ddyd4i1VoRCN8e" type="referral">
          <date when="2006-11-07"/>
        </correspAction>
        <correspAction xml:id="i-6rX6T8idfKQ8UbNfvuZSMT" type="dismissal">
          <date when="2006-11-07"/>
        </correspAction>
        <correspAction xml:id="i-UwEpCtU8X1EQ4SQhHaJcks" type="numbering">
          <date when="2006-11-02"/>
        </correspAction>
        <correspAction xml:id="i-C67uGPVQRQcPJoaut4mSsK" type="submission">
          <date when="2006-10-31"/>
        </correspAction>
        <correspAction xml:id="i-SUkHvAQ8S2wTTK4Tf2pGYy" type="transfer">
          <date when="2006-10-31"/>
        </correspAction>
        <correspAction xml:id="i-BKtDAa3sgEeosR6XnFBgQE" type="assigned"/>
        <correspContext corresp="i-BKtDAa3sgEeosR6XnFBgQE">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8GUFUdDByKTPhaW2Azpubc">
            1 Förslag till riksdagsbeslut
          </head>
          <list style="ol">
            <item xml:id="i-D4vcL2H2e7g9iwzHm4zDWh">
              Riksdagen tillkännager för regeringen som sin mening vad i motionen
              anförs om att berörda regionala och nationella myndigheter ska
              verka för att förbättra reningseffekten och slamhanteringen vid
              reningsverken och påskynda utvecklingen av mer slutna VA-system.
            </item>
            <item xml:id="i-TgQDjhLib6uktSp86NeYPj">
              Riksdagen tillkännager för regeringen som sin mening vad i motionen
              anförs om att Länsstyrelsen i Stockholms län i samarbete med berörda
              kommuner, Skärgårdsstiftelsen och andra intressenter tar fram
              en förvaltningsplan för skärgården grundad på lokalt deltagande
              i syfte att få till stånd ett hållbart nyttjande av Stockholms
              skärgård.
            </item>
            <item xml:id="i-2kidBYuGMtGtYqzDqv37LS">
              Riksdagen tillkännager för regeringen som sin mening vad i motionen
              anförs om att Länsstyrelsen i Stockholms län i samarbete med berörda
              kommuner tar fram en sjörestaureringsplan för regionen.
            </item>
            <item xml:id="i-WbT39HQ1bTYDvunPpUKHcm">
              Riksdagen tillkännager för regeringen som sin mening vad i motionen
              anförs om att Bromma flygplats ska stängas. 1
            </item>
            <item xml:id="i-AfDuTZaGEXxVghhdkqmNpx">
              Riksdagen tillkännager för regeringen som sin mening vad i motionen
              anförs om att kommunerna i Stockholmsregionen ska åläggas att
              redovisa bullerplaner som ska visa hur bullret successivt ska
              minska. 2
            </item>
            <item xml:id="i-Bt56N5qEx93d2T5UZAu5YD">
              Riksdagen tillkännager för regeringen som sin mening vad i motionen
              anförs om att kommunerna och näringslivet ska underlätta för invånarna
              att öka kretsloppsgraden i sin avfallshantering.
            </item>
            <item xml:id="i-12S659KapUnXLrVEooKjoe">
              Riksdagen tillkännager för regeringen som sin mening vad i motionen
              anförs om att Länsstyrelsen i Stockholms län ska stödja och stimulera
              alla kommuner i länet att söka Klimpbidrag.
            </item>
            <item xml:id="i-9AN66CMD5jwU8CPMSdmQ6j">
              Riksdagen tillkännager för regeringen som sin mening vad i motionen
              anförs om att stadsplanering och annan fysisk planering i Stockholms­regionen
              ska bidra till att minska belastningen på miljön och klimatet
              i enlighet med de nationella miljömålen. 2
            </item>
            <item xml:id="i-KXqzVgEhGh8VS2EczwahS6">
              Riksdagen tillkännager för regeringen som sin mening vad i motionen
              anförs om att trafikinvesteringarna i Stockholmsregionen måste
              mot­svara regionens behov, vilket betyder att Vägverket och Banverket
              måste prioritera investeringar i Stockholmsregionen. 1
            </item>
            <item xml:id="i-Y3B8DF2KnbG9gCETcrBWXU">
              Riksdagen tillkännager för regeringen som sin mening vad i motionen
              anförs om att investeringar i kollektivtrafik ska prioriteras
              framför in­vesteringar i nya vägar. 1
            </item>
            <item xml:id="i-KHHU9sWPa7xhKxxPj5UpsD">
              Riksdagen tillkännager för regeringen som sin mening vad i motionen
              anförs om att trängselavgifter i Stockholm ska införas och att
              intäkterna i första hand ska användas för att förbättra kollektivtrafiken.
              3
            </item>
            <item xml:id="i-SH1g59Ag6PTtFqH1KxSGZa">
              Riksdagen tillkännager för regeringen som sin mening vad i motionen
              anförs om att investeringar i Stockholmsregionens infrastruktur
              ska motverka segregeringen. 1
            </item>
          </list>
          <p xml:id="i-AB7YVyu19ziCKw43yLjfrj">
            1 Yrkandena 4, 9, 10 och 12 hänvisade till TU.
          </p>
          <p xml:id="i-DVuhhQZ6Qbh64Wsjnevgtf">
            2 Yrkandena 5 och 8 hänvisade till CU.
          </p>
          <p xml:id="i-THp43vPefpQdG53Pf2C7TW">
            3 Yrkande 11 hänvisat till SkU.
          </p>
        </div>
        <div type="motContent">
          <head xml:id="i-75WBw8ijYkYqJA8pTSNdfc" type="h1">
            Stockholms miljö och infrastruktur
          </head>
          <head xml:id="i-XMQUHfvEXFfVoWNU7ku5LG" type="h1">
            2 Investera i Stockholmsregionens miljö- och transportsektorer
          </head>
          <p xml:id="i-3Wj39tCtL4phsztswynBik">
            Stockholmsregionen är landets hjärta. Här bor en fjärdedel av
            befolkningen och regionen är navet för en stor del av landets
            transporter och landets administration. Antalet invånare i Stockholmsregionen
            ökar kontinuerligt. Många företag har sina huvudkontor i Stockholm
            det är också centrum för landets utrikespolitiska kontakter. Det
            är också ett välrenommerat centrum för forskning och globala konferenser.
            En stor del av Sveriges utländska turistbesökare kommer till Stockholm.
          </p>
          <p xml:id="i-B4U1xKre7iqFAQGbfcvo2d">
            Stockholms skärgård är internationellt sett unik och drar många
            besökare, både inhemska och utländska.
          </p>
          <p xml:id="i-9wh4wRVhScrcENf2vX1KXN">
            Stockholmsregionen är också en del av Mälardalsregionen. Förbättrade
            kommunikationer och en breddad arbetsmarknad och större möjlighet
            att förlägga en viss del av arbetet i hemmet har gjort att denna
            stora region smälter samman. En tredjedel av landets befolkning
            bor i Mälardalsregionen. Regionförstoringen är inte entydigt positiv.
            Genom att det dagliga livet förflyttas allt längre från hemmet
            skapas en alltmer transportintensiv samhällsstruktur. Regionförstoringen
            har också visat sig ha negativa genuskonsekvenser. Kvinnor tenderar
            att bli den i familjen som utlämnas att välja ett arbete i närheten
            av hemmet och arbeta deltid i större utsträckning. Möjligheten
            att välja sin arbetsplats i hela regionen gäller långtifrån alla.
          </p>
          <p xml:id="i-CiWzymVavef7fxaiXivmw5">
            Detta skapar stort tryck på regionens tillgångar, såsom naturresurser
            och mark, och det skapar större behov av samordnad planering det
            gäller särskilt infrastruktur, planering och investeringar.
          </p>
          <p xml:id="i-Qg5RQQXF1i8nt1TTWytE1X">
            När det gäller Stockholmsregionens miljö- och transportsektorer
            finns det glädjeämnen men också brister. Vi tar i denna motion
            upp ett antal problem inom miljöområdet respektive infrastrukturen.
            Anledningen till att vi tar upp dessa ämnen i samma motion är
            den stora effekt som infrastruktur och transporter har på miljön.
          </p>
          <p xml:id="i-CC2aBZNj3E7kMDfF7Ab6Wo">
            När det gäller miljön har förbättringar skett inom många områden,
            men det är fortfarande en lång väg kvar att gå innan vi kan vara
            helt nöjda. De nationella miljökvalitetsmålen anger att miljöproblemen
            skall vara lösta inom en generation, dvs. till år 2020. Skall
            vi klara det i Stockholmsregionen behöver flera åtgärder vidtas
            inte minst inom transportsektorn.
          </p>
          <p xml:id="i-MhNXeSzakMfAyaQg5641g1">
            När det gäller transportsektorn har flera viktiga investeringar
            skett under den gångna mandatperioden. Kapaciteten inom järnvägssektorn
            har ökat bl.a. tack vare den nya Årstabron. Tranebergsbron har
            fått ökad kapacitet och Söd ra länken är byggd, om än i för stor
            skala. Beslut har tagits om försök med trängselskatter. Byggandet
            av en tågtunnel under Stockholm kommer för överskådlig tid att
            lösa kapacitetsproblem som finns inom järnvägssektorn.
          </p>
          <p xml:id="i-SJRBHsC6YE5TwUR9UdA7rZ">
            Det största problemet att vägtrafiken fortsätter att öka i regionen
            har man dock inte lyckats vända. Här måste fler åtgärder genomföras
            om man skall få det kollektiva resandet att öka på bekostnad av
            vägtrafiken.
          </p>
          <p xml:id="i-JSr4XCtfPKrH8JVcRBW7YW">
            Effekterna av ökad vägtrafik är intimt sammankopplade med flera
            miljö- och hälsoproblem: luftföroreningarna ökar, bullret ökar,
            energislöseriet ökar, klimatpåverkan ökar.
          </p>
          <p xml:id="i-LX7ijHhGLjv1jXx1CQBQoi">
            Dessutom genererar ökad vägtrafik fler olyckor och vägtrafik
            tar stora markområden i anspråk. Vi kan också notera en tendens
            att väginvesteringar gynnar rika mer än fattiga genom att vägar
            t.ex. grävs ner i områden med välbärgade invånare.
          </p>
          <head xml:id="i-SZrRxya7j9VzYhPpM4vNQ3" type="h1">
            3 Miljöåtgärder
          </head>
          <head xml:id="i-4fhsvE9d9CC37Ee7RFZWKW" type="h2">
            3.1 Vatten
          </head>
          <p xml:id="i-2egR8FXA3s2hY5YQ4xGSAj">
            När det gäller vatten är reningsgraden i dag hög i våra avloppssystem.
            En stor del av avloppsvattnet släpps numera ut i Saltsjön mellan
            Stockholm, Lidingö och Nacka. Trots hög reningsgrad är det fortfarande
            några procent av näringsämnena som hamnar i Saltsjön och förs
            vidare ut i skärgården. Effekterna av detta syns bl.a. genom tillväxt
            av grönalger och försämrat siktdjup i vattnet. Det är avloppsvattnet
            från mer än en miljon människor som hamnar i Saltsjön som är inloppet
            till Stockholm. Endast ett par procent näring som slipper förbi
            blir stora mängder när det är avlopp från en miljon människor.
            Det är också problem vid höga vattenflöden: reningsverken tvingas
            då brädda, dvs. släppa förbi orenat vatten. Ett sätt att lösa
            detta är att bygga om så att dagvatten (regnvatten från fastigheter
            och hårdgjorda markytor) inte hamnar i reningsverken utan renas
            med andra metoder.
          </p>
          <p xml:id="i-NFK8TioUdmZyxMheYtebRX">
            Ett annat problem är att sluta kretsloppet av näringsämnen mellan
            stad och land. Näringen härstammar från åkermarken, men hamnar
            antingen i havet eller i slammet som bildas i reningsverken. Slammet
            går bara till en viss del tillbaka till jordbruksmarken.
          </p>
          <p xml:id="i-Jh973ARZ9GqKD9rvz5gPc">
            Ett annat problem är enskilda anläggningar som saknar tillräcklig
            rening. Det är först när alla dessa anläggningar är åtgärdade
            som det är möjligt att restaurera en sjö eller grund havsvik.
          </p>
          <p xml:id="i-QtV1tmBNpbhVFURR7UuTZ1">
            För att förbättra situationen behöver reningsgraden bli bättre
            vid reningsverken, slammet tas om hand på ett mer kretsloppsbaserat
            sätt och utveckling måste ske av mer slutna VA-system. Detta är
            bl.a. en fråga för nationella myndigheter.
          </p>
          <p xml:id="i-Kp1y8Gvy2aKorgNoqXydTp">
            Berörda nationella myndigheter bör därför verka för att förbättra
            reningseffekten och slamhanteringen vid reningsverken och påskynda
            utvecklingen av mer slutna VA-system. Detta bör riksdagen som
            sin mening ge regeringen till känna.
          </p>
          <p xml:id="i-NS64hRZ4HUWVC1ss7ePnLU">
            Stockholms skärgård är unik och man har också stora problem,
            utöver tillförseln av gödningsämnen: stora fartyg i trånga farleder,
            gifter till vattnet från bl.a. båtbottenfärger, för hårt fisketryck
            i vissa delar, störningar av grunda områden som är känsliga yngelplatser
            för fisken, för hårt tryck från tusentals b esökare och omfattande
            bullerproble m f rån en alltmer utbredd motorbåtstra fik.
          </p>
          <p xml:id="i-8doNrsaic7qBtKS8y8LmA4">
            Det behövs en samlad skärgårdsstrategi där lokal skärgårdskultur
            baserad på ekoanpassad turism främjas.
          </p>
          <p xml:id="i-TqCJyGHmb2cU9vHBtCbqpL">
            Ett speciellt problem är de ständigt pågående brotten mot strandskyddet,
            som vissa kommuner regelmässigt struntar i eller kringgår. Det
            missgynnar den del av allmänheten som inte har råd att köpa sig
            tillträde till attraktiva stränd er vi ser en privatisering av
            de mest attraktiva och skyddsvärda vat tenmiljöerna vi har. Dessutom
            hotas den unika biologiska mångfald som finns vid stränderna.
            Detta måste stoppas. (Vänsterpartiet har tidigare skrivit särskilda
            riksdagsmotioner om detta.)
          </p>
          <p xml:id="i-6a6BtjT9J5unDDXsWkLEoG">
            Länsstyrelsen i Stockholms län i samarbete med berörda kommuner,
            Skärgårdsstiftelsen och andra intressenter bör således ta fram
            en skötsel- och förvaltningsplan grundad på lokalt deltagande
            i syfte att få till stånd ett hållbart nyttjande av Stockholms
            skärgård. Detta bör riksdagen som sin mening ge regeringen till
            känna.
          </p>
          <p xml:id="i-Fr2mF3ZDit4V7JmGWRSsgr">
            När det gäller Stockholmsregionens sjöar och vattendrag är fortfarande
            det stora problemet övergödda sjöar ett resultat av orenade avlopp
            rakt ut i sjöarna under många decennier. Sjöarna går att restaurera
            men det kräver ofta många års behandling. Restaurering skall inte
            bara gälla näringsstatus utan också främja förhållandet för fisk
            och andra vattenlevande arter, t.ex. genom att ta bort vandringshinder.
            Bilden är splittrad över vad kommunerna gör. Stockholms kommun
            satsar nu stort på sjörestaurering, medan andra kommuner knappt
            gör något.
          </p>
          <p xml:id="i-NBAVvSbVYBkME1gwL8WLqx">
            I många fall berör sjöar och deras avrinningsområde flera kommuner,
            så ökad samordning och en strukturerad restaureringsplan behövs.
          </p>
          <p xml:id="i-Xn4dFqr7pH6gPmYBeAn9iN">
            Därför bör Länsstyrelsen i Stockholms län i samarbete med berörda
            kommuner ta fram en sjörestaureringsplan för regionen. Detta bör
            riksdagen som sin mening ge regeringen till känna.
          </p>
          <head xml:id="i-R26yanvMqrn1Bc7KJBRiC2" type="h2">
            3.2 Buller
          </head>
          <p xml:id="i-KcnbQuAZtJL5bhUWT912n3">
            Antalet människor som störs av buller är fortfarande för högt.
            Det gäller både allmänt mindre högt buller och höga bullernivåer
            som ligger över gällande gränsvärden. Till stor del är det den
            alltmer utbredda trafiken av alla slags motordrivna fordon från
            vattenmopeder till jetplan som står för merpart en av bullret;
            det finns även långt ut i skärgården en bakgrundsmatta av mo torbuller.
            Trots att en del åtgärder vidtas för att minska bullret är situationen
            i stort sett inte förbättrad. I många fall ökar problemen eftersom
            man på grund av platsbrist tillåter bostads- och fastighetsbyggande
            på bullerutsatta platser, som man tidigare inte skulle ha tillåtit.
            Eftersom många människor upplever bullerproblematiken som ett
            av de svåraste och tilltagande miljö- och hälsoproblemen bör kommuner
            åläggas att redovisa bullerplaner, vars syfte skall vara att successivt
            minska bullret.
          </p>
          <p xml:id="i-GjwXzqaXhcby6fCebPKrex">
            Ett särskilt bullerproblem är bullret från Bromma flygplats som
            ligger mitt bland bostadsområden, en synnerligen olämplig lokalisering
            ur både miljö-, hälso- och säkerhetsaspekter. Bromma bör omedelbart
            stängas, flygtrafik ersättas med tåg på många sträckor och övrig
            kvarvarande flygtrafik skall hänvisas till Arlanda och Skavsta.
            Detta bör riksdagen som sin mening ge regeringen till känna.
          </p>
          <p xml:id="i-MTiiTT6aRAHQstkq2bnmzk">
            Vidare bör kommunerna i Stockholmsregionen åläggas att redovisa
            bullerplaner som skall visa hur bullret successivt skall minska.
            Detta bör riksdagen som sin mening ge regeringen till känna.
          </p>
          <head xml:id="i-6bCwe1zLKtYwy8S4R7WYdQ" type="h1">
            4 Återvinnings- och avfallshantering
          </head>
          <p xml:id="i-Fp4DxctXzgbv9SvQHyKEps">
            Svenskar är världsmästare på återvinning. När det gäller insamling
            av glas, papper och metall är vi bäst. Trots detta ökar den totala
            mängden avfall från hushållen, och fortfarande bränns stora mängder
            avfall som skulle kunna återanvändas eller återvinnas på bättre
            sätt än att det bara bränns. Det är bra att den del av avfallet
            som kan betraktas som biobränslen bränns, men fortfarande bränns
            t.ex. matrester som skulle kunna bli till ny matjord.
          </p>
          <p xml:id="i-RY7jF37VjkDX4LdTyT6oxS">
            Fortfar ande känns också delar av återvinningssystemen vara i
            sin linda; syste­me n lider av barnsjukdomar och alltför stort
            ansvar ligger på konsumenterna. Återvinningsstationerna sköts
            dåligt. Det är långt till dem, och är man rörelsehindrad eller
            inte har tillgång till bil är det svårt att delta i återvinningssystemen.
            Vänsterpartiet har i budgetförhandlingar med regeringen i höst
            fått igenom en ökad skatt på deponerat avfall och en skatt på
            förbränning av avfall. Detta kommer att leda till minskade mängder
            avfall och större tryck på producenterna att minska avfallsmängderna.
          </p>
          <p xml:id="i-GJFGC3mVAkuJi7U25idimY">
            Regionalt och lokalt kan man uppmuntra både affärer och konsumenter
            att välja varor och produkter som genererar små avfallsmängder
            eller varor som är lätta att återvinna. Kommunerna och näringslivet
            skall underlätta för invånarna att öka kretsloppsgraden för sitt
            avfall. Detta bör riksdagen som sin mening ge regeringen till
            känna.
          </p>
          <head xml:id="i-3L9HfWBkozuVr7JHttKAkQ" type="h1">
            5 Energieffektivisering och förnybara energislag
          </head>
          <p xml:id="i-URRF4akR5mUCzRfKRUJbkU">
            Av många skäl måste energikonsumtionen per capita minska i rika
            länder som Sverige, inte minst av globala rättviseskäl. Skulle
            alla konsumera lika mycket energi per person som vi gör i Sverige
            skulle vi behöva mångdubbelt större energitillgångar än vad som
            finns tillgängligt på jorden.
          </p>
          <p xml:id="i-7bfzpgLfQS2fbJmuH2ycnL">
            I Stockholmsregionen pågår många projekt och investeringar som
            syftar till att minska eller effektivisera energikonsumtionen.
            Fjärrvämeutbyggnad pågår och fastigheter byggs om för att minska
            energibehovet, kollektivtrafiken som är tio gånger energieffektivare
            än vägtrafik byggs ut.
          </p>
          <p xml:id="i-QbxAsihwbVRFFUV6FMkf7K">
            Det finns också exempel på mindre lyckade projekt där energibehovet
            ökar. Det handlar om planering för t.ex. externa köpcentrum som
            ökar behovet av vägtransporter och där människor som saknar bil
            får sämre service. Ett annat känt misslyckande är Hammarby Sjöstad
            där utgångspunkten var bostäder med låg miljöpåverkan och låg
            energikonsumtion. Men det blev tvärtom den moderna arkitekturen
            med stora glasytor gav i stället högre energi­konsumtion. Detta
            visar att mycket återstår att göra innan insikten om det kretsloppsbaserade
            samhället i balans med miljön har slagit igenom.
          </p>
          <p xml:id="i-19BvEfwZthk2qXJC1fX6Y">
            Många projekt som minskar energibehovet och därmed klimatpåverkan
            har stöd av de statliga bidrag som finns för klimatinvesteringar
            s.k. Klimp. Vänsterpartiet har i förhandlingarna om tidigare statsbudget
            fått igenom en ökning av dessa med ca 800 miljoner kronor för
            åren 20062008. Det finns alltså tillgång till medel för fortsatta
            investeringar i bl.a. energisektorn för att minska energibehovet
            och dämpa klimatpåverkan. Det är viktigt att alla kommuner söker
            dessa bidrag. Är intresset stort och många effektiva projekt planeras
            är chanserna goda att ytterligare statliga medel tillkommer.
          </p>
          <p xml:id="i-K7eeuVMatT8ApngSSsVfFU">
            Att minska energibehovet är viktigast, men det är också viktigt
            att övergå till miljöanpassade förnybara energislag, t.ex. biobränslen,
            värmepumpar, sol- och vindkraft. Vi ser nu i takt med stigande
            pris på olja och bensin början på en övergång till etanol i stället
            för bensin.
          </p>
          <p xml:id="i-5b961RpCMh1jcVoVZYhMge">
            Därför bör Länsstyrelsen i Stockholms län stödja och stimulera
            alla kommuner i länet att söka Klimpbidrag. Detta bör riksdagen
            som sin mening ge regeringen till känna.
          </p>
          <p xml:id="i-XQbLhzBRJwZJWEhSuMnQUN">
            Vidare bör stadsplanering och annan fysisk planering i Stockholmsregionen
            utgå från att minska belastningen på miljön och klimatet i enlighet
            med de nationella miljömålen. Detta bör riksdagen som sin mening
            ge regeringen till känna.
          </p>
          <head xml:id="i-6Aq6ts5jQkdHLN7eo9ZQ9P" type="h1">
            6 Miljöanpassa trafiken
          </head>
          <p xml:id="i-2suoEz9V5hLbAqNpuLubme">
            Den helt dominerande orsaken till miljöproblemen i Stockholmsregionen
            är vägtrafiken. Vägtrafik genererar luftföroreningar, buller,
            partikelutsläpp och klimatpåverkande gaser och kräver stora markområden.
            Vägtrafiken orsakar också stor oro och osäkerhet dagligen inte
            minst hos äldre och barn och ungdomar som inte har tillgång till
            bil utan tillhör gruppen s.k. oskyddade trafikanter.
          </p>
          <p xml:id="i-WMurnVeS1WZKxFfhEaz3eS">
            Trots många beslut, planer och förvaltningsstrategier om minskad
            biltrafik ökar den fortfarande år från år i regionen. Detta gör
            att köerna på vägarna ökar. Kraven på fler vägar ökar i samma
            takt och nya vägar genererar ökad biltrafik osv. Vi måste bryta
            denna tre nd så snart som möjligt. Av en rad mil jö- och naturresursskäl
            måste tendensen till ökad vägtrafik brytas. Vägombyggnader för
            att bygga bort flaskhalsar och säkerhetsrisker är acceptabelt,
            men det är stopp för nya vägar som höjer kapaciteten.
          </p>
          <p xml:id="i-6eYHiHmjqg1BsvmSPY3pfR">
            Det är också så att de statliga medlen till infrastrukturinvesteringar
            under många år har varit för låga i Stockholmsregionen i förhållande
            till befolkningsmängden och befolkningsökningen. Detta har resulterat
            i de trängselproblem och kapacitetsbrister vi i dag ser i kollektivtrafiken
            och på vissa vägar. Dessa trängselproblem är i ett nationellt
            perspektiv de allvarligaste i landet och kan dagligen beröra hundratusentals
            människor. Många bedömer kapacitetsproblemen i infrastrukturen
            som det största problemet för Stockholmsregionens utveckling.
          </p>
          <p xml:id="i-NAa1xvgr4hRNizBErqkR9q">
            Systemen har heller ingen reservkapacitet, vilket gör dem extremt
            känsliga för störningar. En liten olycka på fel plats kan orsaka
            kaos i både kollektiv- och vägtrafiken under en hel dag. Trängselskatt
            bidrar till att minska problemen men det behövs grundläggande
            investeringar i kollektivtrafiken för att nå ytterligare förbättringar.
            Det lyckade försöket med trängselavgifter som genomförts i Stockholm
            måste permanentas. Det är viktigt att intäkterna från ett framtida
            system med trängselavgifter i första hand går till kollektivtrafiken.
            Detta bör riksdagen som sin mening ge regeringen till känna.
          </p>
          <p xml:id="i-9nFMEgt5MummhvzyUe3b5H">
            Att låta intäkterna från ett framtida system med trängselavgifter
            gå till kollektivtrafiken skulle ge både positiva effekter i form
            av bättre miljö och en omfördelning från bilister med högre inkomster
            till kollektivtrafikanter med lägre inkomster. Om intäkterna i
            stället gick till utbyggnad av motorvägar i Stockholm skulle både
            miljö- och omfördelningseffekten av trängselavgifterna ätas upp.
          </p>
          <p xml:id="i-K5gxtvyctWDUX9tZHSHETL">
            Det finns vissa angelägna spårutbyggnader som omedelbart borde
            igångsättas förutom den beslutade tågtunneln. Inte minst kollektiva
            förbindelser på tvären i regionen brister.
          </p>
          <p xml:id="i-UMc8QD7eazJUwgkYZ5fJDx">
            Det handlar om fortsatt utbyggnad av tvärbanan, utbyggnad av
            tunnelbanan, ökad kapacitet på pendeltågen och fler och snabbare
            busslinjer. Det handlar om fler kollektivfiler och utbyggnad av
            pendelparkeringar. Det handlar också mycket om att bygga upp moderna
            sammanhängande cykelbanenät. (Vänsterpartiet tar upp detta i en
            särskild riksdagsmotion.) Cyklandet ökar i Stockholmsregionen,
            men med ganska små medel skulle cyklandet kunna öka många gånger
            om, vilket bl.a. skulle minska behovet av dyra infrastrukturinvesteringar.
            Därför bör trafikinvesteringarna i Stockholmsregionen motsvara
            regionens behov, vilket betyder att Vägverket och Banverket måste
            prioritera investeringar i Stockholmsregionen. Detta bör riksdagen
            som sin mening ge regeringen till känna.
          </p>
          <p xml:id="i-EgNHwCmXBthhgX7yyixrD3">
            Det är också viktigt att investeringar sker på ett sådant sätt
            att de bidrar till att utjämna livs- och boendevillkor utifrån
            ett rättviseperspektiv. Boendet i Stockholmsregionen är oerhört
            segregerat. Därför är det viktigt att även investeringar i infrastrukturen
            bidrar till att motverka segregeringen. Det kan ske genom att
            t.ex. stora vägar som går nära utsatta bostadsområden förläggs
            i tunnlar, t.ex. E 18 vid Tensta och Rinkeby eller Nynäsvägen
            i Enskede. Det är ett effektivt sätt att dels förbättra boendemiljöer,
            dels öka tillgången på mark. Man kan också motverka segregeringen
            genom att styra investeringar i kollektivtrafiken till fattigare
            områden. Därför bör investeringar i Stockholmsregionens infrastruktur
            motverka segregeringen. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-UoMHGMuYwjL1GmcEew9Qx5" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-TizYjdHhfS8fhE6LhUHp1b" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-QVT4eQ48mTKpRSNW1V4y9D" who="i-5pddtLwy622h33X3RtqGeL">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
