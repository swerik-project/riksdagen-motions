<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0756/mot_200001_MJ_0756-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ756 pnr: mp523
          </p>
          <p>
            Motion till riksdagen [XXL 2000/01:MJ756 Lä
          </p>
          <p>
            av Gudrun Lindvall m.fl. (mp) MOT. 2000/01
          </p>
          <p>
            Naturreservat på Järvafältet
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen låter genomföra en samordnad kommunal
            planering enligt MB 6 kap. 13 8 av Järvafältet/Igelbäckens dalgång
            i syfte att skapa ett naturreservat.
          </p>
          <p>
            Inledning
          </p>
          <p>
            Diskussionerna om ett eventuellt skydd av Järvafältet/Igelbäckens
            dalgång har gått höga under decennier. Att här finns såväl höga
            naturvärden, rekreationsvärden som ett tryck för att få bygga
            gör att olika viljor inte har kunnat förenas. Det faktum att fyra
            kommuner berörs — Järfälla, Stockholm, Sundbyberg och Solna —
            gör inte saken lättare.
          </p>
          <p>
            Gröna stråk och lungor viktiga
          </p>
          <p>
            Järvafältet/Igelbäcken är ett mycket utnyttjat grönområde i en
            annars hårt exploaterad miljö. Här tränger sig bebyggelsen på
            från alla håll och såväl befintliga som planerade vägar och järnvägar
            hotar de kulturella och biologiska värden och de rekreationsvärden
            som finns här. Det utnyttjas mycket för motion, promenader, idrott,
            undervisning, odling i kolonilotter, naturstudier m m. I Igelbäcken
            finns även hotade arter som grönling och nissöga. Området utgör
            dessutom en viktig länk till Nationalstadsparken.
          </p>
          <pb facs="riksdagen-motions-pdf/data/200001/mot_200001_MJ_0756/mot_200001_MJ_0756-0002.pdf"/>
          <p>
            2000/01:MJ756
          </p>
          <p>
            Hoten många
          </p>
          <p>
            Det finns många planer för området som skulle förändra områdets
            karaktär och möjlighet att bli ett naturreservat. Dit hör planer
            på att bygga om och utvidga E18 förbi Tensta/Rinkeby, planer på
            en fyrfilig motorled mellan Hjulsta och Häggvik, utbyggnad vid
            Kymlinge, planer på en ny Järvastad, planer på ombyggnad av E4
            mellan Kista och Ulriksdal samt en lång rad mindre projekt. Trycket
            är — milt uttryckt — hårt på området.
          </p>
          <p>
            Gör något
          </p>
          <p>
            Det har lagts fram förslag på reservat i omgångar, men alltid
            faller det på något. Tjugoen organisationer har nu gått ihop för
            att försöka få fram ett konkret resultat innan det är för sent.
            Man menar att ett reservat i området skulle bli ett lyft, såväl
            miljömässigt som socialt, för området. Man menar att det inte
            går att vänta längre. Det behövs ett statligt initiativ för att
            samordna den kommunala planeringen i området. Det finns lagstöd
            för en sådan samordning i miljöbalkens 6 kap. 13 8. Där står:
            13 8 Regeringen får i ett visst fall besluta att en eller flera
            kommuner skall redovisa till regeringen eller någon annan myndighet
            hur kommunen eller kommunerna i sin planering enligt plan- och
            bygglagen (1987:10) avser att genomföra åtgärdsprogram enligt
            5 kap. 5 $ eller på annat sätt skapa förutsättningar för att miljökvalitetsnormer
            enligt 5 kap. uppfylls, och tillgodose ett intresse som rör hushållningen
            med mark och vatten enligt 3 och 4 kap. Statliga myndigheter skall
            anmäla till regeringen om det uppkommer behov av sådan redovisning.
          </p>
          <p>
            Eftersom det är uppenbart att kommunerna i fråga inte kan enas
            och risken är uppenbar att de kulturella och biologiska värdena
            förloras, liksom områdets möjlighet att förbli det viktiga rekreationsområde
            och den gröna kil som så väl behövs, är det angeläget att regeringen
            tar sitt samordningsansvar enligt MB så att ett naturreservat
            kommer till stånd. Detta bör ges regeringen till känna.
          </p>
          <p>
            Stockholm den 2 oktober 2000
          </p>
          <p>
            Gudrun Lindvall (mp) Yvonne Ruwaida (mp) Lars Ångström (mp) Ewa
            Larsson (mp)
          </p>
        </div>
      </div>
    </body>
  </text>
</TEI>
