<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00729">
  <teiHeader>
    <fileDesc>
      <titleStmt>
        <title>om sjukvården för invandrare</title>
        <author>av herr Sellgren m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om sjukvården för invandrare</title>
          <idno type="rdwebb">G002729</idno>
          <rs type="number">729</rs>
          <ref type="dokument_url_text">http://data.riksdagen.se/dokument/G002729/text</ref>
          <ref type="dokument_url_html">http://data.riksdagen.se/dokument/G002729</ref>
          <ref type="dokumentstatus_url_xml">http://data.riksdagen.se/dokumentstatus/G002729</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-W4KsfSh6dCbjCcJdxiZwL</idno>
            <name>MARGARETA ANDRÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3wjw9TADmjipHcoHHRGDLJ" type="signed"/>
        <correspContext corresp="i-3wjw9TADmjipHcoHHRGDLJ">
          <note type="signatory" corresp="i-y57aqt6DptStUpkWh6h5L"/>
          <note type="signatory" corresp="i-W4KsfSh6dCbjCcJdxiZwL"/>
          <note type="signatory" corresp="i-CP1NFcCA4knd73wq3oaYZW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__729/mot_197677__729-001.pdf"/>
      <fw xml:id="i-Xe1m7Si2bEvJpBWSJPwvgx">
        Motion 1976/77: 729
      </fw>
      <div xml:id="i-Lh8yK3WSku2sDwgbHzxSZr" type="motHeader">
        <div xml:id="i-Y6UvFqdFhCgAg9iz1mqpwj" type="motTitle"/>
        <div xml:id="i-RpYcq1LUraMukXEQNUDrpT" type="motSubmissionInfo"/>
      </div>
      <div xml:id="i-ArqvwAzCEhmoYQ1NmQcQsT" type="motBody">
        <div xml:id="i-Dg9aW8ehW9aFXaFAu73DEd">
          <p xml:id="i-UjJuaNGdky1Uf4Phicwq1Z">
            av herr Sellgren m. fl. om sjukvården för invandrare
          </p>
          <p xml:id="i-6WervqVQR7rCccdrJwt1av">
            Invandrarna i Sverige utgjorde för ett år sedan omkring 400 000.
            De flesta kommer från nordiska länder, men antalet från exempelvis
            Grekland, Ju- goslavien och Italien är också betydligt. Under
            åren 1965-1974 invandrade brutto från Grekland 18 600 personer,
            från Italien 7 500 och från Jugoslavien 37 000. De senaste åren
            har vårt land dessutom fått ta emot något tusental assyrier. För
            många av dessa relativt nyinflyttade måste man utgå från att deras
            kunskaper i svenska språket — särskilt sådant det skrivs av myndigheter
            —- och ännu mera deras förmåga att läsa detta språk är betydligt
            lägre än hos infödda medborgare. Svenska samhället har vidtagit
            en rad åtgärder för att hjälpa invandrarna till en standard motsvarande
            andra medborgares. Sålunda har man gjort en del på sjukvårdsområdet
            för att hjälpa invandrarna med deras speciella språksvårigheter.
            1970 sände Svenska landstingsförbundet ut en cirkulärskrivelse
            till lands- tingens förvaltningsutskott, vari det rekommenderades
            att landstingen skulle bekosta tolkservice inom hälso- och sjukvården.
            I oktober 1975 sände socialstyrelsen en rundskrivelse till bl.
            a. landets läkare i vilken man betonade ”att personer som inte
            har svenska som mo- dersmål får problem då de söker vård. Samtal
            via tolk kan vara till god hjälp många gånger men är otillfredsställande,
            när patienten söker för psy- kiska eller psykosomatiska besvär.
            — —— För att förbättra invandrarnas möj- ligheter — särskilt inom
            den psykiatriska vården men också inom hälso- och sjukvården i
            övrigt — vill socialstyrelsen kartlägga tillgången på språk- kunnig
            sjukvårdspersonal i första hand läkare.” De åtgärder som vidtagits
            för att underlätta för invandrarna i sjukvårds- sammanhang framstår
            dock som otillräckliga när man beaktar alla problem av social
            och medicinsk karaktär, som många gånger möter en invandrare,
            då han drabbas av en viss tids ohälsa. Vi vill här nämna som exempel
            några sådana problem, som mött in- vandrare och som i viss mån
            kan sägas vara specifika för dem. Under den tid då Grekland var
            diktatur fanns det här åtskilliga politiska flyktingar från detta
            land. Många av dem var unga män, som måst lämna sitt land efter
            det att de deltagit i motståndet mot diktaturen. Dessa politiska
            flyktingar kunde ej återvända till sitt land; samtidigt var de
            medvetna om att deras anförvanter, som var kvar i Grekland, utsattes
            för trakasserier. Brev från Grekland till de politiska flyktingarna
            blev konfiskerade, och om
          </p>
          <pb facs="riksdagen-motions-pdf/data/197677/mot_197677__729/mot_197677__729-002.pdf"/>
          <fw xml:id="i-FNqQfkdJK7bUPKJJsSzCNa">
            Mot. 1976/77:729
          </fw>
          <p xml:id="i-QNYEAAgh6oeCoSF6Sd2fQS">
            en flykting sökte sända pengar till sina gamla föräldrar i hemlandet
            kom de inte fram. Dessa flyktingar led ofta av svåra nervösa besvär,
            sömnsvårigheter och magsmärtor. Många av dem rökte upp till 60
            cigaretter per dygn. Läkare kunde alltså konstatera, att dessa
            patienter hade svåra problem, både socialt och medicinskt. Med
            sina ofta bristande kunskaper om dessa patienters bakgrund och
            hela deras aktuella situation, hade sjukvården och de sociala
            myndigheterna därmed icke möjlighet att ge dem en lika meningsfull
            hjälp som hade kunnat komma svenska medborgare till del. I andra
            fall har invandrare kommit till vårt land i små grupper, unga
            familjer med små barn och någon äldre kvinnlig släkting som följt
            med för att hjälpa till i hushållet. Efter några år, då barnen
            går i skolan och inte behöver så mycket tillsyn, upplever stundom
            den unga familjen den äldre släktingen som en börda. Hon har inte
            lärt sig svenska och har ingen yrkesutbildning från hemlandet,
            där hon i många fall fått slita hårt i tungt praktiskt arbete.
            Det finns exempel på att dylika kvinnor blivit sittande i hyreslägenheter
            hela dagarna, helt isolerade då de på grund av språksvårigheter
            inte har någon att tala med. Då de försökt gå på omskolningskurser,
            har de svårt att klara av dessa. Bland invandrarna kan man möta
            en annan syn på kvinnans ställning i samhället än den som är den
            gängse i vårt land. I deras hemland är det ibland inte vanligt,
            eller kanske inte ens accepterat, att kvinnan har förvärvsarbete
            eller att hon ensam vistas utom hemmet annat än då hon utför ärenden
            som är förknippade med hushållet. I sina respektive hemländer
            har dessa kvinnor en nära kontakt med varandra, men i vårt land
            blir de lätt isolerade från omgivningen. De hindras ofta av sin
            familj att lära sig svenska språket, eftersom det inte går an
            att de ensamma deltager i kurser. Denna isolering leder ofta till
            psykosomatiska besvär som huvudvärk, mag- besvär och fetma. Även
            i dessa fall har en svensk läkare svårt att ge kausal terapi.
            Vid Huddinge sjukhus inrättades den 1 september 1976 en särskild
            psy- kiatrisk klinik för invandrare. Denna klinik visar sig fylla
            ett stort behov. Personalen består f. n. av åtta halvtidsanställda
            personer, som talar finska, grekiska och serbokratiska. Det har
            där bekräftats, att det är synnerligen viktigt att personalen
            förstår invandrarnas eget språk. Det är nämligen svårare att genom
            tolk få fram nyanser i språket och att rätt förstå patienternas
            sätt att reagera, om man inte känner till patientens hemland och
            dess kultur. Följden kan bli missförstånd, feltolkningar och feldiagnoser.
            Huddingepro- jektet har visat att det finns ett stort uppdämt
            behov på det här området. Vi erinrar om ett ärende som föranlett
            uttalande av JO, Bertil Wennergren, den 4 december 1975 (1086/75).
            Detta ärende har föranletts av en skrivelse från en praktiserande
            allmänläkare och avsåg en sjuk kvinnlig invandrare,
          </p>
          <pb facs="riksdagen-motions-pdf/data/197677/mot_197677__729/mot_197677__729-003.pdf"/>
          <fw xml:id="i-WRauipd3ucSqtubCp2GL7m">
            Mot. 1976/77:729 9
          </fw>
          <p xml:id="i-Xj9QKMg22ZQP53LVJCiX3k">
            som därför att hon inte förstod svenska inte fått klart för sig
            att hon led av en allvarlig sjukdom. Hon var sjukskriven till
            50 96 men arbetade 4 timmar för mycket per vecka, varför försäkringskassan
            drog in hennes sjuk- penning, för övrigt utan att underrätta henne
            om möjligheten att överklaga kassans beslut. Detta i sin tur medförde
            att hon åtog sig heltidsarbete, vilket ledde till att hon fick
            ett återfall i sin allvarliga hjärtsjukdom. JO uttalar i ärendet
            bl.a. att invandrare självfallet ofta har behov av att genom myndighet
            få upplysningar om gällande bestämmelser på visst område och att
            behovet av sådan information kan anses vara avsevärt större för
            personer som ej behärskar svenska språket än för andra personer
            som vistas här i landet. JO anser att det i sådana fall är av
            särskild vikt att myndighet genom användandet av tolk ser till
            att den som åtgärden riktar sig emot får klart för sig vad saken
            gäller. Det bör enligt JO vara ett självklart led i servicen hos
            exempelvis för- säkringskassorna och socialbyråerna, att man hjälper
            invandrarna till rätta, så att de inte gör rättsförluster på grund
            av bristande kunskaper om språket och systemet. En inom socialstyrelsen
            tillsatt arbetsgrupp för psykiatriska frågor berö- rande invandrare
            har efter en enkät hos landets läkare utarbetat en för- teckning
            över läkare som behärskar vissa främmande språk. Förteckningen
            har tillställts sjukhus och informationsbyråer för invandrare.
            Syftet är att man skall kunna nå dessa läkare när en invandrare
            önskar kommunicera med en läkare på sitt eget språk. Åtgärden
            underlättar i viss mån invandrarnas situation, men är inte på
            långt när tillfredsställande. Vi anser det nödvändigt att det
            i varje landsting om möjligt inrättas särskilda konsultläkartjänster
            för immigranter, försöksvis knutna till länsläkarinstitutionerna.
            Dessa tjänster skulle då besättas med läkare, som invandrat från
            respektive länder och som genomgått speciell utbildning rörande
            den svenska hälso- och sjukvårdssektorn samt social- vården. Det
            borde även ske en återkommande rapportering till statens in- vandrarverk
            om vilka problem som vid olika perioder uppstår för olika in-
            vandrargrupper. Viss kontakt skulle även kunna knytas mellan immigrant-
            läkarna och de socialmedicinska institutionerna vid våra universitet,
            där man kunde inleda forskning med syfte att på bästa sätt söka
            lösa invand- rarnas problem. Även annan sjukvårdspersonal, såsom
            psykologer, kuratorer, sjuk- och mentalskötare, borde vid t. ex.
            vissa psykiatriska mottagningar bestå av invandrade befattningshavare.
            De förslag vi här framlagt löser dock inte problemen på lång sikt.
            Vi anser det nödvändigt att dessa och sammanhängande problem kartlägges
            genom en särskild utredning och att denna utredning även får till
            uppgift att föreslå ändringar ägnade att lösa problemen.
          </p>
          <pb facs="riksdagen-motions-pdf/data/197677/mot_197677__729/mot_197677__729-004.pdf"/>
          <fw xml:id="i-6zCTFYaaCs8xiuPpoUpfv5">
            Mot. 1976/77:729
          </fw>
          <p xml:id="i-7rBZsznFfYW6prDqtnD7kc">
            Med hänvisning till vad ovan framförts föreslår vi att riksdagen
            beslutar 1. att hos regeringen hemställa om utredning rörande
            invand- rarnas speciella sjukvårdsbehov, 2. att uttala sig för
            inrättandet av immigrantläkartjänster m. fl. enligt vad som föreslagits
            i motionen.
          </p>
          <p xml:id="i-PKDZkxmhDeyc4mvHycvBBw" type="date">
            Stockholm den 25 januari 1977
          </p>
          <div xml:id="i-QYFCqrv8dHaRjGaYBCRXkW" type="signatureBlock">
            <list xml:id="i-T1ocujdPrSFiXGPnB8NLKU">
              <item xml:id="i-2nMtKodM9Q6zeea6uegDjs" who="i-y57aqt6DptStUpkWh6h5L" type="signature">
                ROLF SELLGREN (fp)
              </item>
              <item xml:id="i-5EdsdYgVYsyZ1K19DP98qf" who="i-W4KsfSh6dCbjCcJdxiZwL" type="signature">
                MARGARETA ANDRÉN (fp)
              </item>
              <item xml:id="i-P7PRFSvdns8K8XEAHTpBLA" who="i-CP1NFcCA4knd73wq3oaYZW" type="signature">
                BÖRJE STENSSON (fp)
              </item>
            </list>
          </div>
        </div>
      </div>
    </body>
  </text>
</TEI>
