<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969_höst_ak__1294/mot_1969_höst_ak__1294-001.pdf"/>
      <fw>
        Nr 1294—21299 Motion i Andra kammaren, nr 1294 år 1969 1
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1294
          </p>
          <p>
            Av herr Hedlund m. fl., i anledning av Kungl. Maj:ts proposition
            nr 155, med förslag till kungörelse om ändring i för- ordningen
            (1940:910) angående yrkesmässig automo- biltrafik m.m.
          </p>
          <p>
            (Lika lydande med motion nr 1120 i Första kammaren)
          </p>
          <p>
            I proposition 1969:155 föreslår Kungl. Maj:t att yrkestrafikförordningen
            ändras i huvudsakligt syfte att bereda kommun, landstingskommun
            eller kommunalt trafikföretag företrädesrätt till utövning av
            busslinjetrafik. Som motiv för förslaget anförs att samhället
            undergår en snabb struktur- förändring, som kräver stora och ingripande
            insatser från det allmännas sida för att tillförsäkra alla medborgare
            en god och såvitt möjligt likvärdig samhällelig service i olika
            hänseenden. En viktig del av samhällsservicen utgör trafikförsörjningen.
            I överensstämmelse med den allmänna trafikpoli- tiska målsättningen
            bör den kollektiva trafikens ordnande alltså ses som ett led i
            samhällsplaneringen. Denna principiella uppfattning om trafikför-
            sörjning och samhällsplanering ansluter vi oss till. Remissvaren
            i anledning av den departementspromemoria som legat till grund
            för förberedelsearbetet med propositionen visar också att det
            råder stor uppslutning kring behovet av trafikförsörjningsplanering.
            På många håll har sådan planering också utförts och på andra pågår
            den. Initiativtaga- re har varit kommuner, kommunblock, kommunalförbund,
            landsting, läns- styrelser, trafikföretag eller organisationer,
            och planeringen har avsett allt — ifrån begränsade bebyggelseområden
            till hela län. Detta arbete ger ut- tryck för det behov som föreligger
            när det gäller den kollektiva trafikför- sörjningen. Men samtidigt
            belyser det en allvarlig brist i fråga om plane- ringsverksamheten,
            framför allt beträffande ansvarsfördelningen. Vi anser att en
            transportförsörjningsplan är av avgörande betydelse för att man
            på ett riktigt sätt skall kunna realisera propositionens syfte,
            som anges vara att åstadkomma ett trafiksystem som tillgodoser
            trafikanternas berättigade intressen på det från samhällsekonomisk
            synpunkt mest för- delaktiga sättet. Tillämpningen av yrkestrafikförordningen,
            både i dess gällande och i dess föreslagna form, faller i främsta
            rummet på länsstyrel- serna. Det blir dessa som får att avgöra
            om en trafiklösning i en framställ- ning från kommunalt håll enligt
            de föreslagna bestämmelserna kommer att främja de lokala intressena
            utan att vara ofördelaktig i andra avseenden.
          </p>
          <p>
            1—0110019 Bihang till riksdagens protokoll 1969. 4 saml. Nr 1294—1299
          </p>
          <pb facs="riksdagen-motions-pdf/data/1969/mot_1969_höst_ak__1294/mot_1969_höst_ak__1294-002.pdf"/>
          <fw>
            2 Motion i Andra kammaren, nr 1294 år 1969
          </fw>
          <p>
            För att rätt kunna bedöma den frågan måste länsstyrelsen bl.
            a. ha tillgång till underlag om trafik och trafikbehov, som kan
            påverkas av den föreslagna lösningen. Med andra ord bör det finnas
            en transportförsörjningsplan bakom länsstyrelsens ställningstagande.
            En riktig uppläggning av planeringsverksamheten synes vara att
            läns- styrelserna själva i första hand ges uppdraget att planera
            för den regionala trafikförsörjningen inom länsområdet. Dessa
            planer bör ta hänsyn till före- kommande och förväntade trafikbehov
            och ses som ett led i den allmänna länsplaneringen. I arbetet
            med detta bör representanter för kommuner och landsting beredas
            tillfälle att deltaga liksom även trafikföretag och andra som
            särskilt berörs av frågan. Själva planeringsarbetet synes dock
            inte behöva bli tidsmässigt omfattande, eftersom länsstyrelserna
            i allmän- het har tillgång till det grundmaterial som krävs. Anvisningar
            till hjälp för arbetet bör utfärdas av Kungl. Maj:t för att ge
            enhetliga former åt de regio- nala trafikförsörjningsplanerna.
            I den mån planerna inte uppfylls genom den trafik som redan finns
            bör sedan länsstyrelserna aktivt kunna verka för att så sker.
            I första hand bör då befintliga trafikföretag beredas möjlighet
            att omstrukturera sin trafik på ett rationellt sätt. Om det med
            hänsyn till trafikunderlag eller annat därvid icke visar sig möjligt
            att vidmakthålla en erforderlig regional trafik- försörjning med
            full kostnadstäckning genom de intäkter trafiken kan ge, bör det
            ankomma på staten att tillskjuta mellanskillnaden.
          </p>
          <p>
            Till komplettering av dessa regionala trafikförsörjningsplaner
            bör det vidare upprättas lokala planer för trafikförsörjningen
            inom kommunerna. Här finns redan vissa anvisningar utfärdade genom
            den modellplanering som år 1968 gjordes för Vilhelmina kommun
            av en av kommunikationsde- partementet tillsatt arbetsgrupp (SOU
            1968:33). För uppgörandet av dessa lokala planer bör kommunerna
            bära ansvaret. Även i detta fall bör i första hand utrönas vilka
            förutsättningar man har att kunna tillgodose behoven genom redan
            befintliga trafikföretag. Om det då visar sig omöjligt eller el-
            Jest olämpligt att därigenom lösa frågan på ett sätt som främjar
            de lokala trafikförsörjningsintressena, bör kommunerna själva
            kunna få gripa in och ordna trafiken med stöd av de föreslagna
            författningsbestämmelserna. De kommunala och regionala transportförsörjningsplanerna
            skall ligga till grund för en riksplanering på trafikens område.
            Riksdagen uttalade i sitt beslut år 1963 angående trafikpolitiken
            att lan- dets olika delar skall ha en tillfredsställande trafikförsörjning.
            Därvid för- utsattes att staten skulle svara för de kostnader
            för glesbygdstrafik som inte täcktes genom avgifter. Denna princip
            bör enligt vår mening följas även i framtiden. I propositionen
            föreslås att en för hela landet gemensam värderings- nämnd skall
            pröva frågan om storleken av den ersättning som skall utgå till
          </p>
          <pb facs="riksdagen-motions-pdf/data/1969/mot_1969_höst_ak__1294/mot_1969_höst_ak__1294-003.pdf"/>
          <fw>
            Motion i Andra kammaren, nr 1294 år 1969 3
          </fw>
          <p>
            företagare vars trafiktillstånd återkallats. Nämndens beslut
            skall inte få överklagas. Detta är inte tillfredsställande. Med
            hänsyn till de rättsgaran- tier som måste lämnas åt enskild person,
            när han genom ingripande av myndighet tvingas helt eller delvis
            upphöra med en näringsverksamhet, måste enligt vår uppfattning
            besvär kunna anföras över värderingsnämn- dens beslut.
          </p>
          <p>
            Med stöd av vad som ovan anförts hemställes,
          </p>
          <p>
            att riksdagen måtte vid sin behandling av Kungl. Maj:ts proposition
            nr 155 besluta att I. i skrivelse till Kungl. Maj:t anhålla om
            bestämmelser in- nebärande dels att såväl regionala som kommunala
            transport- försörjningsplaner må upprättas på i motionen anförda
            grun- der, dels att förluster som uppkommer genom tillgodoseende
            av kravet på tillfredsställande transportförsörjning i gles- bygderna
            skall bäras av staten; samt II. beslut av den värderingsnämnd
            som skall avgöra ersätt- ningsfrågor skall kunna överklagas hos
            Kungl. Maj:t.
          </p>
          <p>
            Stockholm den 25 november 1969
          </p>
          <p>
            Gunnar Hedlund (cp) Lars Eliasson (cp) Johannes Antonsson (cp)
            i Sundborn
          </p>
          <p>
            Anders Dahlgren (cp) Thorbjörn Fälldin (cp) Nils G. Hansson (cp)
            i Skegrie
          </p>
          <p>
            2—0110019 Bihang till riksdagens protokoll 1969. 4 saml. Nr 1294—1299
          </p>
        </div>
      </div>
    </body>
  </text>
</TEI>
