<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SfU-00318">
  <teiHeader>
    <fileDesc>
      <titleStmt>
        <title>Flyktingstatus på grund av sexuell läggning och könstillhörighet</title>
        <author corresp="i-U5MhCo51MGLLY94GAGJZhY">av Johan Linander m.fl. (c, fp, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyktingstatus på grund av sexuell läggning och könstillhörighet</title>
          <idno type="rdwebb">GS02Sf318</idno>
          <rs type="number">Sf318</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GS02Sf318/text</ref>
          <ref type="dokument_url_html">http://data.riksdagen.se/dokument/GS02Sf318</ref>
          <ref type="dokumentstatus_url_xml">http://data.riksdagen.se/dokumentstatus/GS02Sf318</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XhKn9p4oQVJvYzm2h78jih</idno>
            <name>Sven-Erik Sjöstrand</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ccDEfMTzXcqYEjTxmBtdY" type="signed"/>
        <correspContext corresp="i-2ccDEfMTzXcqYEjTxmBtdY">
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-XhKn9p4oQVJvYzm2h78jih"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-EgQh4DiURMJZpCP3ThNUDN" type="referral">
          <date when="2004-10-14"/>
        </correspAction>
        <correspAction xml:id="i-ExVKeeSkE93PXWg1HgCJue" type="dismissal">
          <date when="2004-10-14"/>
        </correspAction>
        <correspAction xml:id="i-LwR8pBVatt2w7MSd7x1dN1" type="submission">
          <date when="2004-10-05"/>
        </correspAction>
        <correspAction xml:id="i-HK1wzaWyv5no1mxh3AMLeN" type="assigned"/>
        <correspContext corresp="i-HK1wzaWyv5no1mxh3AMLeN">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Sf_318/mot_200405_Sf_318-0001.pdf"/>
      <div xml:id="i-2tzxQpqWyaBZdTYBmwKcB8" type="motHeader">
        <div xml:id="i-9KtP4kN7kn9z9NpwdEVL5k" type="motTitle"/>
        <div xml:id="i-3vvADZh5CiqgSDWCy71kP1" type="motSubmissionInfo"/>
      </div>
      <div xml:id="i-68EraymZyJfNN6hutBrHcF" type="motBody">
        <div xml:id="i-51s1qkwz1hASB4sq9TUpff">
          <p xml:id="i-YF57VfA2mCfDZUgykWRxjp">
            2004/05 mnr: Sf318 pnr: -c469
          </p>
          <p xml:id="i-2XwewQDC4GSBY3jahe5K33">
            Motion till riksdagen 2004/05:Sf318
          </p>
          <p xml:id="i-92ez5AqhvZiz6EzcahGsBV">
            av Johan Linander m.fl. (c, fp, v, mp)
          </p>
          <p xml:id="i-ccuBM71E1oRxDUH29Fz6G">
            Flyktingstatus på grund av sexuell läggning och könstillhörighet
          </p>
          <p xml:id="i-XCfnnQ4bNJhkZe2Kj4XjZN">
            Förslag till riksdagsbeslut
          </p>
          <p xml:id="i-Tdzgz52wLoPjT8A6quZnK2">
            1. Riksdagen tillkännager för regeringen som sin mening vad i
            motionen anförs om att flyktingbegreppet i utlänningslagen vidgas
            till att också omfatta personer som riskerar förföljelse på grund
            av kön, sexuell läggning eller könsidentitet. 2. Riksdagen tillkännager
            för regeringen som sin mening vad i motionen anförs om en översyn
            av kostnadsansvaret för asylsökande i behov av behandling för
            transsexualism.
          </p>
          <p xml:id="i-XPNS3q6Jxt6kgQRvaKoF8c">
            Riksdagens HBT-grupp
          </p>
          <p xml:id="i-2qpHz1PQvG9YLuJKzceML2">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör homosexuella, bisexuella och transpersoner.
            Totalt deltar ett 60-tal personer i gruppen. Motionen är undertecknad
            av en riksdagsledamot ur varje partigrupp som deltagit i nätverkets
            arbete med motionen. HBT är en paraplybeteckning för homosexuella,
            bisexuella och transpersoner. Homosexuella och bisexuella är män
            och kvinnor i olika åldrar med olika etnisk bakgrund, religion
            och politisk uppfattning. De kommer från olika samhällsklasser,
            från städer och från landsbygd. Det enda som skiljer dem från
            heterosexuella är att de har förmågan att älska och känna sexuell
            attraktion till någon av samma kön. Med transpersoner brukar man
            avse transvestiter, transsexuella, intersexuella, dragkings/queens
            och andra personer som har en könsidentitet eller ett beteende
            som tidvis eller alltid skiljer sig från vad som utifrån stereotypa
            men utbredda föreställningar kan förväntas beroende på deras biologiska
            kön. Det kan också vara individer som av omgivningen uppfattas
            ha eller ge uttryck för en avvikande könsidentitet, till exempel
            genom att deras könsidentitetsuttryck tidvis eller alltid skiljer
            sig från normen för det
          </p>
          <pb facs="riksdagen-motions-pdf/data/200405/mot_200405_Sf_318/mot_200405_Sf_318-0002.pdf"/>
          <p xml:id="i-H9pLZoUJb29WThUyzz6J7i">
            2004/05:Sf318
          </p>
          <p xml:id="i-AiM9SEDG7AchNqrt3hADAc">
            kön som registrerats för dem vid födseln. Transpersonsbegreppet
            som politisk term förutsätter inte att individen själv identifierar
            sig som transperson.
          </p>
          <p xml:id="i-SRy8j7yMrVGEVhrHaMfYB4">
            Våra utgångspunkter
          </p>
          <p xml:id="i-RndcyFpN3hJjB27S5KXsnq">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värd som
            kärlek och sexualitet mellan människor av olika kön. Alla skall
            kunna leva ett värdigt liv, oavsett sexuell läggning eller könsidentitet.
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering. Riksdagen uttalade
            redan 1973 i utskottsbetänkandet LU1973:20 att ”en samlevnad mellan
            två parter av samma kön är en från samhällets synpunkt fullt acceptabel
            samlevnadsform”. I regeringens proposition 1986/87:124 heter det
            att ”den enda säkra skillnaden mellan homosexuella och heterosexuella
            är att homosexuella känslomässigt dras till personer av samma
            kön. I homosexuellas och heterosexuellas förhållanden finns motsvarande
            känslor av vänskap, omsorg, lojalitet, ömhet, kärlek osv.” Trots
            dessa ställningstaganden finns diskriminering även i lagstiftningen.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet. I denna motion, som är ett resultat av vårt
            samarbete, föreslås sådana förändringar som vi anser är viktiga
            att genomföra för att målsättningen om ett pluralistiskt och mångkulturellt
            samhälle skall kunna uppnås. Denna vision innebär ett samhälle
            fritt från diskriminering, våld och fördomar mot personer på grund
            av deras sexuella läggning eller könstillhörighet. I denna motion
            tar vi upp olika frågor som behandlas i socialförsäkringsutskottet.
          </p>
          <p xml:id="i-UgCHXxS3qC5RaRyfMu6ATv">
            Flyktingstatus på grund av sexuell läggning och könstillhörighet
          </p>
          <p xml:id="i-Ki8R6gcuxVh7on7q6aU7Uk">
            USA, Kanada och Australien är länder som godtagit förföljelse
            på grund av sexuell läggning eller kön som flyktingskäl. Detta
            är en tolkning av Genévekonventionen som UNHCR stöder och som
            Sverige också med kraft bör stödja och driva internationellt.
            Erfarenheten har visat att 3 kap. 3 8 utlänningslagen gång på
            gång feltolkas eller inte tillämpas till förfång för de
          </p>
          <pb facs="riksdagen-motions-pdf/data/200405/mot_200405_Sf_318/mot_200405_Sf_318-0003.pdf"/>
          <p xml:id="i-Ww3zqR92FJt9sw74rKz9R2">
            asylsökande. Endast några enstaka har beviljats uppehållstillstånd
            med stöd av detta lagutrymme, det vill säga att den som hyser
            välgrundad fruktan för förföljelse på grund av kön eller homosexualitet
            skall kunna ges asyl. Regeringens aviserade ståndpunkt om att
            låta ett utvidgat flyktingbegrepp inkludera kön och sexuell läggning
            är bra, men inte tillräcklig eftersom transpersoner lämnas utanför.
            Därför anser vi att flyktingbegreppet i utlänningslagen bör vidgas
            till att också omfatta förföljelse på grund av kön, sexuell läggning
            eller könsidentitet. Detta bör riksdagen tillkännage för regeringen
            som sin mening.
          </p>
          <p xml:id="i-Jh1z6L579AQQQjiofKXPGJ">
            Kostnadsansvaret för asylsökandes akutsjukvård m.m.
          </p>
          <p xml:id="i-9B8fBTkPTB62JZtdsnJR8w">
            Sedan 1996 finns en överenskommelse mellan staten och Landstingsförbundet
            om hälso- och sjukvård till asylsökande m.fl. Avtalet har förlängts
            i olika omgångar och ett nytt avtal från 2005 har nyligen godkänts.
            Det har visat sig att det i praktiken finns vissa oklarheter i
            det avtal som gäller för asylsökandes akutsjukvård samt annan
            vård som inte kan anstå. I avtalet finns uppräknat ett antal vårdsituationer
            som ersätts av staten genom Migrationsverket. Dock förefaller
            man i samband med detta avtal inte ha gjort några särskilda överväganden
            om vilken typ av åtgärder som ska räknas som vård som inte kan
            anstå när det gäller behandling för transsexualism. Transsexualism
            är ett psykiskt tillstånd som i ICD-10 beskrivs som ”en önskan
            om att leva och bli accepterad som en medlem av det motsatta könet,
            ofta åtföljt av en känsla av obehag eller otillräcklighet med
            det egna anatomiska könet och en önskan om hormonell eller kirurgisk
            behandling för att kroppsligen likna det prefererade könet så
            mycket som möjligt”. Diagnosen klassas juridiskt som en sjukdom
            och behandling ges inom den allmänna sjukförsäkringens ramar.
            Den enda verksamma behandlingen anses vara en medicinsk och kirurgisk
            könskorrigering. Transsexualism är en sjukdom som leder till ett
            mycket stort utanförskap och psykosocialt lidande för patienterna.
            Svensk forskning visar att 20 96 av de patienter som inte fått
            behandling försöker begå självmord. Migrationsverket har nyligen
            avslagit en begäran om ersättning från ett landsting som beviljat
            åtgärder för ett könsbyte. I det aktuella fallet — en kvinna som
            önskar byta kön till man — hade den asylsökande vistats i ett
            tredje land och där fått hormonbehandling i åtta år innan han
            sökte asyl i Sverige. Om en sådan behandling för transsexualism
            avbryts riskerar den enskilde patienten fysiska men liksom ett
            stort psykiskt lidande. Från humanitär synpunkt är det därför
            av stor betydelse att det klarläggs vilken typ av åtgärder som
            kan räknas som vård som inte kan anstå vad gäller asylsökande
            i behov av behandling för transsexualism. Patienter ska inte behöva
            riskera att behandling nekas eller avbryts enbart på grund av
            oklarheter om var kostnadsansvaret ligger. Regeringen bör därför
            på lämpligt
          </p>
          <p xml:id="i-E6r8srRNTTeAy1YiVreuPU">
            2004/05:Sf318
          </p>
          <pb facs="riksdagen-motions-pdf/data/200405/mot_200405_Sf_318/mot_200405_Sf_318-0004.pdf"/>
          <p xml:id="i-6JW6dAAvsjfxd57KExRe8b">
            2004/05:Sf318
          </p>
          <p xml:id="i-DaTq3bkM9sp5BtcnceQrGt">
            sätt agera för att denna fråga uppmärksammas vid kommande omförhandlingar
            av det nuvarande «avtalet mellan staten och Landstingsförbundet.
          </p>
          <p type="date" id="i-Ta1GSWZMXsZ4JRqjS6vK4U">
            Stockholm den 3 oktober 2004
          </p>
          <div xml:id="i-J1BofdQtLShPirFML2wuqQ" type="signatureBlock">
            <p who="i-U5MhCo51MGLLY94GAGJZhY" type="signature">
              Johan Linander (c)
            </p>
            <p who="i-U6F8gqiuV2DEZN1aMhyDnJ" type="signature">
              Christer Nylander (fp)
            </p>
            <p who="i-XhKn9p4oQVJvYzm2h78jih" type="signature">
              Sven-Erik Sjöstrand (v)
            </p>
            <p who="i-9x2nw6aosA3pyEJfJTc1eD" type="signature">
              Ulf Holm (mp)
            </p>
          </div>
        </div>
      </div>
    </body>
  </text>
</TEI>
