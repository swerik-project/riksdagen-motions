<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0301/mot_199899_MJ_0301-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            MJ301
          </p>
          <p>
            Motion till riksdagen
          </p>
          <p>
            1998/99:MJ301
          </p>
          <p>
            av Ola Sundell (m) Gräns för fjällnära skog
          </p>
          <p>
            Mot. 1998/99 MJ301-308
          </p>
          <p>
            I södra delen av fjällkedjan finns ett behov av översyn av gränsen
            för fjällnära skog. Den gräns som gäller för närvarande är schablonmässigt
            dragen utifrån Domänverkets gamla skogsodlingsgräns, som i sin
            tur var dragen mest av ekonomiska och drivningstekniska skäl på
            1950-talet. Gränsen går ofta efter rågångar och tar inte hänsyn
            till de naturgivna förutsättningarna på varje ståndort, som borde
            vara fallet. De avvägningar gränsdragningen försöker fånga in
            måste avgöras med så lokal anknytning som möjligt. Varje avverkningstrakt
            har sina speciella biologiska förutsättningar och den fjällnära
            gräns som gäller för närvarande är ett allt för grovt instrument
            för att på ett bra sätt avgöra aktivt skogsbruk eller ej i den
            här regionen. Avvägningar i varje enskilt fall avgörs bäst av
            lokal kännedom och erfarenhet. Den kunskapen och erfarenheten
            har den lokala skogsmyndigheten. Skogsstyrelsen borde göra en
            översyn av nuvarande gräns och vidta nödvändiga justeringar. Ett
            aktivt skogsbruk har stor betydelse för en levande landsbygd.
            En översyn och justering av fjällnära gräns torde få begränsad
            betydelse ur totalarealen fjällnära skog, men kan vara avgörande
            för de små enskilda skogsägarnas brukningsmöjligheter samt för
            lokal sysselsättning och råvaruförsörjning.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av översyn av gräns för fjällnära skog.
          </p>
          <p>
            Stockholm den 21 oktober 1998
          </p>
          <p>
            Ola Sundell (m)
          </p>
        </div>
      </div>
    </body>
  </text>
</TEI>
