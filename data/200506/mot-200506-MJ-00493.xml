<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_493/mot_200506_MJ_493-0001.pdf"/>
      <div type="motHeader" xml:id="i-Nr4GpTJEg6PFL2f3kra2k5">
        <div type="motTitle" xml:id="i-JEroAfH75DeyK4BqTXDAh5"/>
        <div type="motSubmissionInfo" xml:id="i-CtkaiaCa5kfvKcYi8WPpkN"/>
      </div>
      <div type="motBody" xml:id="i-Ma4Ts25Fn1tDpbPiE73dgy">
        <div xml:id="i-BRzpzrkELPYFY1tuXZhNky">
          <p xml:id="i-2RqtsZVvgUdkuPkXG1HxMa">
            2005/06 mnr: MJ493 pnr: s5020
          </p>
          <p xml:id="i-9xZtk2zVgK8mGjQ2PaX3ek">
            Motion till riksdagen 2005/06:MJ493
          </p>
          <p xml:id="i-HH7iM2tHqm3qxS2neBTh5G">
            av Ronny Olander m.fl. (s)
          </p>
          <p xml:id="i-KznfgrwjkRz2JJeGZEdf1d">
            Nordiskt samarbete kring växtförädling
          </p>
          <p xml:id="i-EkcuAY4Zkd8JXTwjRFvPX5">
            Förslag till riksdagsbeslut
          </p>
          <p xml:id="i-DmB2zfvQSXG76sF9CvUT6b">
            Riksdagen tillkännager för regeringen som sin mening vad som
            i motionen anförs om behovet av ökat nordiskt samarbete om framtida
            växtförädling av frukt och bär.
          </p>
          <p xml:id="i-UFMTpohpCsYhsScBRntXUt">
            Motivering
          </p>
          <p xml:id="i-3gWJAr7VRxCi1JUQfDnHjy">
            Frukt- och bärodling har en lång tradition i vårt land. Den är
            en viktig del av svensk yrkesmässig trädgårdsodling och i än högre
            grad av det som odlas i 2,5 miljoner privata trädgårdar. Den svenska
            odlingen stimulerar den ur folkhälsosynpunkt angelägna konsumtionen
            av frukt och bär. Både yrkesodling och fritidsodling är beroende
            av att ha tillgång till bra frukt- och bärsorter som är anpassade
            för respektive odling. Det innebär exempelvis i dagsläget sorter
            lämpade för ekologisk odling och sorter som är konkurrenskraftiga
            i förhållande till import av frukt och bär med förbättrade kvalitetsegenskaper.
            Särskilt för fritidsodlingen är det dessutom nödvändigt med sorter
            som klarar klimatet i landets olika delar ända upp till Norrbotten.
            Dagens sorter av äpplen, plommon, vinbär etc. är resultat av mer
            än hundrafemtio års förädlings- och urvalsarbete, både utomlands
            och i Sverige. Det svenska klimatet — med stora skillnader från
            söder till norr — medför att odlarna aldrig har kunnat och inte
            heller i framtiden kan förlita sig på utländska sydligare sorter,
            utan särskilda insatser har varit nödvändiga och krävs även i
            fortsättningen för tillgång på bra frukt- och bärsorter för vårt
            klimat. I och med tillkomsten av Sveriges lantbruksuniversitet
            (SLU) på 1960-talet samlades förädling och provodling av frukt
            och bär till SLU och dess filialer i Alnarp, Balsgård och Öjebyn.
            Ett stort antal nya värdefulla sorter har sedan dess lanserats
            av SLU, både av de vanliga frukt- och bärslagen och av nya
          </p>
          <pb facs="riksdagen-motions-pdf/data/200506/mot_200506_MJ_493/mot_200506_MJ_493-0002.pdf"/>
          <p xml:id="i-2KKMxM2Rkf7GHGUb67BgSG">
            2005/06:MJ493
          </p>
          <p xml:id="i-HEFkTtvrNiBEfR2HRpzrUE">
            förbättrade bär för svensk odling. Som exempel på de sistnämnda
            kan nämnas havtorn, nypon, blåbär och lingon. Nu behövs nya sorter
            som är bättre lämpade för ekologisk odling och på längre sikt
            även anpassade till högre energikostnader och ett varmare klimat
            i kombination med de speciella ljusförhållanden som på våra breddgrader
            följer av årstidsväxlingarna. Om vi inom Norden inte lyckas tillgodose
            det fortsatta behovet av växtförädling för vårt klimat riskerar
            vi att de stora insatser som idag görs för att bevara våra nordiska
            genetiska resurser inom frukt och bär aldrig kommer till avsedd
            användning för växtförädling. Att få fram nya sorter av frukt,
            bär och andra fleråriga växter tar lång tid, inte minst gäller
            det nya sorts fruktträd. Redan för drygt tio år sedan upphörde
            provodlingen inom SLU. Den tidigare framgångsrika växtförädlingen
            har i praktiken också upphört och ett definitivt beslut om nedläggning
            kan vara nära förestående. Det medför på sikt ett allvarligt problem
            för svensk frukt- och bärodling, som förlorar i konkurrensförmåga
            och attraktivitet. Liknande problem sägs föreligga även i våra
            nordiska grannländer, som har snarlika klimatförhållanden. Det
            rimliga i den nuvarande situationen är att utöka det nordiska
            samarbetet kring växtförädling av frukt och bär. Expertis med
            erfarenhet från nordliga klimatförhållanden finns fortfarande
            inom Norden och samarbetet skulle med fördel kunna ske genom att
            olika nordiska länder mellan sig fördelar vilka växtslag man arbetar
            med och i vilka klimatområden provodlingen sker. Möjligheterna
            till ett sådant samarbete bör prövas inom ramen för det löpande
            nordiska samarbetet. Regeringen bör ta initiativ till ett sådant
            samarbete.
          </p>
          <p xml:id="i-5aQVvjCTaLzRidozwT2ngs">
            Stockholm den 30 september 2005
          </p>
          <p xml:id="i-V9jN7LWSFKQAzQAYvJiJ3p">
            Ronny Olander (s) Göran Persson i Simrishamn (s) Anders Karlsson
            (s) Anita Johansson (s) Michael Hagberg (s)
          </p>
        </div>
      </div>
    </body>
  </text>
</TEI>
