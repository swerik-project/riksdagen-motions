<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-01183">
  <teiHeader>
    <fileDesc>
      <titleStmt>
        <title>Förutsättningarna för riksdagsarbetet</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1183 av Jonas Jacobsson Gjörtler (M)</title>
          <idno type="rdwebb">H5021183</idno>
          <rs type="number">1183</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5021183/text</ref>
          <ref type="dokument_url_html">http://data.riksdagen.se/dokument/H5021183</ref>
          <ref type="dokumentstatus_url_xml">http://data.riksdagen.se/dokumentstatus/H5021183</ref>
          <ref type="docx">http://data.riksdagen.se/fil/9CF61AE4-A359-49C1-89BE-E814B0914B6C</ref>
          <ref type="pdf">http://data.riksdagen.se/fil/41C17904-E20F-4A5E-956E-A117ED04BC13</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UaEPWKV6eYSGwgT2UYshiS" type="signed"/>
        <correspContext corresp="i-UaEPWKV6eYSGwgT2UYshiS">
          <note type="signatory" corresp="i-UfuzZaG1S7bnPkLrgux2Au"/>
        </correspContext>
        <correspAction xml:id="i-61xn8cWFaTZuhhcrb822gd" type="submitted">
          <date when="2017-10-02"/>
          <time when="15:15:07"/>
        </correspAction>
        <correspAction xml:id="i-DuD956oxzAb7Vq48mUb7n9" type="reviewed">
          <date when="2017-10-02"/>
          <time when="16:41:41"/>
        </correspAction>
        <correspAction xml:id="i-TFcNdrH733xq2vkJgYJ3sW" type="referred">
          <date when="2017-10-13"/>
        </correspAction>
        <correspAction xml:id="i-6pwKVyG4tn6R6b5wp52gnC" type="assigned">
          <date when="2018-04-18"/>
          <time when="17:19:56"/>
        </correspAction>
        <correspContext corresp="i-6pwKVyG4tn6R6b5wp52gnC">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-ER1emVTQuZAE6myNPDuM5W" type="behandlas_i"/>
        <correspContext corresp="i-ER1emVTQuZAE6myNPDuM5W">
          <ref type="uppgift">2017/18:KU35</ref>
          <ref type="ref_dok_id">H501KU35</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU35</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4nk8t8vZNBugECFEqKeHFQ" type="behandlas_i"/>
        <correspContext corresp="i-4nk8t8vZNBugECFEqKeHFQ">
          <ref type="uppgift">2017/18:KU27</ref>
          <ref type="ref_dok_id">H501KU27</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU27</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-F245Qh6LsAyLZUPcqeC64g" type="behandlas_i"/>
        <correspContext corresp="i-F245Qh6LsAyLZUPcqeC64g">
          <ref type="uppgift">2017/18:KU36</ref>
          <ref type="ref_dok_id">H501KU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU36</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-63GG2Rxbk9XVeVNoJZrvPN" type="motHeader">
        <div xml:id="i-EvfP9ikuw9FYKcTocLdUhG" type="motTitle">
          Motion till riksdagen 2017/18:1183 av Jonas Jacobsson Gjörtler
          (M) Förutsättningarna för riksdagsarbetet
        </div>
      </div>
      <div xml:id="i-TdAjQccgWLYSqXrTcy72gX" type="motBody">
        <div xml:id="i-UZeT888UhZBNuETWaER4gj" type="motProposal" subtype="förslag">
          <head xml:id="i-TGbps1yFTnPjvdcu91VdMX">
            Förslag till riksdagsbeslut
          </head>
          <list xml:id="i-DDjh32975ydxNexBCF42jt" style="ol">
            <item xml:id="i-SX1Uz2dR5Xmq8N7ve3TU4r">
              Riksdagen ställer sig bakom det som anförs i motionen om att
              minska antalet riksdagsledamöter och tillkännager detta för regeringen.
            </item>
            <item xml:id="i-K4BoPZWETJ1uyComvJysh7">
              Riksdagen ställer sig bakom det som anförs i motionen om att
              ersättningssystemen för riksdagsledamöter bör ändras och tillkännager
              detta för regeringen.
            </item>
            <item xml:id="i-GNQPhhSFVzPd2Q8QoWcLpr">
              Riksdagen ställer sig bakom det som anförs i motionen om ökat
              inslag av personval i de allmänna valen och tillkännager detta
              för regeringen.
            </item>
            <item xml:id="i-Xseo41H9NHaWi2Li6PHM3z">
              Riksdagen ställer sig bakom det som anförs i motionen om införande
              av en tidsbegränsning av riksdagsuppdraget och tillkännager detta
              för regeringen.
            </item>
          </list>
        </div>
        <div xml:id="i-WpaFVbFN76EWfHMQoPXCMC" type="motContent">
          <head xml:id="i-HBzESfXoYfXtgUcQm9PERk" type="h1">
            Motivering
          </head>
          <p xml:id="i-Lmh6Np8W9inqNWpBCB7b8A">
            Sveriges riksdag är den högsta beslutande församlingen i vårt
            land och vart fjärde år väljer svenska folket de 349 ledamöter
            som ska sitta i riksdagen och vara folkets främsta politiska representanter.
            Riksdagsuppdraget är viktigt och därför är det också viktigt att
            formerna för uppdraget är ändamålsenliga. En viktig parameter
            i sammanhanget är legitimiteten, det vill säga att formerna för
            uppdraget inte gör att legitimiteten i onödan naggas i kanten
            eller helt går förlorad.
          </p>
          <head xml:id="i-FvZR5ArUiih2abhFsntfWT" type="h2">
            Antal riksdagsledamöter
          </head>
          <p xml:id="i-AupDBcsaBLKmjXwGrCDYkR">
            Från och med 1976/77 års riksmöte har Sverige 349 riksdagsledamöter.
            I jämförelse med många andra länder har Sverige tämligen många
            parlamentariker i förhållande till befolkningen. Våra 349 riksdagsledamöter
            representerar ungefär 10 miljoner svenskar. Det betyder att det
            går i genomsnitt 28 700 invånare per mandat. Sverige har något
            färre invånare per mandat än Norge och Danmark, men ungefär lika
            många som Finland. Genomsnittet för EU-länderna är drygt 51 900
            invånare per mandat. Ett större antal ledamöter innebär att uppgifter
            och ansvar sprids ut på fler personer, vilket riskerar att göra
            uppdraget mer otydligt. Kostnaden blir också högre.
          </p>
          <p xml:id="i-3JZ1KheX49TvUDFqBNZgRz">
            Genom att antalet riksdagsledamöter reduceras blir arbetet för
            ledamöterna mer koncentrerat och det skulle innebära att det blir
            lättare för medborgarna att få tydlig överblick över vilka ledamöter
            som finns och hur de arbetar. Färre ledamöter innebär också bättre
            möjligheter till ansvarsutkrävande.
          </p>
          <p xml:id="i-Eh81qDvagzN6XJS7K7vf9j">
            Med en minskning av antalet ledamöter är det självfallet viktigt
            att säkerställa att hela landet representeras på ett bra sätt,
            men det går att åstadkomma även med färre ledamöter.
          </p>
          <p xml:id="i-PeyD1ZGqpf2TAKuKum4oiY">
            Om Sverige skulle ha samma antal ledamöter i relation till invånarantal
            som genomsnittet i EU skulle vi ha 193 ledamöter, det vill säga
            en minskning med 156. Eftersom vi är ett relativt stort men glesbefolkat
            land kan det dock finnas skäl att behålla en något högre representation
            än genomsnittet. Mitt förslag är därför att antalet ledamöter
            minskas med 100, till 249.
          </p>
          <head xml:id="i-H7cfZBXUXtEQ9rW8UnTxWH" type="h2">
            Arvoden
          </head>
          <p xml:id="i-GK95LT8UpRKhz5aLn7VnuN">
            En ständigt återkommande diskussion gäller riksdagsledamöternas
            arvoden, där många människor har kritiska synpunkter. Det är sannolikt
            få som väljer att försöka bli riksdagsledamöter enbart av ekonomiska
            skäl, men ersättningen kan ändå spela roll för vilka incitament
            som finns för olika människor att söka sig till uppdraget. Det
            finns en inbyggd motsättning i hur ersättningen idag är utformad.
          </p>
          <p xml:id="i-WChB65RG258qSmAQnYR6dG">
            Många riksdagsledamöter har betydligt bättre betalt än vad de
            hade i sitt tidigare värv och på så sätt är uppdraget ”lönsamt”
            för dem. Bland allmänheten uppfattar många människor också arvodena
            som höga och många skulle gärna se att arvodena sänks.
          </p>
          <p xml:id="i-MSYmEfbSEFRQB1tBfQUxWQ">
            Samtidigt finns det en poäng att arvodena är tillräckligt höga
            för att också människor som har högre inkomster kan väljas till
            ledamöter utan att det blir en allt för stor ekonomisk förlust.
          </p>
          <p xml:id="i-WRrJ7Qg7KseZJRDpU4EiqR">
            Ett sätt att lösa detta problem är att knyta den ekonomiska ersättningen
            till vad respektive ledamot tjänat innan vederbörande blev invald
            i riksdagen. Det skulle betyda att ersättningen blir olika för
            olika personer. En vanlig invändning mot ett sådant förslag är
            att det då inte längre blir ”lika lön för lika arbete”, men den
            invändningen har i sig tydliga brister.
          </p>
          <p xml:id="i-HGsCfGUdd746n76GQpqddD">
            Riksdagsuppdraget är nämligen inget arbete i vanlig mening, det
            är ett förtroendeuppdrag och förtroendet uppbär man bland annat
            genom de erfarenheter man har samlat på sig innan man blev vald.
            Därför är det också rimligt att ersättningen kopplas till vad
            man har gjort tidigare.
          </p>
          <p xml:id="i-HSEarNDh5nvLK8HojFGguK">
            Mitt förslag är att ersättningssystemet förändras i grunden.
            Arvodet bör omvandlas till ett symboliskt, relativt lågt, grundarvode
            som exempelvis kan motsvara en viss procentandel av ett basbelopp
            per månad.
          </p>
          <p xml:id="i-GodrYcYmnxWe5ruxsLg8eH">
            Därutöver bör ledamöterna få ersättning för förlorad arbetsförtjänst.
            På så sätt skulle ledamöternas ersättning styras av den lön man
            hade innan man blev invald i riksdagen. Det motsvarar också det
            sätt som fritidspolitiker normalt får ersättning – genom ett inläsnings-
            och sammanträdesarvode samt ersättning för förlorad arbetsförtjänst
            när man är tvungen att vara ledig från sitt arbete för att fullfölja
            uppdraget.
          </p>
          <p xml:id="i-TqFDprRWVSkQoZVxYxY2a3">
            Systemet innebär i praktiken en slags marknadsprissättning av
            ledamöternas ersättning, vilket dessutom blir ett effektivt argument
            mot att ersättningen skulle vara för generös. Årlig uppräkning
            kan ske, exempelvis utifrån ett genomsnitt på arbetsmarknaden.
          </p>
          <head xml:id="i-4eXFnr1NobuLHq53wmwZMr" type="h2">
            Ökat personvalsinslag
          </head>
          <p xml:id="i-XTobeFGNt63PBCweUrntdG">
            Det svenska valsystemet är i allt väsentligt uppbyggt kring partierna.
            Det finns många fördelar med detta, men också vissa nackdelar.
            En nackdel är att kopplingen och ansvarsutkrävandet mellan väljare
            och vald blir svagare. Eftersom de svenska parlamentarikerna får
            sin plats på valsedeln av det egna partiet – processerna för hur
            det i sin tur går till kan se lite olika ut – blir kopplingen
            till väljarna ofta i princip bara indirekt.
          </p>
          <p xml:id="i-Xo4WdFKAwdMW48mtsX56Sh">
            Sedan 1998 är det möjligt (men inte nödvändigt) för väljarna
            att sätta ett kryss framför den kandidat på valsedeln som man
            helst vill se vald. Det finns dock en spärr på 5 procent, vilket
            i praktiken gör att relativt få blir personvalda. Om ingen når
            över 5 procent gäller den ordning som partiet har fastställt på
            valsedeln.
          </p>
          <p xml:id="i-JqNiPcfJgJ2qH7TxtDMwNh">
            Ett enkelt sätt att öka personvalsinslaget skulle vara att sänka
            eller helt ta bort personvalsspärren och i stället låta alla kryss
            räknas. På så sätt skulle väljarna få möjlighet att rangordna
            samtliga kandidater som står på valsedeln.
          </p>
          <head xml:id="i-DgnwoVFsUguhineoPs1orn" type="h2">
            Tidsbegränsning av ledamotsuppdraget
          </head>
          <p xml:id="i-QmraHRUxfpERcAJ3KcRtM6">
            Det finns idag ingen tidsgräns för hur länge en person kan sitta
            i riksdagen. Det är problematiskt, eftersom det rimligen blir
            svårare att hålla kontakt med ett normalt yrkesliv utanför riksdagen,
            vilket i sin tur riskerar att fjärma den förtroendevalda från
            medborgarna i övrigt.
          </p>
          <p xml:id="i-MBK7QpgTAuhnWWcCQePQKK">
            En tidsbegränsning av uppdraget skulle innebära flera fördelar.
            Med en begränsning skapas en naturlig cirkulation och ett kontinuerligt
            inflöde av nya krafter, vilket är positivt. Med tidsbegränsningen
            blir politiken mindre av en separat och isolerad karriärväg eftersom
            utbytet mellan politiken och det vanliga arbetslivet då naturligt
            ökar. Sannolikt kan det innebära friare och mer självständiga
            ledamöter.
          </p>
          <p xml:id="i-G9N9vvnoKVphs6EKvRWvHr">
            En relevant invändning mot en tidsbegränsning är att det finns
            risk att värdefull erfarenhet samtidigt försvinner. Det stämmer
            att erfarenhet är viktigt, men erfarenhet med relevans för riksdagsuppdraget
            handlar inte enbart om det arbete som utförs i riksdagen utan
            kan också skaffas på annat sätt. Det är bra att erfarenhet från
            politiken varvas med erfarenhet från annat håll. Det vore generellt
            sett bra om fler människor vågade gå ”in i och ut ur politiken”.
          </p>
          <p xml:id="i-Bz7Lq65uZATpW6c4PPXSfV">
            En begränsning av riksdagsuppdraget till exempelvis två eller
            tre mandatperioder i sträck vore därför rimlig. Efter en tid utanför
            riksdagen, exempelvis en eller två mandatperioder, bör det åter
            vara möjligt att kandidera till riksdagen, med sina nya erfarenheter
            i bagaget.
          </p>
        </div>
        <div xml:id="i-9sqWxqqQiiJQRyqAuwT8st" type="signatureBlock">
          <list xml:id="i-DTbREeZkqCvMARsSWg9KFM">
            <item xml:id="i-4BSZY9krqvipWgs4zgqaxk" type="signature">
              Jonas Jacobsson Gjörtler (M)
            </item>
          </list>
        </div>
      </div>
    </body>
  </text>
</TEI>
