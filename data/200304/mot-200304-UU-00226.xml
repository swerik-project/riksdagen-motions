<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00226">
  <teiHeader>
    <fileDesc>
      <titleStmt>
        <title>Konflikten om Kashmir</title>
        <author corresp="i-97ancH8vcZWM84VcKVCDX7 i-85m2VX7KSiTFeJSnapgkxu">av Margareta Andersson och Lena Ek (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konflikten om Kashmir</title>
          <idno type="rdwebb">GR02U226</idno>
          <rs type="number">U226</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U226/text</ref>
          <ref type="dokument_url_html">http://data.riksdagen.se/dokument/GR02U226</ref>
          <ref type="dokumentstatus_url_xml">http://data.riksdagen.se/dokumentstatus/GR02U226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <name>Lena Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UNQFXj8vaYnSCb1SHTJrLd" type="signed"/>
        <correspContext corresp="i-UNQFXj8vaYnSCb1SHTJrLd">
          <note type="signatory" corresp="i-97ancH8vcZWM84VcKVCDX7"/>
          <note type="signatory" corresp="i-85m2VX7KSiTFeJSnapgkxu"/>
        </correspContext>
        <correspAction xml:id="i-69qABiR6W8FeNiAB1vqWfh" type="referral">
          <date when="2003-10-15"/>
        </correspAction>
        <correspAction xml:id="i-XCqTv7CCCs5Tr7L5drUMgf" type="dismissal">
          <date when="2003-10-15"/>
        </correspAction>
        <correspAction xml:id="i-4xUK3ci58zbYwTNVJ7uAsu" type="submission">
          <date when="2003-10-07"/>
        </correspAction>
        <correspAction xml:id="i-FF1QHpZGWennBmF4hZ9r1q" type="assigned"/>
        <correspContext corresp="i-FF1QHpZGWennBmF4hZ9r1q">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0226/mot_200304_U_0226-0001.pdf"/>
      <div xml:id="i-68Lt7SJbskZsU7Hz4wFTyw" type="motHeader">
        <div xml:id="i-R2NoRUmq2Y7GQBW7R7vGCK" type="motTitle"/>
        <div xml:id="i-GYBTHm4kjFyVVPtzjiU1NL" type="motSubmissionInfo"/>
      </div>
      <div xml:id="i-AcfD5CemEwgi3u2ZQwgZN8" type="motBody">
        <div xml:id="i-KmW9bE3xfWXBuDoFtBW92D">
          <p xml:id="i-C7Qqe5ksFYHB8iCB7BPeDj">
            2003/04 mnr: U226 pnr: c364
          </p>
          <p xml:id="i-7gT6QZuCfkubkqGUhvyGNk">
            Motion till riksdagen 2003/04:U226
          </p>
          <p xml:id="i-R9yCmNRWvpDUqEYEGTrGqT">
            av Margareta Andersson och Lena Ek (c)
          </p>
          <p xml:id="i-W1nEDvzAwdtLAbEmbSxji7">
            Konflikten om Kashmir
          </p>
          <p xml:id="i-SbaHh7GDW23hn1STPMse5a">
            Förslag till riksdagsbeslut
          </p>
          <p xml:id="i-5j4gLXvufn7bFVjv4MMnPC">
            Riksdagen tillkännager för regeringen som sin mening vad i motionen
            anförs om förnyade åtgärder för att lösa konflikten mellan Indien
            och Pakistan om Kashmirområdet.
          </p>
          <p xml:id="i-4Yda3c9td6vWJgQoDJ8pAk">
            Motivering
          </p>
          <p xml:id="i-3RvVhVznmgMv4xsA4r1Vz7">
            Världssamfundet har svårt att hantera mer än en konflikt i taget.
            Just nu är det Irakkriget och konflikten mellan Israel och Palestina
            som finns i fokus. Andra minst lika tragiska och blodiga konflikter
            uppmärksammas inte alls eller bara om det hettar till lite extra
            i området. Ett sådant område är Kashmir som är uppdelat mellan
            Indien och Pakistan sedan 1947 då länderna bildades efter frigörelsen
            från Storbritannien. Det har inte i tidigare skeden av historien
            funnits några internationellt erkända gränser i området. Kashmir
            ligger i kanten av Himalaya och området är mycket eländigt och
            svårt att ta sig till via landvägen. Stora karavanvägar har gått
            igenom området men den bofasta befolkningen har varit ganska liten.
            Indien, Kina och Ryssland har haft intressen i området och det
            finns gamla överenskommelser från slutet av 1800-talet och början
            av 1900-talet men de har aldrig blivit ratificerade. FN:s säkerhetsråd
            har beslutat att det ska genomföras en folkomröstning för att
            utröna vilket land befolkningen vill tillhöra, eventuellt om man
            vill bli en fristående nation. Indien har på olika sätt motsatt
            sig detta och Pakistan hävdar att eftersom majoriteten av befolkningen
            är muslimer så ska området naturligt tillhöra Pakistan. Det finns
            inga starka demokratiska organisationer i området och det råder
            oftast undantagstillstånd på grund av strider. Detta gör det svårt
            att få en säker uppfattning om vad människor egentligen vill.
            Fred är den främsta viljan men hur man sedan skall styra landet
            finns olika uppfattningar om. En folkomröstning, på båda sidor
            om Line of Control som gränsen som inte är
          </p>
          <pb facs="riksdagen-motions-pdf/data/200304/mot_200304_U_0226/mot_200304_U_0226-0002.pdf"/>
          <p xml:id="i-CzczGsYBtgCmiX2DHr5Yot">
            2003/04:U226
          </p>
          <p xml:id="i-7eTWjy96pFrJRNvHaDc8gZ">
            någon gräns kallas, är troligen den lösning som skulle vara mest
            riktig ur demokratisk synvinkel för kashmirierna. Mänskliga rättigheter
            kan som det ser ut idag inte upprätthållas i området. Det förekommer
            både strider mellan militära förband och gerillaattacker i landet.
            Det innebär ett stort lidande för befolkningen. Man kan inte gå
            säker på gator och torg eller färdas på vägarna. Även i människors
            hem kan polisen gå in och göra razzior om man misstänker att någon
            tillhör en gerillagrupp. Barnens situation är också mycket utsatt.
            I slutet av 1990-talet var en liten förbättring på gång och man
            började skönja tendenser till en vilja att förhandla mellan Indien
            och Pakistan om en lösning på konflikten. Samma tendenser har
            funnits även under början på 2000-talet men sedan har konflikten
            på nytt tagit fart genom en gerillaattack eller på grund av motsättningar
            mellan regeringarna. Man har då och då börjat få igång skolor
            och högre utbildning i området, annars har undervisningen i stort
            sett legat nere. Situationen nu är åter igen värre och risken
            är att ytterligare en generation får en bristfällig utbildning
            och istället dras in i konflikten. Området är rikt på naturtillgångar
            och det innebär att både Indien och Pakistan har anledning att
            bevaka sina intressen av området. Det stora svenskdrivna vattenkraftsprojektet
            i Uri som avslutades 1997 förser Kashmir och andra delar av Indien
            med elström. Man är naturligtvis rädd att förlora denna tillgång
            liksom möjligheten att bygga ut Jammufloden ännu mer för att utvinna
            mer kraft. Ur miljösynvinkel är det här dessutom ett ganska bra
            projekt eftersom man inte behöver anlägga dammar eller göra andra
            stora ingrepp i miljön. En utbyggnad även på den pakistanska sidan
            är möjlig med samma miljömässiga fördelar. Världssamfundet har
            ett stort ansvar för att konflikten blir löst på ett tillfredsställande
            sätt. Med beaktande av att både Indien och Pakistan har tillgång
            till kärnvapen är det angeläget att konflikten löses utan att
            det uppstår krig mellan de här två grannstaterna. Folket i Kashmir
            har också rätt att leva i fred och att kunna handla och träffa
            dem som bor på andra sidan om den konstlade gräns som finns tvärs
            igenom deras land. Line of Control delar Kashmir ungefär som 38:e
            breddgraden delar Nord- och Sydkorea eller som Tyskland var uppdelat
            innan muren föll. Det finns även i detta land familjer som inte
            träffats på femtio år. Om man ska resa från det ena landet till
            det andra måste man fara över New Delhi och Islamabad och det
            är dyrt och svårt att få tillstånd. Vanliga människor kan inte
            göra det. FN har inte tagit det fulla ansvaret för folket i Kashmir
            och det är angeläget av flera olika skäl att en permanent lösning
            kommer till stånd. Den svenska regeringen bör göra ytterligare
            påtryckningar i FN för att situationen i Kashmir ska uppmärksammas
            och konflikten lösas. Detta bör ges regeringen till känna
          </p>
          <p xml:id="i-Wtr77q7eUmU3qz8duLb3oy" type="date">
            Stockholm den 30 september 2003
          </p>
          <p xml:id="i-AzE1Tg2Kx2TXAnimapNXnU">
            Margareta Andersson (c) Lena Ek (c)
          </p>
        </div>
      </div>
    </body>
  </text>
</TEI>
