<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-04106">
  <teiHeader>
    <fileDesc>
      <titleStmt>
        <title>med anledning av prop. 2017/18:179 En sammanhållen politik för Sveriges landsbygder - för ett Sverige som håller ihop</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4106 av Lars Hjälmered m.fl. (M, C, L, KD)</title>
          <idno type="rdwebb">H5024106</idno>
          <rs type="number">4106</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5024106/text</ref>
          <ref type="dokument_url_html">http://data.riksdagen.se/dokument/H5024106</ref>
          <ref type="dokumentstatus_url_xml">http://data.riksdagen.se/dokumentstatus/H5024106</ref>
          <ref type="docx">http://data.riksdagen.se/fil/F9F1F952-2E1E-487D-AD7D-84E0F6DA0448</ref>
          <ref type="pdf">http://data.riksdagen.se/fil/EE3D576F-BD98-4EB4-A627-A665B6BB6411</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8zV1aJVBAg5ecNpyo4KLT8" type="basedOn"/>
        <correspContext corresp="i-8zV1aJVBAg5ecNpyo4KLT8">
          <ref>Proposition 2017/18:179</ref>
        </correspContext>
        <correspAction xml:id="i-HLy96w1BX5uV5XQ4p4iJc2" type="signed"/>
        <correspContext corresp="i-HLy96w1BX5uV5XQ4p4iJc2">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-7GFif5DyTUbb8eBXsbicsF"/>
        </correspContext>
        <correspAction xml:id="i-NFNn6Quxv6BxWTug21hPVV" type="submitted">
          <date when="2018-04-11"/>
          <time when="16:28:30"/>
        </correspAction>
        <correspAction xml:id="i-FwpwoM8Dd8bzpQQoMENX8w" type="dismissed">
          <date when="2018-04-12"/>
        </correspAction>
        <correspAction xml:id="i-LA293iqBhS13ErpSJ5DaAR" type="reviewed">
          <date when="2018-04-12"/>
          <time when="16:21:54"/>
        </correspAction>
        <correspAction xml:id="i-HwSGFVaQnCxn1TdguKjcsd" type="referred">
          <date when="2018-04-13"/>
        </correspAction>
        <correspAction xml:id="i-Fy68tjSFfVG39YdWbFjHE4" type="assigned">
          <date when="2018-10-11"/>
          <time when="10:52:47"/>
        </correspAction>
        <correspContext corresp="i-Fy68tjSFfVG39YdWbFjHE4">
          <ref type="assignedTo">Näringsutskottet</ref>
        </correspContext>
        <correspAction xml:id="i-Sctdq3hRobxNeFSpjm15pn" type="behandlas_i"/>
        <correspContext corresp="i-Sctdq3hRobxNeFSpjm15pn">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XZCNSXqK8iFLZ4KtzRmtmy" type="motHeader">
        <div xml:id="i-WvYhYgt1LPES8Tw8g3ia6H" type="motTitle">
          Motion till riksdagen 2017/18:4106 av Lars Hjälmered m.fl. (M,
          C, L, KD) med anledning av prop. 2017/18:179 En sammanhållen politik
          för Sveriges landsbygder – för ett Sverige som håller ihop
        </div>
      </div>
      <div xml:id="i-3fa2Cg9x1HMWHo2BwXvxNo" type="motBody">
        <div xml:id="i-MuJN2u4giFZobd7B7vrVNE" type="motProposal" subtype="förslag">
          <head xml:id="i-3S4osGJWKecTqq5JKScEJm">
            Förslag till riksdagsbeslut
          </head>
          <list xml:id="i-U9nwkF8FYVjgEKjAjXBUm" style="ol">
            <item xml:id="i-FtpoXAHiRd3NrPnnjXQs4Z">
              Riksdagen ställer sig bakom det som anförs i motionen om att
              värna och utveckla valfrihet och mångfald av aktörer inom välfärdssektorn
              för att stärka den offentliga servicen på landsbygden och tillkännager
              detta för regeringen.
            </item>
            <item xml:id="i-HF2XjwJKfFsgvy1KRHBiQf">
              Riksdagen ställer sig bakom det som anförs i motionen om att
              underlätta fjärrundervisning och tillkännager detta för regeringen.
            </item>
            <item xml:id="i-VPWnsz1fxv8qMvYXoR2dkc">
              Riksdagen ställer sig bakom det som anförs i motionen om att
              ge Statens kulturråd i uppgift att stärka de nationella institutionernas
              arbete över hela Sverige och tillkännager detta för regeringen.
            </item>
            <item xml:id="i-2uj5d2KJM1W2PWSQ7Y3vzT">
              Riksdagen ställer sig bakom det som anförs i motionen om att
              förändra Lantmäteriet och tillkännager detta för regeringen.
            </item>
            <item xml:id="i-LShbEtqFuUDUnmneKaAE2w">
              Riksdagen ställer sig bakom det som anförs i motionen om att
              ställa krav på att alla myndigheter sätter en tydlig tidsgräns
              för handläggningstider, och detta tillkännager riksdagen för regeringen.
            </item>
            <item xml:id="i-VrxrBpuWTWhwNk23ey3Eq8">
              Riksdagen ställer sig bakom det som anförs i motionen om reformering
              av strandskyddet och tillkännager detta för regeringen.
            </item>
            <item xml:id="i-UbyWhRxe9UpLskjF5oRHuz">
              Riksdagen ställer sig bakom det som anförs i motionen om att
              ändra tillämpningen av riksintressen så att kommunernas möjlighet
              att utveckla sin attraktivitet stärks och tillkännager detta för
              regeringen.
            </item>
            <item xml:id="i-JGdN3JfzqVRXKXLtipSo6v">
              Riksdagen ställer sig bakom det som anförs i motionen om att
              ge rätt förutsättningar i form av regelverk och myndigheternas
              tillämpning och bemötande för att de enskilda vägar som får statsbidrag
              ska ha en bra standard, rätt sträckning, god bärighet och erforderlig
              vinterväghållning, och detta tillkännager riksdagen för regeringen.
            </item>
            <item xml:id="i-Xea9kh7qQ9aNasir4Zv7MG">
              Riksdagen ställer sig bakom det som anförs i motionen om att
              de olika fibernäten i statlig ägo ska tillgängliggöras för marknaden
              och tillkännager detta för regeringen.
            </item>
            <item xml:id="i-DLGjpL9ab7bMRRnvonmnMp">
              Riksdagen ställer sig bakom det som anförs i motionen om att
              säkerställa att de hushåll som kommer att mista sin tillgång till
              kopparnätet erbjuds likvärdiga alternativ innan kopparnätet kopplas
              bort, och detta tillkännager riksdagen för regeringen.
            </item>
            <item xml:id="i-G2eAzxL8arAtkf8Qgf1MoE">
              Riksdagen ställer sig bakom det som anförs i motionen om att
              minska regelkrånglet och stärka äganderätten i syfte att öka konkurrenskraften
              inom de gröna näringarna och tillkännager detta för regeringen.
            </item>
          </list>
        </div>
        <div xml:id="i-LUSm2feDuoG6yyq4oyXxTp" type="motContent">
          <head xml:id="i-CLWM9eWxwGEXb1yEu71owj" type="h1">
            Motivering
          </head>
          <p xml:id="i-QKKeh2yXFohg9er8q1yuBY">
            Allianspartierna vill se ett Sverige där alla ska kunna leva
            och förverkliga sina drömmar oavsett var man bor. För detta krävs
            att politiken ger förutsättningar för både företag och människor
            att blomstra. Vi ser att små och medelstora företag spelar en
            nyckelroll i att skapa utveckling och fler arbetstillfällen i
            hela landet. Därför behöver det bli enklare och billigare att
            anställa samtidigt som jobbhämmande åtgärder såsom skatter och
            avgifter minskar. Allianspartierna ser därför med oro på hur den
            rödgröna regeringen försämrar förutsättningarna för att bo och
            verka på landsbygden. Det handlar exempelvis om höjda skatter
            och avgifter. Trots den övergripande målsättningen i propositionen,
            bortser regeringen från Landsbygdskommitténs uppmaning att ta
            landsbygdens förutsättningar i bättre beaktande när nya skatter
            på avstånd ska införas. Regeringen har återigen flaggat för en
            skatt på avstånd, den s.k. kilometerskatten, vilket är grovt missriktat
            i ett land som Sverige. Den 1 april 2018 införde regeringen även
            en flygskatt med liten miljöstyrande effekt men med potentiellt
            stor påverkan på näringsliv och människor på landsbygden. Som
            kompensation försöker regeringen plåstra om de allt djupare landsbygdssåren
            med olika s.k. satsningar som bara är ett uttryck för att man
            tar med ena handen och ger med den andra. Detta blir också tydligt
            i regeringens landsbygdproposition där riksdagen enbart fattar
            beslut om ett övergripande mål för landsbygden, men där det i
            övrigt bara handlar om bedömningar och intentioner som skjuts
            på framtiden. Det landsbygden behöver är reformer för mer företagande,
            mindre regelkrångel och mer frihet. Nu.
          </p>
          <head xml:id="i-UtnjAXeXcwyGqUUodawUzx" type="h2">
            Möjlighet att bo, leva och verka i hela landet
          </head>
          <p xml:id="i-RuZMvHo4TuHcAtrTiq4dvE">
            En mångfald av olika aktörer inom välfärdssektorn skapar möjligheter
            när kommunens byskola eller regionens vårdcentral hotas av nedläggning
            eller har lagts ned. Företag och civilsamhället har ofta förmåga
            och vilja att ta över och driva vidare, och inte sällan med en
            bredare service. Därför menar allianspartierna att det är oerhört
            viktigt att slå vakt om möjligheten att driva skola, vård och
            omsorg i olika driftsformer. För Alliansen är det viktigt att
            fokus ska vara på att leverera offentlig service med likvärdig
            kvalitet i hela landet och att all verksamhet – oaktat om den
            är kommunal, regional, statlig eller privat – ska drivas med tydliga
            kriterier för en god kvalitet samt att en kontinuerlig uppföljning
            görs.
          </p>
          <p xml:id="i-6AT78G6aE7B6syjTEfM1zo">
            En svaghet i regeringens proposition är satsningen på fjärrundervisning.
            För Alliansen är det viktigt att denna inte bara kommer kommuner
            till del, utan även enskilda huvudmän. Alliansen vill se en modern
            och framtidsinriktad skola. Vi har inte råd att stjälpa bra och
            nödvändig verksamhet som redan finns på plats. Därför anser vi
            att möjligheterna till fjärrundervisning bör utvidgas till fler
            relevanta ämnen, inte bara moderna språk och modersmålsundervisning,
            och ser positivt på den försöksverksamhet med fjärrundervisning
            som pågår just nu. Som en logisk följd av detta anser vi även
            att fjärrundervisning på entreprenad bör utvidgas till fler relevanta
            ämnen som lämpar sig för fjärrundervisning, och då främst teoretiska
            ämnen som bedrivs genom undervisning i ett klassrum.
          </p>
          <p xml:id="i-8GFLK7cGAeF2Dbs6jFnRe2">
            Den rödgröna regeringen har höjt momsen på biografbesök, vilket
            har varit ett hårt slag för många biografer på landsbygden. Samtidigt
            har regeringen gjort de statliga muséerna kostnadsfria för besökarna.
            De statliga museerna ligger dock till övervägande del i storstäderna
            och de stora universitetsstäderna. Dessa viktiga kulturinstitutioner
            betalas av alla, även människor på landsbygden och i glesbygd,
            via skattsedeln och bör följaktligen komma oss alla till godo.
            Alliansen vill därför att Statens kulturråd ska få i uppgift att
            utreda hur dessa institutioners verksamhet bättre ska kunna nå
            ut över landet.
          </p>
          <head xml:id="i-ShMLPWQ6ZZ5raPzbQzsKEh" type="h2">
            Minskat regelkrångel
          </head>
          <p xml:id="i-6JCLvEkt4mrBYVppwqvVxZ">
            En politik för framtidens landsbygder måste bidra till att stärka
            förtroendet för det offentliga genom myndigheter som agerar med
            medborgarens och inte statens bästa för ögonen. Att människor
            på landsbygden känner sig övergivna av staten eller upplever att
            myndigheterna motarbetar dem är ett stort misslyckande för politiken.
            Det måste vara tydligt för alla att myndigheterna och staten finns
            för medborgaren och vårt gemensamma bästa och inte tvärtom.
          </p>
          <p xml:id="i-RGPLZXNRS3xvubEEPCAb6D">
            För ett stort antal verksamheter och för hela samhällsbyggnadsprocessen
            är Lantmäteriets insatser mycket avgörande. Bostadsbyggandet kräver
            bildande av nya fastigheter. Landsbygdens näringsliv gör affärer
            där fastighetsreglering och avstyckning är avgörande för etablering
            av nya företag och utveckling av företag. Under många år har Lantmäteriet
            haft stora problem med långa handläggningstider. Trots tillgång
            till ny teknik är väntetider och handläggningstider ett mycket
            stort problem för många som avser att utveckla sina företag och
            sina fastigheter. Alliansen vill att Lantmäteriets verksamhet
            ställs under en allmän översyn i syfte att undersöka hur marknadens
            samlade kompetens inom mätning, fastighetsjuridik och fastighetsvärdering
            kan bli tillgänglig. Det skulle främja en ökad tillgänglighet
            till lantmäteriservice, snabbare plangenomförande, effektivare
            markanvändning och nya växande företag inom lantmäteriområdet.
          </p>
          <p xml:id="i-5LjZUA1AmrLt6fDRjb4ntx">
            Även i andra kontakter med myndigheter upplever många företagare
            inte minst på landsbygden att regelverken fortsatt är krångliga
            och att mycket tid går åt till administration och även för handläggningstider.
            Det kan vara såväl ett konkurrenskraftsproblem som en tröskel
            för företag att starta eller växa. Därför vill vi att alla myndigheter
            sätter en tydlig tidsgräns för handläggningstider.
          </p>
          <p xml:id="i-AjoxtqEXqfzgV7cQFqVavm">
            Sveriges landsbygder måste få möjlighet att utvecklas för att
            hela Sverige ska leva. Ett sätt att möjliggöra för landsbygderna
            att växa av egen kraft är genom att öka möjligheten att bygga
            i attraktiva strandnära lägen. I regeringens direktiv till den
            parlamentariska landsbygdskommittén stod uttryckligen att strandskyddet
            inte fick beröras. Kommittén konstaterade dock att strandskyddsregelverken
            var ett problem för landsbygdens utveckling, och lade ändå ett
            förslag om att säkerställa ett fungerande strandskyddsregelverk.
            Trots kommitténs förslag har regeringen fortsatt ducka i frågan,
            och gör inte ens en bedömning kring strandskyddet i sin proposition.
            Allianspartierna menar att det är dags att regeringen tar strandskyddsproblematiken
            på allvar. I Sverige finns hela 38 600 mil kust och stränder,
            och vi är övertygade om att det går att forma ett mer flexibelt,
            decentraliserat och ändamålsenligt strandskydd med ökade möjligheter
            att bygga i attraktiva lägen. Vi vill därför att strandskyddet
            förändras och görs mer flexibelt för att underlätta byggande i
            strandnära lägen och därmed förbättra förutsättningarna för boende,
            jordbruksnäringarnas utveckling, verksamheter i skärgården samt
            för annan näringsverksamhet.
          </p>
          <p xml:id="i-WozTSKbTZT4pCxcFb7SmZd">
            Den parlamentariska landsbygdskommittén pekar även på riksintressen
            som ett problem vid utveckling på landsbygden och förordar att
            antalet riksintressen ska begränsas och preciseras. I regeringens
            proposition görs dock bedömningen att det ska göras en återkommande
            aktualitetsbedömning. Detta behövs också då riksintressen i dag
            inte har något förfallodatum. Allianspartierna anser, i likhet
            med den parlamentariska landsbygdskommittén, att en samlad begränsning
            och precisering av riksintressena behövs och att tillämpningen
            av riksintressen ska förändras.
          </p>
          <head xml:id="i-JtNvV7hTs5F1RXkxt4mjfK" type="h2">
            Infrastruktur
          </head>
          <p xml:id="i-KXqWTRvbDdh9CcnXwvEMhX">
            En väl fungerande infrastruktur är en grundläggande förutsättning
            för en levande landsbygd. De enskilda vägarna är en viktig del
            i detta. Det är de enskilda vägarna som möjliggör att 1 miljon
            människor dagligen kan påbörja och avsluta sin resa till jobb
            och hem. Enskilda vägar är även en viktig förutsättning för råvarutransporter.
            Många tunga transporter för både jord- och skogsbruk går på enskilda
            vägar. Alliansen medverkade i regeringsställning till ett kraftigt
            ökat stöd till de enskilda vägarna och anser fortsatt att de enskilda
            vägarna är av stor vikt. Det finmaskiga vägnätet måste ha en hållbar
            och bra standard för bärighet, och väghållningen måste fungera
            året runt. Staten bör fortsättningsvis ta ett ekonomiskt ansvar
            för att upprätthålla en god standard på det enskilda vägnätet,
            och myndigheternas tillämpning av regelverken bör syfta till att
            underlätta för underhåll och reinvestering av dessa vägar.
          </p>
          <p xml:id="i-9XCLACp7wLHMrYWkimigoq">
            I ett alltmer digitaliserat samhälle är tillgången till uppkoppling
            central för att samhället ska fungera. Alliansen ser den digitala
            infrastrukturen som det femte transportslaget bredvid väg, järnväg,
            flyg och sjöfart. Goda uppkopplingsmöjligheter är en förutsättning
            för att det ska gå att bo och arbeta i hela Sverige. Alliansregeringen
            gjorde stora satsningar på bredband inom ramen för Landsbygdsprogrammet,
            och arbetet med att förbättra bredbandstäckningen måste fortsätta.
          </p>
          <p xml:id="i-SALHzDzSK44qCw5eLKK3i3">
            Kapaciteten i datanäten blir en allt större utmaning när nya
            tjänster tillkommer och vi blir alltmer uppkopplade med ständigt
            höjda krav på hög hastighet. Landsbygds­kommittén pekar på behovet
            av att bättre samordna statens digitala infrastruktur. Regeringen
            anger i propositionen att beredning pågår. Allianspartierna anser
            att detta är viktigt, och anser att den digitala infrastrukturen
            ska samordnas bättre. Trafikverket såväl som Svenska kraftnät
            samt ytterligare ett antal statliga aktörer har fiberoptiska nätverk
            som sträcker sig över Sverige. Delar av dessa fibernät är i dagsläget
            inte fullt utnyttjade, vilket innebär att redan befintliga anläggningar
            skulle kunna bidra till att uppnå målet om tillgång till bredband.
            Utöver detta skulle det kunna skapas en mer driftssäker nätverksstruktur
            om lämpliga delar av dessa fibernät sammankopplades. Därmed bör
            de olika fibernäten i statlig ägo tillgängliggöras för marknaden.
            Det är dock centralt att nationella säkerhetsintressen ska beaktas
            i processen.
          </p>
          <p xml:id="i-Jih4benudfkugpCbvUbUDS">
            I takt med att kopparnätet stängs av i allt fler delar av landet
            behöver likvärdiga alternativ till kopparnätet tillgodogöras de
            hushåll som drabbas. Alliansen vill se över möjligheterna att
            ansvariga aktörer ska erbjuda ett likvärdigt alternativ till kopparnätet
            innan detsamma kopplas bort. Därmed säkerställs att den digitala
            tillgängligheten i hela landet inte försämras när kopparnätet
            försvinner.
          </p>
          <head xml:id="i-GyUCyzbM2R1LHtuvYgGA8f" type="h2">
            Företagande
          </head>
          <p xml:id="i-6PWiNJYm2j1tZ9GKp9xrQ7">
            Det är starka och ekonomiskt hållbara företag som är landsbygdernas
            ryggrad. Därför måste förutsättningarna för ett starkt och konkurrenskraftigt
            näringsliv på landsbygden tillgodoses genom förbättrade villkor
            för företagare och en stark äganderätt värnas. Jobb skapas av
            företag som växer och anställer. Fler jobb i växande företag betyder
            ökade skatteintäkter, vilket i sin tur finansierar vår gemensamma
            välfärd. För att möta framtidens utmaningar behövs en ambitiös
            politik för företagande, entreprenörskap och innovationer. Tyvärr
            har vi under den nuvarande rödgröna regeringen sett kraftigt höjda
            skatter på jobb och företagande, vilket är ett direkt hot mot
            landsbygdernas utveckling. Höjda skatter på jobb och företagande
            gynnar inte tillväxt och företagande, oavsett var i landet företagen
            befinner sig.
          </p>
          <p xml:id="i-25jWofFSV73pM8X7uxTJ1P">
            Produkter från skogen, jorden och vattnet är basen för mycket
            av såväl primärproduktion som besöksnäring och förädlingsindustrin
            på landsbygden. En ledstjärna för arbetet är att det behövs generella
            lättnader för att driva företag, inte minst inom de gröna och
            blå näringsgrenarna. I en värld som möter stora klimatutmaningar
            ser vi att de gröna och blå näringarna kommer att spela en oerhört
            viktig roll, och därför måste dessa ges goda förutsättningar och
            stärkt konkurrenskraft.
          </p>
          <p xml:id="i-AJER4iEtW4Gddbx3TpTSe7">
            Livsmedelsproduktionen är en sektor med stor geografisk spridning,
            vilket visar att branschen kan bidra till att skapa arbetstillfällen
            i hela landet. För att det ska vara möjligt, måste konkurrenskraften
            stärkas i grunden. Vi ser även med oro på hur synen på äganderätten
            förändrats inom politik och i myndighetsutövande. För oss i Alliansen
            är äganderätten en grundmurad rättighet och en vägledande princip.
            Ägande, ansvar och befogenheter går hand i hand. Det man äger
            vårdar man också. Därför anser vi att den svenska skogen även
            fortsatt bör vårdas enligt principen ”frihet under ansvar”. Att
            värna skogsägares äganderätt är en viktig del i att de kan ta
            det ansvar för att skydda värdefulla miljöer som också förväntas
            av dem.
          </p>
        </div>
        <div xml:id="i-AvRqKak1cBGEqRRobLe1Bi" type="signatureBlock">
          <list xml:id="i-PTTd2khFkxvNzYdf4wifaH">
            <item xml:id="i-Sife6vcjHm831oKYYZ9L7E" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-VaEoAo6AuxexjhgthUQ7FE" who="i-MEQoHPb6qh2nYtPCAZQYv3" type="signature">
              Maria Malmer Stenergard (M)
            </item>
            <item xml:id="i-98qNybPRDLRreBd4cZ93J1" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-H3aEaRaUcCbHK5D6StXFhs" who="i-NaB2cvgwB4zVi98HPFcvof" type="signature">
              Kristina Yngwe (C)
            </item>
            <item xml:id="i-Pfe5ffCTLPgQ4rCRT5hknB" who="i-Kb87jeTEio4k4qCJeZ6pQE" type="signature">
              Said Abdu (L)
            </item>
            <item xml:id="i-6qZei93J4rvAtKQiXPurpG" who="i-RDeqY3mXLBtUS9bixjvHS" type="signature">
              Lars Tysklind (L)
            </item>
            <item xml:id="i-K8MmrqotxnTKg5HtoYbDB" who="i-DJgH7q21vrKJDYHFpgpTiX" type="signature">
              Penilla Gunther (KD)
            </item>
            <item xml:id="i-4pqRgdqfg7BPB8EJLEJjCV" who="i-7GFif5DyTUbb8eBXsbicsF" type="signature">
              Magnus Oscarsson (KD)
            </item>
          </list>
        </div>
      </div>
    </body>
  </text>
</TEI>
