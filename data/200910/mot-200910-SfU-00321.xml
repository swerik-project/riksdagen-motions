<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00321">
  <teiHeader>
    <fileDesc>
      <titleStmt>
        <title>Utgiftsområde 10 Ekonomisk trygghet vid sjukdom och handikapp</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 10 Ekonomisk trygghet vid sjukdom och handikapp</title>
          <idno type="rdwebb">GX02Sf321</idno>
          <rs type="number">Sf321</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf321/text</ref>
          <ref type="dokument_url_html">http://data.riksdagen.se/dokument/GX02Sf321</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf321</ref>
          <ref type="doc">http://data.riksdagen.se/fil/F55EE4F2-7C56-41F4-83AC-47F1E5F1B4AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WB9v2V6ZSb4fWMnasC7UXW" type="signed"/>
        <correspContext corresp="i-WB9v2V6ZSb4fWMnasC7UXW">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-8KoN6kWfUP2MwD5ZdNAXUG" type="numbering">
          <date when="2009-10-06"/>
        </correspAction>
        <correspAction xml:id="i-388qF2Ha8xbjHZNqhigYnF" type="submission">
          <date when="2009-10-05"/>
        </correspAction>
        <correspAction xml:id="i-GhnTTZsHtnmQpRssHRR5md" type="transfer">
          <date when="2009-10-04"/>
        </correspAction>
        <correspAction xml:id="i-7pCMRXUPqsEhVBr7cSu2EQ" type="assigned"/>
        <correspContext corresp="i-7pCMRXUPqsEhVBr7cSu2EQ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SYZoieHFLLSd5hJUDBgtZA" type="motBody">
        <div xml:id="i-M79QiQkdkXYCLXBBoRaTof" type="motProposal" subtype="förslag">
          <head xml:id="i-4yZ3Siqx7cKg7o9wobseGt">
            Förslag till riksdagsbeslut
          </head>
          <p xml:id="i-R9AEViT279S23k8QFCocdX">
            Riksdagen anvisar med följande ändringar i förhållande till regeringens
            förslag anslagen under utgiftsområde 10 Ekonomisk trygghet vid
            sjukdom och handikapp enligt uppställning:
          </p>
          <table xml:id="i-UeDWYSRYu6b3QiG1DL68gX">
            <row xml:id="i-JgV56pp7APvmwucE4LPbd8">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Förändring (tkr)
              </cell>
            </row>
            <row xml:id="i-3QvjpU53NXUG2u4t9jP6kZ">
              <cell>
                1:1
              </cell>
              <cell>
                Sjukpenning och rehabilitering m.m.
              </cell>
              <cell>
                21 601 948
              </cell>
              <cell>
                5 250 000
              </cell>
            </row>
            <row xml:id="i-NxNY1GpFpDfXs3QLFjaUBC">
              <cell>
                1:2
              </cell>
              <cell>
                Aktivitets- och sjukersättningar m.m.
              </cell>
              <cell>
                65 962 029
              </cell>
              <cell>
                840 000
              </cell>
            </row>
            <row xml:id="i-Hwz5U2kpRBd2QRy1BFtUHk">
              <cell>
                2:1
              </cell>
              <cell>
                Försäkringskassan
              </cell>
              <cell>
                7 180 610
              </cell>
              <cell>
                250 000
              </cell>
            </row>
            <row xml:id="i-QcgRBiQHFBhBMq7kjdDp1R">
              <cell>
                2:2
              </cell>
              <cell>
                Inspektionen för socialförsäkringen
              </cell>
              <cell>
                51 000
              </cell>
              <cell>
                24 000
              </cell>
            </row>
            <row xml:id="i-8dQ83QtnfB4yUYmg2AZyx">
              <cell>
                1:6
              </cell>
              <cell>
                Bidrag till arbete med sjukskrivningar inom hälso-och sjukvård
              </cell>
              <cell>
                1 000 000
              </cell>
              <cell>
                1 000 000
              </cell>
            </row>
            <row xml:id="i-X9igRHPogEe9By3u9G4uhd">
              <cell>
                Summa
              </cell>
              <cell>
                5 316 000
              </cell>
            </row>
          </table>
        </div>
        <div xml:id="i-Dc6PCK7wE5rfHAE3nBxT9f" type="motContent">
          <head xml:id="i-H1sLfgDAhzZRWbMHEVb6RZ" type="h1">
            Motivering
          </head>
          <p xml:id="i-Hd1oRvAEkmo3vmi7TMdPYF">
            Regeringen har sedan 2006 gjort omfattande nedskärningar på sjukförsäkringen
            som hotar individers inkomsttrygghet och systemets grundvalar.
            Under 2010 beräknas 54 000 personer bli utförsäkrade ur sjukförsäkringen.
            Enligt budgetpropositionen för 2010 ska dessa personer hänvisas
            till ett arbetsmarknadspolitiskt introduktionsprogram på tre månader
            och erhålla aktivitetsstöd. Regeringens politik är ett experiment
            med sjuka människor som syftar till att spara pengar på sjukförsäkringen
            och pressa ner lönerna på arbetsmarknaden genom att öka arbetsutbudet.
          </p>
          <p xml:id="i-SyB3CSb2gW6pKASHe18knz">
            Regeringen skryter med ett minskat ohälsotal men allt tyder på
            att människor hamnar i kläm. Enligt en undersökning från Sveriges
            Kommuner och Landsting har 70 procent av landets kommuner fått
            ökade kostnader för socialbidrag till följd av den striktare tillämpningen
            på Försäkringskassan. Det räcker inte med att minska ohälsotalet
            vi måste också minska ohälsan. Regeringen gör miljardbesparingar
            på sjukförsäkringen. Enligt Försäkringskassan minskar kostnaderna
            för sjukförsäkringen med totalt ca 50 miljarder kronor under mandatperioden
            20072010.
          </p>
          <p xml:id="i-8zTcFQJhwjZmv7FuAyscDS">
            Vänsterpartiet avvisar samtliga besparingar på sjukförsäkringen.
            Ingen människa blir friskare av fattigdom. Att reparera sjukförsäkringen
            måste vara en högt prioriterad uppgift för alla politiska partier
            som värnar om den generella välfärden. Vi beskriver våra förslag
            till en förstärkt sjukförsäkring i motionen En sjukförsäkring
            för alla (2009/10:Sf322).
          </p>
          <p xml:id="i-XrfaoyLmhGArwUete2nbH6">
            I vårt budgetalternativ för 2010 avsätter vi medel för att avvisa
            den bortre tidsgränsen i sjukförsäkringen samt höja taket i sjukpenningen,
            rehabiliteringspenning, närståendepenning från 7,5 till 10 prisbasbelopp.
            Dessutom höjer vi ersättningsnivån för alla med ovan nämnda ersättningar
            från 77,6 till 80 procent genom att slopa den särskilda beräkningsgrunden
            SIGIX0,97. Vi höjer dessutom ersättningsnivån efter 12 månader
            med sjukpenning från 75 till 80 procent. Till följd av höjd ersättning
            i arbetslöshetsförsäkringen ökar även utgifterna för sjukpenning
            för arbetslösa. Vänsterpartiet föreslår också reducerad sjuklön
            för arbetsgivare i små företag.
          </p>
          <p xml:id="i-MaBNiUraEQUksR2mEkd3YP">
            Vidare höjer vi ersättningsnivån stegvis för sjuk- och aktivitetsersättning
            från 64 till 67 procent. Vidare föreslår vi att Försäkringskassan
            får ett ökat förvaltningsanslag med 250 miljoner kronor per år
            20102012. Vi avvisar den s.k. sjukvårdsmiljarden som ger bonus
            till landsting som håller nere ohälsotalet. Vårt budgetförslag
            innehåller trots det mer pengar till kommuner och landsting än
            regeringens förslag.
          </p>
          <head xml:id="i-P66YP9U3Qs3fKxRsKyHqjk" type="h2">
            1:1 Sjukpenning och rehabilitering m.m.
          </head>
          <p xml:id="i-5GUuwybne7ufgoXQFZARVL">
            De genomgripande åtstramningar och kraftiga nedskärningar som
            regeringen har verkställt i sjukförsäkringen är ett kraftigt besparingspaket.
            Härigenom hotas socialförsäkringssystemets grundvalar och därmed
            individens rätt till ekonomisk trygghet vid sjukdom och handikapp.
            Till följd av försämringarna i sjukförsäkringen och de omfattande
            utförsäkringarna beräknar regeringen att kunna spara 3 300 miljoner
            kronor på anslaget för sjukpenning 2010.
          </p>
          <p xml:id="i-UyswidPe7UgqijtZZTDiuV">
            I januari 2010 beräknas 22 000 personer att bli utförsäkrade
            från sjukförsäkringen. Vänsterpartiet avvisar den bortre tidsgränsen
            i sjukförsäkringen som resulterar i deras omfattande utförsäkringar.
            Bruttokostnaden av att avvisa den bortre tidsgränsen i sjukförsäkringen
            uppgår enligt riksdagens utredningstjänst till 2 300 miljoner
            kronor 2010. Detta är dock mycket svårt att beräkna. I budgetpropositionen
            för 2010 verkar även regeringen påfallande oviss om de ekonomiska
            konsekvenserna av utförsäkringarna, hur stor andel av de utförsäkrade
            som kommer att erhålla aktivitetsstöd och hur många som kommer
            att hänvisas till sjuknärvaro på jobbet, ekonomiskt beroende av
            en anhörig eller försörjningsstöd. Dessa beräkningar är därför
            behäftade med stor osäkerhet. Vänsterpartiet avsätter ändå 2 500
            miljoner kronor 2010 på anslaget för sjukpenning för att avvisa
            den bortre tidsgränsen i sjukförsäkringen.
          </p>
          <p xml:id="i-UVs7zatHV7Anvcaad27dTT">
            För närvarande har 30 procent av löntagarna inkomster över taket,
            vilket är en fördubbling jämfört med 2006. Det sänkta taket är
            en attack mot den generella välfärden som ökar behovet av privata
            försäkringar och skadar tilliten till välfärdssamhället. För att
            återupprätta den generella välfärden vill vi höja taket i sjukförsäkringen
            från 7,5 till 10 prisbasbelopp. För detta anvisar vi 800 miljoner
            kronor 2010, 900 miljoner kronor 2011 och 900 miljoner kronor
            2012.
          </p>
          <p xml:id="i-AK1XZid7MXhcgfe4KBqYa8">
            För att upprätthålla inkomstbortfallsprincipen i sjukförsäkringen
            vill vi även återställa ersättningsnivån från 77,6 till 80 procent
            genom att slopa den särskilda beräkningsgrunden SGIX0,97. För
            detta avsätter vi 500 miljoner kronor 2010, 500 miljoner kronor
            2011 och 500 miljoner kronor 2012. Vi vill även återställa ersättningsnivån
            i föräldraförsäkringen genom att slopa beräkningsgrunden SGIX0,97
            och redovisar detta separat i vår motion om utgiftsområde 12 (2009/10:Sf317).
          </p>
          <p xml:id="i-YbhqRjwfbYuwhKPSenWaGX">
            Vänsterpartiet avvisar alla försämringar som beslutats i och
            med proposition 2007/08:136 och ovillkorligen tanken på att inskränkningar
            i trygghetssystemen för sjuka och arbetslösa skulle leda till
            ökad sysselsättning.
          </p>
          <p xml:id="i-8F6SbSwsBNXfBTJ2mv3jtr">
            Vi avvisar de snäva tidsgränser som införts i och med utsorteringskedjan.
            Vi avvisar också att sjukpenning ska sänkas efter 12 månader från
            80 till 75 procent. Ingen blir friskare av fattigdom. Det är helt
            andra insatser som krävs för att minska ohälsan i samhället. För
            att höja ersättningsnivån från 75 till 80 procent efter 12 månader
            med sjukpenning avsätter vi 200 miljoner kronor 2010, 200 miljoner
            kronor 2011 och 200 miljoner kronor 2012.
          </p>
          <p xml:id="i-YPv5EMaL681mTVkEifGaae">
            Till följd av att vi föreslår en höjning av högsta dagpenningen
            i arbetslöshetsförsäkringen ökar också utgifterna för sjukpenning.
            Vi anvisar för detta ändamål 600 miljoner kronor 2010, 600 miljoner
            kronor 2011 och 600 miljoner kronor 2012.
          </p>
          <p xml:id="i-LvLzkaPUJKWNzxN73qT62e">
            Vidare föreslår vi att medel inom sjukpenningsanslaget ska få
            användas till ett förstärkt särskilt högriskskydd för långtidssjukskrivna
            som undantas från sjuklöneperioden i ett år vid återgång i arbete
            hos samma eller ny arbetsgiva re.
          </p>
          <p xml:id="i-PtsAgSRbLHpvTH2gc5MvAV">
            Dessutom föreslår Vänsterpartiet reducerad sjuklön för arbetsgivare
            i små företag. I dag har arbetsgivare ansvar för att betala sjuklön
            i 14 dagar. När det gäller mindre företag kan regeln om 14 dagars
            sjuklön innebära problem. Även om mindre företag som kollektiv
            har en lägre sjukfrånvaro än genomsnittet, inser vi att sjuklönekostnaderna
            kan ge problem i det enskilda företaget. Vänsterpartiet föreslår
            att mindre företag med upp till 10 anställda helt ska slippa betala
            14 dagars sjuklön och i stället erhålla sjukpenning från staten.
            Företag med upp till 10 anställda ska omfattas helt medan en avtrappning
            sker i företag med 1015 anställda. För detta ändamål avsätter
            vi 650 miljoner kronor 2010, 1 700 miljoner kronor 2011 och 1
            700 miljoner kronor 2012.
          </p>
          <p xml:id="i-E2E3t5LghbyJhwazEekKxa">
            Sammantaget föreslår Vänsterpartiet en ökning av anslaget 1:1
            Sjukpenning och rehabilitering m.m. med 5 250 miljoner kronor
            2010.
          </p>
          <head xml:id="i-WHiEe9BCJ6K1tqrzxiuUKq" type="h2">
            1:2 Aktivitets- och sjukersättning m.m.
          </head>
          <p xml:id="i-SeQHdb7n3esbWqk9pj8jdZ">
            I och med utsorteringskedjan har regeringen försämrat villkoren
            för personer med sjuk- och aktivitetsersättning. Regeringen har
            avskaffat den tidsbegränsade sjukersättningen som ca 80 000 personer
            under 2008 var berättigade till. Från och med den 1 juli 2008
            kan tidsbegränsad sjukersättning inte längre beviljas. De som
            är berättigade till ersättningen sedan tidigare har dock rätt
            att behålla den. Efter att deras period med tidsbegränsad sjukersättning
            har tagit slut gäller vissa övergångsbestämmelser, och dessa personer
            kan erhålla en period med förlängd sjukpenning.
          </p>
          <p xml:id="i-8uqtUyHpFBZeLW8yLwxEuK">
            Numera krävs varaktigt nedsatt arbetsförmåga för att vara berättigad
            till sjukersättning. Dessutom får Försäkringskassan inte längre
            ta individuella hänsyn till exempelvis ålder vid bedömning av
            arbetsförmågan, och arbetslösa personer är inte längre berättigade
            att behålla sin gamla SGI efter en period med sjuk- eller aktivitetsersättning.
            Sammantaget kommer dessa regler att kraftigt minska inflödet till
            sjukersättningen. Enligt Försäkringskassans prognoser beräknas
            antalet personer med sjuk- och aktivitetsersättning minska från
            551 700 personer 2007 till 419 100 personer 2011. Det är en minskning
            med 132 600 personer som kommer att medföra omfattande besparingar
            på sjukförsäkringen. Huvudsakligen på grund av att 32 000 personer
            beräknas gå miste om sin tidsbegränsade sjukersättning under 2010
            beräknas anslaget för aktivitets- och sjukersättning, enligt budgetpropositionen
            för 2010, minska med 3 300 miljoner kronor 2010, 6 600 miljoner
            kronor 2011 och 7 300 miljoner kronor 2012.
          </p>
          <p xml:id="i-6eJSgs3LAbQRPywgJzyscb">
            Vi i Vänsterpartiet avvisar utsorteringskedjan. Vi vill återinföra
            den tidsbegränsade sjukersättningen eftersom den utgör ett alternativ
            för alla sjuka som inte har stadigvarande nedsatt arbetsförmåga,
            men ändå avsevärt nedsatt under det närmaste året. Detta yrkar
            vi för i vår motion En sjukförsäkring för alla (2009/10:Sf322).
          </p>
          <p xml:id="i-RNLNM3DZtmVMS7AVSqShJ3">
            De ekonomiska villkoren för personer med sjuk- och aktivitetsersättning
            har länge varit eftersatta. Det är inte rimligt att långvarig
            sjukdom och funktionshinder ska innebära en så stor ekonomisk
            risk. Ohälsan avspeglar klassamhället. Bland personer med sjuk-
            och aktivitetsersättning är kvinnor över 55 år och LO-arbetare
            kraftigt överrepresenterade. Dålig arbetsmiljö, stress och fysiskt
            krävande arbeten orsakar långvarig ohälsa. För att förbättra villkoren
            föreslår vi en stegvis höjning av ersättningsnivån i sjuk- och
            aktivitetsersättningen till 67 procent. Vi anvisar därför en förstärkning
            av anslaget med 800 miljoner kronor 2010, 1 400 miljoner kronor
            2011 och 2 100 miljoner kronor 2012.
          </p>
          <p xml:id="i-VX3UrmJbswEvcHxRpnpqwY">
            I samband med budgetpropositionen för 2010 avsätter regeringen
            medel för att höja bostadstillägget för personer med sjuk- och
            aktivitetsersättning från 91 till 93 procent och taket till 2
            500 kr för sammanboende och 5 000 kr för ensamstående. Vänsterpartiet
            har länge drivit detta krav och välkomnar regeringens besked i
            denna fråga. Däremot anser vi att ersättningsnivån bör höjas från
            93 till 95 procent. För att ytterligare höja ersättningsnivån
            avsätter vi 40 miljoner kronor för detta ändamål 2010.
          </p>
          <p xml:id="i-SgBTMFGyPugpD8YpTGqF2A">
            Sammantaget föreslår Vänsterpartiet en ökning av anslaget 1:2
            Aktivitets- och sjukersättning m.m. med 840 miljoner kronor 2010.
          </p>
          <head xml:id="i-QPwbdHof4jtStZUfgVqv6B" type="h2">
            2:1 Försäkringskassan
          </head>
          <p xml:id="i-KjwdwjmqoGQQXV3PDCLfRb">
            Regeringen har minskat förvaltningsanslaget till Försäkringskassan
            och sedan 2006 har personalstyrkan minskat med 3 000 personer.
            Denna nedskärning har verkställts samtidigt som myndigheten genomgått
            en omorganisation. Utöver detta har regeringen infört en rad nya
            reformer såsom vårdnadsbidrag, jämställdhetsbonus, krav på intyg
            från skola för tillfällig föräldrapenning och stora försämringar
            av sjukförsäkringen.
          </p>
          <p xml:id="i-6F54Pde8v2f1RJaNUK6SbK">
            I samband med vårbudgeten för 2009 avsatte regeringen ytterligare
            600 miljoner kronor 2009 till Försäkringskassans förvaltningsanslag.
            Det var välkommet men inte tillräckligt. Försäkringskassan hade
            äskat om 950 miljoner kronor 2009 för att klara sin verksamhet
            under det kommande året. I budgetpropositionen för 2010 avsätter
            regeringen ytterligare 350 miljoner kronor till Försäkringskassan
            för 2009.
          </p>
          <p xml:id="i-LQXoFWQRBMRFxRU3gXAKdq">
            Den stora pressen på Försäkringskassan innebär att arbetsmiljön
            för personalen försämras och att personalen riskerar att behöva
            utstå mer stress, hot och våld. Underfinansieringen av myndigheten
            påverkar också servicenivån till de försäkrade. När Försäkringskassan
            till följd av resursbrist inte lyckas tillhandahålla en god servicenivå
            med rimliga väntetider så skadas tilliten till välfärdssamhället.
          </p>
          <p xml:id="i-A5HXzYd99EQyfm1WrRA3zN">
            Omorganiseringen av myndigheten i kombination med minskad personalstyrka
            och nya reformer har resulterat i att handläggningstiderna förlängdes
            kraftigt under 2008. Under 2009 har dock handläggningstiderna
            normaliserats.
          </p>
          <p xml:id="i-SjqDiwymV4MBrVRAwPuPnR">
            Försäkringskassan skriver i budgetunderlaget till regeringen
            för 2010 att anslagsnivån sedan omorganisationen 2005 har varit
            för låg. Regeringen har därför tilldelat tillfälliga medel till
            Försäkringskassan om ca 700 miljoner kronor per år. Verksamhetsåret
            2007 bröts dock trenden med tillfälliga medel. En reell neddragning
            av kostnader skedde däremot inte. Därför fick Försäkringskassan
            stora underskott under 2008 och 2009. Försäkringskassan har inte
            lyckats anpassa sin verksamhet till de lägre anslagsnivåerna,
            utan har tvärtom haft kostnader som motsvarar extra medel i storleksordningen
            700 miljoner kronor årligen. Administrationen av socialförsäkringen
            kostar med andra ord mer än de medel som regeringen har anvisat.
          </p>
          <p xml:id="i-76y8RmD3tbyYT5qYX7ZGyU">
            Enligt budgetpropositionen för 2010 ökar regeringen Försäkringskassans
            anslag med 600 miljoner kronor 2010. Enligt Försäkringskassan
            har man däremot behov av ett större anslag än så för att kunna
            upprätthålla en god service och rättssäkerhet i handläggningen.
          </p>
          <p xml:id="i-4C6ibYt8ZEkn7a6mQ2JBgU">
            För att värna rättssäkerheten och kvaliteten på handläggningen
            föreslår vi en förstärkning av medlen till Försäkringskassan.
            Vår satsning bör främst gå till ökad personaltäthet och kontakt
            med försäkrade. För detta ändamål avsätter vi 250 miljoner kronor
            per år 20102012.
          </p>
          <p xml:id="i-LwJNyfZUjJrjB2EQE85NNn">
            Inom ramen för det höjda anslaget vill vi att Försäkringskassan
            ska genomföra en treårig informationssatsning om bostadstillägget
            så att fler av de personer som är berättigade till detta stöd
            faktiskt får del av det. För detta ändamål bör 5 miljoner kronor
            avsättas inom ramen för anslaget 2010.
          </p>
          <p xml:id="i-U6K4B8MtrwYUrvX5aQJPE2">
            Sammantaget föreslår Vänsterpartiet en ökning av anslaget 2:1
            Försäkringskassan med 250 miljoner kronor 2010.
          </p>
          <head xml:id="i-5P2Sd9jbcGkcq6cpDcyLsS" type="h2">
            1:6 Bidrag för arbetet med sjukskrivningar inom hälso- och sjukvården
          </head>
          <p xml:id="i-M9r3cJCZfbFBz7PsXknTJ7">
            Regeringen avsätter 1 000 miljoner kronor per år 20082012 som
            bonus till landsting som bidrar till ett minskat ohälsotal. Vi
            vänder oss emot denna ordning av principiella skäl. Det är behov
            som ska styra sjukvårdens arbete, inte ett system som håller de
            sjuka borta från sjukvården och försvårar människors möjligheter
            att återhämta sig och tillfriskna. Med anledning av detta minskar
            vi anslaget för Bidrag för arbetet med sjukskrivningar inom hälso-
            och sjukvården med 1 000 miljoner kronor per år 20102012.
          </p>
          <p xml:id="i-5xqM1P2w6ueyxgHk71ydJe">
            Regeringens politik leder sammantaget till kraftiga minskningar
            för kommun- och landstingssektorn i form av frysta statsbidrag.
            Dessutom minskar skatteintäkterna kraftigt till kommun och landstingssektorn
            till följd av den växande arbetslösheten. Vänsterpartiets budgetalternativ
            innehåller mer resurser till kommuner och landsting så att de
            inte behöver varsla anställda utan istället kan anställa mer personal
            där behoven är som störst.
          </p>
          <head xml:id="i-KaDrvLzak8sEAkH2kFALyU" type="h2">
            2:2 Inspektionen för socialförsäkringen
          </head>
          <p xml:id="i-WgGGwud6HAqyE9KX5HZ7Yv">
            Från och med den 1 juli 2009 har regeringen inrättat myndigheten
            Inspektionen för socialförsäkringen, som ska granska rättssäkerheten
            och effektiviteten inom socialförsäkringsområdet.
          </p>
          <p xml:id="i-BvdhTY2NTKk3FuNYR8scGk">
            Vänsterpartiet avvisar införandet av denna nya myndighet. Vi
            anser att det finns stora behov av ökad rättssäkerhet och granskning
            av Försäkringskassans myndighetsutövning men att dessa behov kan
            tillgodoses på andra sätt. För att stärka rättssäkerheten avvisar
            vi de stora besparingar på sjukförsäkringen samt de rättsosäkra
            och godtyckliga regler som regeringen har infört exempelvis avseende
            fortsatt sjukpenning där t.ex. vissa diagnoser, men inte andra,
            ska få fortsatt sjukpenning på 80 procent. Dessa regler ökar rättsosäkerheten
            avsevärt och ingen granskande myndighet kan förbättra situationen,
            det är i stället en annan politik som behövs.
          </p>
          <p xml:id="i-R5K3M5LStqru5MGy4x89z8">
            Vidare vill vi återinföra förtroendemannainflytandet i socialförsäkringsnämnderna
            för att stärka rättssäkerheten och allmänhetens insyn i tillämpningen
            på socialförsäkringsområdet. Vidare anser vi också att det redan
            i dag finns myndigheter, exempelvis Riksrevisionen, som kan granska
            alla myndigheter på eget initiativ. Mot bakgrund av att vi avvisar
            inrättandet av Inspektionen för socialförsäkringen minskar vi
            också anslaget 1:6 med 24 miljoner kronor 2010.
          </p>
        </div>
        <div xml:id="i-L1RW7a9f6iDyP7eyQCuMqa" type="signatureBlock">
          <list xml:id="i-6jeP6vY1XXVADSU7mzMszK">
            <item xml:id="i-L12VBoCveb8LnmD5RDdPiX" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-EQD2nGj5C4KtKckLLhkR2y" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-57mk76qUaxA4pnWCCMgzmt" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-4kkc8SVfFxNs4sMGpvQGMY" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-WFFgWaACmr8if7TefeP84Z" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-6pdfzrhnX1gTnPocAqh3aN" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-CH3ZdSvBNBvbeJtdjwMVJw" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-L18agSgTWWDLZjfqBj4KCf" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
