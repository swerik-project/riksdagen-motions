<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00002">
  <teiHeader>
    <fileDesc>
      <titleStmt>
        <title>med anledning av prop. 2009/10:164 Hållbarhetskriterier för biodrivmedel och flytande biobränslen</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:164 Hållbarhetskriterier för biodrivmedel och flytande biobränslen</title>
          <idno type="rdwebb">GX02MJ2</idno>
          <rs type="number">MJ2</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ2/text</ref>
          <ref type="dokument_url_html">http://data.riksdagen.se/dokument/GX02MJ2</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ2</ref>
          <ref type="doc">http://data.riksdagen.se/fil/1094E9C0-DD08-4EC3-BD26-62E63D04CCDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Fo8vw1XiMdTSp1THAMYCUY"/>
        <correspContext corresp="i-Fo8vw1XiMdTSp1THAMYCUY">
          <ref>Proposition 2009/10:164</ref>
        </correspContext>
        <correspAction xml:id="i-YGVc3za91gBCm1it3MtwhB" type="signed"/>
        <correspContext corresp="i-YGVc3za91gBCm1it3MtwhB">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction type="referral" xml:id="i-FQ5KJNNbHhG7tReqJdLbAr">
          <date when="2010-04-09"/>
        </correspAction>
        <correspAction type="dismissal" xml:id="i-Cxw2wD6Sq52id7o8ZLCjB9">
          <date when="2010-04-08"/>
        </correspAction>
        <correspAction type="dismissal" xml:id="i-ERd772pKdfG6BTbxT7fCPV">
          <date when="2010-04-08"/>
        </correspAction>
        <correspAction type="transfer" xml:id="i-JcES4n94bJ5TwPnqzvJdh4">
          <date when="2010-04-07"/>
        </correspAction>
        <correspAction type="submission" xml:id="i-Ng3mLHXa4ZhxcJoyMa3As3">
          <date when="2010-04-07"/>
        </correspAction>
        <correspAction type="assigned" xml:id="i-3ZTdH3DYKBsB5Bc1TxCNDi"/>
        <correspContext corresp="i-3ZTdH3DYKBsB5Bc1TxCNDi">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-8CRXo4hX9RZnXhb2wiuBtB">
          <head xml:id="i-Pto8enFZE9emHR16DX4c8f">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 2
            </item>
            <item>
              4 Behovet av en särskild lag 3
            </item>
            <item>
              4.1 Hållbarhetskriterier räcker dock inte 3
            </item>
            <item>
              4.2 Vi behöver minska trafikarbetet 4
            </item>
            <item>
              5 Högre krav på ekologisk hållbarhet 4
            </item>
            <item>
              6 Högre krav på social hållbarhet 5
            </item>
            <item>
              6.1 Mark- och livsmedelsförsörjning 5
            </item>
            <item>
              6.2 Hållbarhetsdirektivet saknar social dimension 6
            </item>
            <item>
              6.3 Även krav på andra fordonsbränslen 7
            </item>
          </list>
        </div>
        <div type="motProposal" subtype="förslag">
          <head xml:id="i-AYm2K7t99jAfosj5PvEBm">
            2 Förslag till riksdagsbeslut
          </head>
          <list style="ol">
            <item xml:id="i-Rngbm4N8yxUFHMnWEeksbH">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett nytt
              lagförslag som på allvar leder till reducering av växthusgaser
              med minst 50 % i förhållande till utsläppen om fossila bränslen
              i stället hade använts.
            </item>
            <item xml:id="i-Ey1uGruCD8nozDLvuPLhxZ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag på sociala hållbarhetskriterier.
            </item>
            <item xml:id="i-Lb73K3Wc1u4M3DGNRsRNyn">
              Riksdagen tillkännager för regeringen som sin mening vad som
              anförs i motionen om att Sverige internationellt bör verka för
              att det införs en internationell certifiering som omfattar både
              ekologisk och social hållbarhet.
            </item>
            <item xml:id="i-N7Rj28kF1hh4ZodzusD4d">
              Riksdagen tillkännager för regeringen som sin mening vad som
              anförs i motionen om att Sverige genom t.ex. biståndsmedel kan
              bygga upp institutionell kapacitet i fattigare länder för att
              dessa ska kunna säkerställa efterlevnad av certifieringssystemen.
            </item>
            <item xml:id="i-8VKqbAvAzYC3GmCY6VPuwz">
              Riksdagen tillkännager för regeringen som sin mening vad som
              anförs i motionen om att verka för att alla former av fordonsbränslen
              certifieras utifrån kriterier om en hållbar produktion.
            </item>
          </list>
        </div>
        <div type="motContent">
          <head type="h1" xml:id="i-TPMrcBhnNhSvnBPRn2Ycgm">
            3 Bakgrund
          </head>
          <p xml:id="i-6q5fNd81AqsqsHfXHxK9dY">
            I propositionen föreslås en ny lag om hållbarhetskriterier för
            biodrivmedel och flytande biobränslen. Bakgrunden till regeringens
            förslag är att regeringen vill implementera delar av Europaparlamentets
            och rådets direktiv 2009/28/EG om främjande av användningen av
            energi från förnybara energikällor i svensk lagstiftning.
          </p>
          <p xml:id="i-YJvjqkFyrgvvKS8ciFuzpd">
            Direktivet är ett medel för att uppnå Europeiska unionens mål
            att 20 % av unionens bruttoenergianvändning ska tillgodoses genom
            energi från förnybara energikällor senast 2020 och att andelen
            energi från förnybara energikällor när det gäller alla former
            av transporter år 2020 ska uppgå till minst 10 % av den slutliga
            energianvändningen i transporter i varje medlemsstat.
          </p>
          <p xml:id="i-QAamVGm86es37QW85ZVrRV">
            Bland de förnybara energikällorna ingår biodrivmedel och flytande
            biobränslen. För dessa energikällor anges i direktivet vissa kriterier
            som de måste uppfylla för att användningen av energikällorna ska
            få beaktas vid uppnåendet av målet.
          </p>
          <p xml:id="i-EYSzawFvLdNzKNgaS4SYzv">
            Direktivets krav på att hållbarhetskriterierna ska uppfyllas
            för att ge finansiellt stöd kommer att behandlas i särskild ordning,
            då regeringen anser att det krävs ytterligare utredning i den
            delen. Mot den bakgrunden föreslås att den tidigare beslutade
            tidpunkten för när skattefriheten för vissa biobränslen ska villkoras
            av att bränslena är hållbara skjuts fram från den 1 januari 2011
            till den 1 januari 2012.
          </p>
          <head type="h1" xml:id="i-8cwSNu9xYMSXGzzHgg5EV4">
            4 Behovet av en särskild lag
          </head>
          <p xml:id="i-PsXvtfS3kAskKG2MDtbhzD">
            Vi delar regeringens bedömning att finns flera skäl att reglera
            hållbarhetskriterierna i en särskild lag. Hållbarhetskriterierna
            ska kunna gälla både för inhemsk eller importerad råvara eller
            bränslen. Det finns även behov av att tillföra förslag som i dag
            inte omfattas av svensk rätt, och till det krävs en sammanhållen
            lag på detta område. Regeringen har själv föreslagit några av
            dessa tilläggsförslag men vi vill även utveckla några andra, vilket
            vi även gör i denna motion.
          </p>
          <p xml:id="i-V6YVWQ8dcwgTRVkSCf3Wen">
            Alternativet till en hållbarhetslag är att justera ett antal
            redan gällande lagar, förordningar och föreskrifter. Men detta
            ger en mycket sämre överskådlighet. Det behövs därför en särskild
            hållbarhetslag som samlar samtliga hållbarhetskriterier. På så
            sätt blir det en tydligare och mer överblickbar lagstiftning.
          </p>
          <p xml:id="i-XLHYMhjS1Edxyk2zLHWiP7">
            Regeringens naturvårdspolitik har hittills haft inriktningen
            att ta ut så mycket bioenergi som möjligt ur naturen. Vi har i
            riksdagen påpekat de negativa konsekvenser som regeringens politik
            kan medföra för den biologiska mångfalden. Med anledning av detta
            ser vi positivt på EU-direktivets hållbarhetskriterier, då dessa
            till viss del kan motverka regeringens ohållbara politik inom
            området.
          </p>
          <head type="h2" xml:id="i-WiDU4GhAyaKzA5iW6WZT9k">
            4.1 Hållbarhetskriterier räcker dock inte
          </head>
          <p xml:id="i-DnZwWPs6GDCyS5e8ucNyox">
            Vi vill dock understryka att hållbarhetskriterier för biodrivmedel
            bara är en liten del i att få en mer miljöanpassad trafik. Vi
            kommer aldrig lösa bilismens problem med hjälp av teknisk utveckling,
            dvs. att bilarna blir mer och mer rena. För det första visar empirisk
            erfarenhet att så inte är fallet. Förvisso har bilarna blivit
            mer energieffektiva och släpper ut mindre avgaser, men samtidigt
            har de blivit alltmer sofistikerade och innehåller alltmer teknik
            som i sin tur äter upp energieffektiviseringen. För det andra
            hjälper det inte att varje enskild bil blir mer miljövänlig om
            antalet bilar ökar samtidigt. Varken natur eller människa är särskilt
            behjälpt av att utsläppen per bil minskar om det totala utsläppet
            i absoluta termer ökar, vilket t.ex. varit fallet med koldioxid.
            Sedan 1990 har biltrafikens samlade utsläpp av koldioxid ökat
            med 12 %, samtidigt som varje enskild bil släpper ut mycket mindre
            koldioxid i dag än 1990.
          </p>
          <p xml:id="i-Akf5HkCV2GY5S7SkrHk6cU">
            Men det är inte bara vi som inte delar uppfattningen att reduktion
            av trafikens utsläpp till stor del ska kunna ske genom ny teknik.
            VTI:s bedömning är att det inte är rimligt att förvänta sig stora
            konsekvenser av teknikutvecklingen inom den 10-årsperiod som är
            relevant i det här sammanhanget. Vägverket anser att det inte
            finns några innovationer inom synhåll som på ett avgörande sätt
            skulle kunna lösa transportsystemets miljöproblem. Vägverket har
            för sin del dragit slutsatsen att biltrafiken långsiktigt måste
            minska. Kraven på alternativ som kan konkurrera med biltrafik,
            som vi känner den i dag, är således mycket stora. Det kommer inte
            att vara möjligt att minska biltrafiken om inte det finns fullgoda
            ersättningsalternativ (Vägverkets remissvar med anledning av EU-kommissionens
            förslag till hållbara moderna transporter).
          </p>
          <head type="h2" xml:id="i-KJJSt4KRHq1AuJ4MJQFSJB">
            4.2 Vi behöver minska trafikarbetet
          </head>
          <p xml:id="i-FuagA18T1SzC8uzM6m8pqu">
            Strukturellt och långsiktigt handlar det därför om att få till
            stånd en samhällsplanering och ett byggande som minskar behovet
            av långväga fysiska transporter och en planering som bygger på
            energisnåla och miljövänliga transporter, t.ex. kollektiva transporter
            med järnväg och buss. Men det kan även vara användning av IT och
            bredband för att möjliggöra e-handel, virtuella möten och till
            och med virtuella resor.
          </p>
          <p xml:id="i-FGfUeRHFgCW3rLnzymgAXi">
            Inom samhällsplaneringen finns stora möjligheter att minska transportsektorns
            miljö- och energipåverkan. Om bebyggelse förtätas, redan exploaterad
            mark tas i anspråk och infartsparkeringar byggs osv., kan samhällsplaneringen
            vara ett av flera verktyg mot ett transporteffektivare och därmed
            energisnålare samhälle. Det leder till att fler människor kan
            gå eller cykla mellan olika punkter.
          </p>
          <p xml:id="i-RtHbtyCVvADZsGEnFn1qdc">
            Kollektivtrafik, som ofta utgörs av busstrafik, är mer miljövänligt
            och trafiksäkrare och en förstärkt kollektivtrafik är en politik
            för jämlikhet genom att pensionärer, ungdomar och andra med låga
            inkomster gynnas. En förbättrad kollektivtrafik stärker jämställdheten
            inom transportsektorn som i hög grad är präglad av mäns värderingar
            och maktövertag. Eftersom kvinnor för närvarande i större utsträckning
            använder sig av kollektiva färdmedel leder satsningar inom denna
            sektor till att kvinnors tillgång till transporter förstärks.
          </p>
          <p xml:id="i-QUCXGyHuSZWFx3Yq9Bvpfs">
            Så för att få ett mer miljöanpassat transportsystem måste dels
            trafikarbetet minska, dels måste samhällets subventioner och stöd
            inriktas tydligt mot de mest hållbara transportmedlen samt mot
            vissa socioekonomiska grupper. Ett minskat behov av transporter
            behöver dock inte betyda minskad kommunikation, eftersom samhällsplanering
            och IT kan bidra till ökad kommunikationsnivå samtidigt som det
            fysiska transportbehovet med fordon minskar. Det är tillgängligheten
            som ska öka, inte rörligheten.
          </p>
          <head type="h1" xml:id="i-YA5hEFNuUoCeaBQ8za5M5t">
            5 Högre krav på ekologisk hållbarhet
          </head>
          <p xml:id="i-Qdt3wY9kfChy3t2EXDs54k">
            Regeringen föreslår att EU-direktivet om hållbarhetskriterier
            införs utifrån den miniminivå som krävs. Det betyder att biodrivmedel
            eller flytande biobränslen ska anses som hållbara om användningen
            av dessa bränslen medför en minskning av utsläppen av växthusgaser
            med minst 35 % i förhållande till utsläppen om fossila bränslen
            i stället hade använts.
          </p>
          <p xml:id="i-B2ar5y8R3vuwopxT5JDvpS">
            Från och med 1 januari 2017 ska en minskning av utsläppen av
            växthusgaserna vara minst 50 % i förhållande till utsläppen om
            fossila bränslen i stället hade använts och från den 1 januari
            2018 ska en minskning av utsläppen av växthusgaser vara minst
            60 %.
          </p>
          <p xml:id="i-Ct4pFsAbMVqcGZ3LdwKW5z">
            Vi anser att dessa nivåer är alldeles för lågt satta. När lagstiftningen
            genomförs måste den allra lägsta godtagbara nivån vara att utsläppen
            minskar med minst 50 %. Minskningen från t.ex. etanol från sockerrör
            är en reducering på mellan 7085 % av växthusgaser, vilket är det
            biodrivmedel som Sverige importerar mest. När det gäller de olika
            utvecklingsförsök som pågår i Sverige med att framställa biodrivmedel
            är reduceringsnivån åtminstone dubbelt så högt som gränsen 35
            %.
          </p>
          <p xml:id="i-EoVj9utTsCmKTEpFyCXiii">
            Det är därför anmärkningsvärt att regeringen valt att lägga lagstiftningen
            på en så låg nivå, särskilt med tanke på att EU:s hållbarhetsdirektiv
            inte kräver att det ska vara exakt 35 %, 50 %, 50 % respektive
            60 % utan att det åtminstone ska uppgå till dessa nivåer.
          </p>
          <p xml:id="i-A3jjUYUpZhvmrAB6UtKvwV">
            Sveriges ambition måste vara mycket högre än den regeringen avser.
            Den låga nivån kan i värsta fall öppna för import eller produktion
            av biodrivmedel som inte på allvar bidrar till låg klimatpåverkan
            i den omfattning som är tekniskt och politiskt möjligt. Vänsterpartiet
            föreslår därför att riksdagen utifrån vad vi här ovan anför ger
            regeringen i uppdrag att återkomma med ett nytt lagförslag som
            på allvar leder till reducering av växthusgaser med minst 50 %
            i förhållande till utsläppen om fossila bränslen i stället hade
            använts. Detta bör ges regeringen till känna.
          </p>
          <p xml:id="i-7PKzjS2Xrboj4y9vLdjVMH">
            Vi vill även tillägga att i dag tilldelas de som producerar el
            ur råvaror från torvmark elcertifikat. Vänsterpartiet har länge
            ansett att torv inte ska ingå i elcertifikatssystemet. Enligt
            förslaget på hållbarhetskriterier ska bränslen som produceras
            från mark som den 1 januari 2008 var torvmark inte anses som hållbara.
            Därmed ska de inte längre få elcertifikat såvida det inte visas
            att odling, skörd eller avverkning av råvaran inte medför dränering
            av tidigare odikad mark. Vi anser att förslaget är ett steg i
            rätt riktning.
          </p>
          <head type="h1" xml:id="i-ViSHY27VneSj8asUnw6dkh">
            6 Högre krav på social hållbarhet
          </head>
          <head type="h2" xml:id="i-Coi7juKjk92bP1hZ1jwsi9">
            6.1 Mark- och livsmedelsförsörjning
          </head>
          <p xml:id="i-6916sGRwqWGmfnW9JetDRS">
            I dag står ca 1 miljard människor utan säker livsmedelsförsörjning.
            För dessa människor är utvecklingen av den inhemska livsmedelsproduktionen
            avgörande för att man ska komma till rätta med svält och fattigdom.
            Tillgången till jordbruksmark är mycket begränsad och varje år
            förlorar världen totalt 57 miljoner hektar jordbruksmark på grund
            av massproduktion och monokulturer, jordbruksmetoder som inte
            är anpassade till lokala förhållanden, användning av kemikalier,
            handelsgödsel och konstbevattning. Till följd av detta har starka
            länder börjat köpa upp jordbruksmark i fattigare länder för att
            säkra sin egen livsmedelsproduktion. De som säljer sin mark är
            de allra fattigaste länderna som, trots brist på livsmedel, lockas
            av pengar, oljekontrakt eller infrastruktursatsningar. Även privata
            storföretag går in i länder med svag ekonomi och köper upp gigantiska
            landområden. I de länder där utländska investerare enligt lag
            är förbjudna att köpa upp mark hyr man i stället marken genom
            långtidskontrakt i vissa fall på upp till 99 år.
          </p>
          <p xml:id="i-ERh7DzUVvfJpto7iwAbGHZ">
            För att biobränslen ska kunna vara hållbara krävs därför mer
            än att de bara uppfyller ekologiska hållbarhetskriterier. Det
            gäller frågor om markanvändning, men också att biodrivmedelsproduktion
            ibland leder till fruktansvärda arbetsvillkor, långa arbetsdagar
            och ibland slavliknande förhållanden. Detta är självklart helt
            oacceptabelt. Import av biodrivmedel till Sverige måste ske utifrån
            sociala och ekologiska hållbarhetsvillkor. En given utgångspunkt
            i samband med produktion av biobränslen är att produktionen av
            biodrivmedel måste leda till minst 50 % reducering av koldioxidutsläppen,
            att den biologiska mångfalden inte hotas, att framställningen
            inte sker på bekostnad av livsmedelsproduktion i regioner där
            det råder brist på mat, att det betalas ut skäliga löner, att
            arbetsförhållanden är säkra och rimliga samt att produktionen
            inte tränger ut lokalbefolkning.
          </p>
          <head type="h2" xml:id="i-49GDDhgtg7YpeFkSDfEp96">
            6.2 Hållbarhetsdirektivet saknar social dimension
          </head>
          <p xml:id="i-F4kJcLsXHc6ALmZb6FhdYs">
            Dessvärre har EU inte specificerat krav på hur de sociala hållbarhetskriterierna
            ska utformas, utan bara skjutit frågan till att kommissionen vartannat
            år ska granska hur sociala villkor påverkas genom produktion av
            biodrivmedel.
          </p>
          <p xml:id="i-Ti7Rf5o1nGKhVK6VfUUmPr">
            Det är i sig beklagligt att EU inte har högre ambitioner än så,
            men regeringen hade kunnat gå längre än minimikravet i EU-direktivet
            och infört en rad sociala hållbarhetskriterier enligt direktivets
            artikel 17.7, och som kommissionen har till uppgift att rapportera
            om.
          </p>
          <p xml:id="i-92b3TYZvwtrYrsnqcnTrW3">
            Följande beaktanden hade varit möjliga att införa i svensk lagstiftning:
          </p>
          <list style="ul">
            <item xml:id="i-3aPEQYH36DfLBSJxWW3z37">
              Att de sociala effekterna av biodrivmedelspolitiken inte får
              leda till sämre tillgång på livsmedel till överkomligt pris, särskilt
              för människor som lever i utvecklingsländer.
            </item>
            <item xml:id="i-U6DxZywJgN463LZQHTZfou">
              Att respekten för markrättigheter efterlevs.
            </item>
            <item xml:id="i-MuQPpL2P52PzK5tPnqGf9">
              Att det införs ett moratorium på ny markexploatering i länder
              som saknar fungerande lagstiftning om markrättigheter.
            </item>
            <item xml:id="i-FsbpAFsy2Vrhy5NNHY6d8x">
              Att de indirekta effekterna av exploatering även finns med i
              kriterierna för hållbarhet.
            </item>
            <item xml:id="i-GaXAHaw8XTLhkRL8Dz4vnz">
              Att ILO-konvention nr 29 efterlevs när det gäller tvångsarbete
              eller obligatoriskt arbete.
            </item>
            <item xml:id="i-gR77oiLooXYEgdkgwez2Q">
              Att ILO-konvention nr 87 efterlevs när det gäller föreningsfrihet
              och skydd för organisationsrätten.
            </item>
            <item xml:id="i-RCEcdd2ykBLybPyYaGzEQW">
              Att ILO-konvention nr 98 efterlevs när det gäller tillämpning
              av principerna för organisationsrätten och den kollektiva förhandlingsrätten.
            </item>
            <item xml:id="i-Fo3Gtuf928gN4LLC2ozM37">
              Att ILO-konvention nr 100 efterlevs när det gäller lika lön för
              män och kvinnor för arbete av lika värde.
            </item>
            <item xml:id="i-RfMCeJsgPwtX6JjoyG18dt">
              Att ILO-konvention nr 105 efterlevs när det gäller avskaffande
              av tvångsarbete.
            </item>
            <item xml:id="i-Co47ux6yjCdXMs5URspJYe">
              Att ILO-konvention nr 111 efterlevs när det gäller diskriminering
              i fråga om anställning och yrkesutövning.
            </item>
            <item xml:id="i-A7cyJyKcaYe6DAydTXpHvv">
              Att ILO-konvention nr 138 efterlevs när det gäller minimiålder
              för tillträde till arbete.
            </item>
            <item xml:id="i-BQzeBPjFCMpiwTwWs8Amub">
              Att ILO-konvention nr 182 efterlevs när det gäller förbud mot
              och omedelbara åtgärder för att avskaffa de värsta formerna av
              barnarbete.
            </item>
          </list>
          <p xml:id="i-Abq4b8PaZ7mq6VoYiHDyBB">
            Staten bör därför verka för att alla biodrivmedel certifieras
            utifrån kriterier om både ekologisk och social hållbar produktion.
            Regeringen bör återkomma till riksdagen med ett förslag till sociala
            hållbarhetskriterier i enlighet med vad som nämns här ovan. Detta
            bör ges regeringen till känna.
          </p>
          <p xml:id="i-P6wucW1SSYC2FyBxX6SN8G">
            Som vi tidigare nämnt har EU tyvärr valt att inte införliva sociala
            hållbarhetskriterier för biodrivmedel. Mot bakgrund av vad som
            här ovan framförs om vikten av att hållbarhetskriterier även omfattar
            den sociala dimensionen bör det ske en ändring av EU-direktivet.
            Sverige bör därför internationellt verka för att det införs en
            internationell certifiering som omfattar både social och ekologisk
            hållbarhet. Detta bör ges regeringen till känna.
          </p>
          <p xml:id="i-UzLyAz2fhzCpAd597489Jv">
            Det är även viktigt att Sverige genom t.ex. biståndsmedel kan
            bygga upp institutionell kapacitet i fattigare länder för att
            dessa ska kunna säkerställa efterlevnaden av certifieringssystemen.
            Detta bör ges regeringen till känna.
          </p>
          <head type="h2" xml:id="i-HeQAaUbCE1vLv5D8qXHDA5">
            6.3 Även krav på andra fordonsbränslen
          </head>
          <p xml:id="i-WE9dWX2Yojst8bHzNfM4EE">
            Vi vill således att det ställs sociala och ekologiska krav på
            produktion av biobränslen. Men det man samtidigt måste fråga sig
            är i vilken utsträckning vi ska ställa andra villkor på biobränslen
            än vad vi gör på andra importerade varor. De Krav- och rättvisemärkta
            varorna utgör ca 1 % av konsumtionen. Till exempel kan kaffe och
            bananer odlas på väldigt olika sätt och i många fall under förhållanden
            som inte är socialt och ekologiskt hållbara. Ska vi därför förbjuda
            dessa varor? Eller ska vi se till att t.ex. de sociala villkoren
            förbättras?
          </p>
          <p xml:id="i-BVQepLKHdaNkJfA4oaw5BL">
            I vilket fall som helst är det högst lämpligt att upprätta samma
            spelregler för olika sorters drivmedel. All fordonsbränsle bör
            certifieras utifrån kriterier om att produktionen ska vara socialt
            och ekologiskt hållbar. Det är inte rimligt att det ska ställas
            högre krav på biobränslen än på fossila bränslen. Staten bör därför
            verka för att alla former av fordonsbränslen certifieras utifrån
            kriterier om en hållbar produktion. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-MAwUDcZwqsoVMrbMVc3AyE" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-RXbDLe2Uyt8caZ7EXbHkap" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-WGVDy5CxcSVym52zRso6Lz" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-G9cWJJvghFxbmnSKo9YTmz" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
