<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00496">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__496/mot_1952__fk__496-001.pdf"/>
      <fw xml:id="i-DG6Eo1d7gQnpxS8pr1hRTj">
        Motioner i Första kammaren, nr 496. 17
      </fw>
      <div xml:id="i-DCP4NRAC5q4yo6vvHTuspS" type="motHeader">
        <div xml:id="i-SmudF6fLBcXLrnwa8Xh1SB" type="motTitle"/>
        <div xml:id="i-NY94KnWJT2cUtBrZ3wqFE8" type="motSubmissionInfo"/>
      </div>
      <div xml:id="i-RagERCiiPqXfZvE35TXpvF" type="motBody">
        <div xml:id="i-F2wV6UzJrTSnvyoJyDBTE3">
          <p xml:id="i-CFvSPYLvpUsMfha2eEbGSa">
            Nr 496.
          </p>
          <p xml:id="i-Wdb2s5XFvNrYCcVMqXtk6S">
            Av herr Osvald, i anledning av Kungl. Maj:ts proposition med
            förslag till strandlag.
          </p>
          <p xml:id="i-VCPnaaVjNEJXAQARecBoC4">
            Det förslag till strandlag, som genom propositionen 1952:187
            förelagts riksdagen, har av lagrådet karakteriserats som en skälig
            avvägning av de intressen, som på förevarande område stå mot varandra.
            Detta omdöme synes vara riktigt. Bestämmelserna om de grunder,
            efter vilka ersättningen för intrånget i äganderätten skall beräknas,
            äro emellertid svåröverskådliga, uch på ett par punkter anse vi
            oss böra föreslå modifikationer. Vi förut- sätta att den erforderliga
            lagtexten utarbetas av det lagutskott, till vilket strandlagspropositionen
            hänvisats. I. Om en värdestegring inträder på ett område på grund
            av att området blir lämpligt för tätbebyggelse och värdestegringen
            inträder först efter det strandlagen trätt i kraft, bör enligt
            den grundsats, som ligger bakom strand- lagen, ersättning för
            värdestegringen icke givas åt fastighetsägaren. För grundsatsen
            i fråga är det tillräckligt att hänvisa till förarbetena till
            5 $ byggnadslagen. Men om tätbebyggelsevärdet inträtt redan då
            strandlagen träder i kraft synes annan regel böra gälla. Vid utarbetandet
            av byggnads- lagen höll man före, att markägaren alltid skulle
            få ersättning för det tät- bebyggelsevärde, som fanns redan vid
            tiden för lagens ikraftträdande. I 162 8 byggnadslagen stadgades
            därför, att vid värdering skälig hänsyn skulle tagas till det
            värde marken ägde vid tiden för lagens ikraftträdande enligt före
            lagen gällande grunder och att förty jämväl det värde marken då
            tillmättes finge komma i betraktande. Motsvarande regel synes
            böra införas i en över- gångsbestämmelse till strandlagen. Eljest
            skulle resultatet kunna bliva, att en strandägare, som t. ex.
            av ideella skäl icke velat sälja stranden till bebyg- gelse och
            därför icke ens skaffat sig byggnadsplan på den, skulle komma
            i ett sämre läge ekonomiskt än den, som redan sålt en liknande
            strand eller efter ansökan fått byggnadsplan på den. Frågan är
            av särskild betydelse för skärgården. Utan en övergångsbestämmelse
            av liknande art som 162 8 bygg- nadslagen skulle det kunna inträffa,
            att en ägare t. ex. av en ö drabbas av kännbar ekonomisk förlust,
            om han icke före strandlagens antagande begärt att ön skulle uppdelas
            i tomter genom byggnadsplan och detta verkställts. Han hade tidigare
            kunnat räkna med att ett tätbebyggelsevärde inträtt på marken.
            Genom strandlagen skulle denna möjlighet ha bortfallit. Det kan
            diskuteras huruvida icke den tidpunkt, efter vilken ersättnings-
            gillt tätbebyggelsevärde icke skulle få ersättas, skall bestämmas
            till den 1
          </p>
          <pb facs="riksdagen-motions-pdf/data/1952/mot_1952__fk__496/mot_1952__fk__496-002.pdf"/>
          <fw xml:id="i-7ozgW2H5T17wrJbBfjGDoV">
            8 Motioner i Första kammaren, nr 496.
          </fw>
          <p xml:id="i-NsqPciijpfu4kTaTS21eV9">
            januari 1953, då strandlagen är avsedd att träda i kraft, eller
            till eit tidigare datum. Därvid erbjuda sig två tidpunkter: den
            1 januari 1948, då byggnads- lagen trädde i kraft, och den 19
            december 1950, då den provisoriska strand- lagen trädde i tillämpning.
            Det riktiga torde vara, att välja den 1 januari 1953, enär byggnadsplan
            kunnat erhållas fram till detta datum. Huruvida man väljer den
            19 december 1950 eller den 1 januari 1953 torde emellertid icke
            hava större praktisk betydelse. II. En strandägare bör ha ersättning
            för att han icke själv kan bebygga stranden och utnyttja byggnaden,
            för att han icke själv kan bebygga marken och uthyra eller sälja
            byggnaden jämte markområdet, för att han icke kan upplåta marken
            till annan att bebygga som ofri grund och för att han icke kan
            sälja marken — eventuellt efter uppdelning i glesbebyggelsetomter
            — till annan för bebyggelse under äganderätt. Det viktigaste fallet
            torde vara, då ägaren skulle önska att uppdela strandområdet i
            glesbebyggelsetomter och därefter sälja dessa för bebyggelse.
            Det är icke tydligt, att lagtexten verk- ligen ger ägaren full
            ersättning i detta fall. 3 $ andra stycket av förslaget till strandlag
            anger, att frågan, huruvida rätt till ersättning föreligger, skall
            bedömas med hänsyn till den fastighetsindelning, som gällde vid
            tiden för förordnandets (om byggnadsförbud enligt strandlagen)
            meddelande. Men frågan synes böra bedömas efter huru förhållandena
            skulle ställa sig om avstyckningar kunde få äga rum för att från
            stamfastigheten avskilja de områden för glesbebyggelse, å vilka
            förbud mot bebyggelse utfärdats enligt strandlagen. Lagtexten
            bör erhålla en avfattning i enlighet härmed. Det synes icke finnas
            skäl att så inskränka ägarens rätt till ersättning att han blott
            får ersättning för att han icke kan upplåta område till bebyggelse
            med nyttjanderätt. Om han kunnat överlåta området skulle han på
            grund av åtskilliga omständigheter fått större ersättning. Den,
            som ämnar bebygga området, får nämligen under angiven förutsättning
            garanti för att han för all framtid får disponera området, han
            får möjlighet att genom inteckning i området utnyttja de byggnader,
            han ämnar uppföra, som kreditobjekt o. s. v. Han blir därför benägen
            att giva högre ersättning åt fastighetsägaren än om han blott
            skulle få utnyttja området under nyttjanderätt.
          </p>
          <p xml:id="i-MU48DBqrH9chfRuQsA8t99">
            Då jag påyrkar ovan angivna ändringar i lagförslaget, bör jag
            framhålla att jag även blir fullt tillfredställd om de berörda
            frågorna kunna lösas genom klarläggande uttalanden från utskottets
            sida. Men i varje fall böra de klarläggas. Ersättningsgrunderna
            vid tvångsmässigt intrång till följd av ett byggnadsförbud enligt
            strandlagen kräva ett inträngande även i ägande- rättens dunklaste
            områden. Dylikt tvångsmässigt intrång kan betraktas som en art
            expropriation. Redan stadgandena i expropriationslagen i dess
            ur- sprungliga lydelse erbjuda ett flertal svårlösta spörsmål.
            De frågetecken, som man kunde sätta, blevo flera efter genomförande
            av 5 8 byggnadslagen med dess bakomliggande princip, att ersättning
            för tätbebyggelsevärde i
          </p>
          <pb facs="riksdagen-motions-pdf/data/1952/mot_1952__fk__496/mot_1952__fk__496-003.pdf"/>
          <fw xml:id="i-CMUBGbU2nCXLhazz1bmx4V">
            Motioner i Första kammaren, nr 496. 9
          </fw>
          <p xml:id="i-MbMkS6E7p5f8jfpS2AKQxW">
            mark ej skall utgå om plan icke fastställts för markens användning.
            Till detta lagrum anknöt lagrådet en ingående kritik, vilken justitieministern
            besvarade (prop. 1947: 131 s. 402) med att framhålla att han vid
            remissen av lagförslaget till lagrådet ej ansett sig böra framlägga
            något förslag till bestämmelser rörande den närmare regleringen
            av de värderingsspörsmål, som berörts i lagrådets utlåtande, enär
            han förutsatt att dessa frågor skulle prövas i samband med den
            revision av expropriationslagstiftningen, som enligt meddelade
            direktiv ankomme på markutredningen. Justitieministern tillade
            att lagtexten allenast i 162 $ upptoge en uttrycklig bestämmelse
            om betydelsen av tätbebyggelsevärde ur markvärderingssynpunkt
            och att förslag om närmare värderingsregler vid expropriation
            vore att förvänta redan sam- ma år (d.v.s. 1947). När markutredningens
            förslag till ändringar i expro- priationslagen förelades riksdagen,
            gick emellertid justitieministern på en ny uppskovslinje. Bland
            annat på grund av att ett uppskov skulle vara av stort värde för
            att skapa ökad klarhet angående omstridda viktiga frågor förordade
            han att hela spörsmålet om värdestegringsindragning — den närmare
            inne- börden av regeln i 5 8 byggnadslagen är en mycket viktig
            del av detta spörs- mål — skulle underkastas fortsatt utredning.
            Så snart riksdagen behandlat förslaget till ändring i expropriationslagstiftningen
            vore det hans avsikt att föranstalta att en sådan utredning igångsattes
            och skyndsamt fördes till slut (prop. 1949: 184 s. 176). Under
            de snart 272 år, som gått sedan riksdagen slutbehandlat frågan
            om ändringar i expropriationslagstiftningen, har emel- lertid
            — säkerligen på fullgiltiga skäl — ingen dylik utredning tillsatts.
            Det enda som skett är att den 18 juni 1949 en kommitté tillsatts
            för utarbetande av vissa tillämpningsföreskrifter i anledning
            av ändringar i lagen om expro- priation, men denna kommitté —
            i vars uppgift icke ingick att utreda spörs- målet om indragning
            av värdestegringen — har numera avslutat sitt arbete. Dess arbete
            har blott resulterat i ett förslag till upprättande av ett centralt
            rådgivande organ för fastighetsvärdering, företrädesvis för rådgivning
            i ex- propriationsvärdering, och i de kurser för expropriationstekniker,
            om vilka innevarande riksdag fattat beslut. Frågan om den närmare
            innebörden av den grundrätt, å vilken 5 8 byggnadslagen vilar,
            är, vad lagstiftningen angår, fortfarande helt öppen. På denna
            fråga vilar även i viss omfattning tolk- ningen av ersättningsreglerna
            i strandlagen.
          </p>
          <p xml:id="i-CbE8MD5Zoas1uX3RGRFBqZ">
            Med stöd av ovanstående hemställes alltså, att riksdagen ville
            vid behandlingen av propositionen nr 187 göra de ändringar i förslaget
            till strandlag, om vilka i det föregående hemställts.
          </p>
          <p xml:id="i-3in2Xd9LY7uNvpUW6ocddV" type="date">
            Stockholm den 29 april 1952.
          </p>
          <p xml:id="i-4hvJHCNSA7aTjT5JQ9SfJL" type="signatureBlock">
            Hugo Osvald.
          </p>
          <p xml:id="i-7HwVxynYghs8PSyLNpBuis">
            ? Bihang till riksdagens protokoll 1952. 3 saml. Nr 493—501.
          </p>
        </div>
      </div>
    </body>
  </text>
</TEI>
