<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02866">
  <teiHeader>
    <fileDesc>
      <titleStmt>
        <title>Inför moratorium mot tvångsanslutning av enskilda avlopp som når miljö- och hälsokrav</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2866 av Betty Malmberg (M)</title>
          <idno type="rdwebb">H9022866</idno>
          <rs type="number">2866</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022866/text</ref>
          <ref type="dokument_url_html">http://data.riksdagen.se/dokument/H9022866</ref>
          <ref type="dokumentstatus_url_xml">http://data.riksdagen.se/dokumentstatus/H9022866</ref>
          <ref type="docx">http://data.riksdagen.se/fil/C1D1189E-9D5A-4A55-ADD8-2639A8E823BA</ref>
          <ref type="pdf">http://data.riksdagen.se/fil/87492308-E10F-42BD-9A24-F489147D19DA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Adk4yjSdG1J8bUT4dyfKCb" type="signed"/>
        <correspContext corresp="i-Adk4yjSdG1J8bUT4dyfKCb">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-2qbVhmmiEsgndpFLAeX6uy" type="submitted">
          <date when="2021-10-04"/>
          <time when="12:38:17"/>
        </correspAction>
        <correspAction xml:id="i-3FmA4YFU5NybQJasHXJEbD" type="reviewed">
          <date when="2021-10-04"/>
          <time when="14:29:06"/>
        </correspAction>
        <correspAction xml:id="i-FT3ncmeMbJogVFUnAjECTb" type="referred">
          <date when="2021-10-14"/>
        </correspAction>
        <correspAction xml:id="i-VTFcau969mMF4vFv8eBNNc" type="assigned">
          <date when="2022-10-07"/>
          <time when="15:25:35"/>
        </correspAction>
        <correspContext corresp="i-VTFcau969mMF4vFv8eBNNc">
          <ref type="assignedTo">Civilutskottet</ref>
        </correspContext>
        <correspAction xml:id="i-G7b9wzCffe8vSYrc7LbTv2" type="behandlas_i"/>
        <correspContext corresp="i-G7b9wzCffe8vSYrc7LbTv2">
          <ref type="uppgift">2021/22:CU13</ref>
          <ref type="ref_dok_id">H901CU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KQYGFE6AbTn55RvpnGvXPa" type="behandlas_i"/>
        <correspContext corresp="i-KQYGFE6AbTn55RvpnGvXPa">
          <ref type="uppgift">2021/22:CU29</ref>
          <ref type="ref_dok_id">H901CU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU29</ref>
          <ref type="ref_dok_titel">Vägar till hållbara vattentjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7XwpvQr3QhpAtmZYNifmUP" type="motHeader">
        <div xml:id="i-GEFgYD93G6qxYSmCYDTgxh" type="motTitle">
          Motion till riksdagen 2021/22:2866 av Betty Malmberg (M) Inför
          moratorium mot tvångsanslutning av enskilda avlopp som når miljö-
          och hälsokrav
        </div>
      </div>
      <div xml:id="i-HPAwBDmtmbhE6pdm33DvUo" type="motBody">
        <div xml:id="i-VQNaR28dx9WQDNpgXMwxoq" type="motProposal" subtype="förslag">
          <head xml:id="i-LXTFssRABBrbrXkwHYhqmp">
            Förslag till riksdagsbeslut
          </head>
          <list xml:id="i-98Rn8JwKqLdHhi6ugRX7io">
            <item xml:id="i-44aiEMknkZeCyAZKhWaJMB" sortKey="Yrkande 1">
              Riksdagen ställer sig bakom det som anförs i motionen om att
              Havs- och vattenmyndigheten skyndsamt ska utfärda ett moratorium
              mot tvångsanslutning av fastigheter med enskilda avlopp som motsvarar
              rådande miljö- och hälsokrav, och detta tillkännager riksdagen
              för regeringen.
            </item>
          </list>
        </div>
        <div xml:id="i-EqDk3WYVQVh4nAnpss3x4d" type="motContent">
          <head xml:id="i-Q5ts4supvv3QK7h6aEuUVw" type="h1">
            Motivering
          </head>
          <p xml:id="i-BTf7dK2j5Py1fJgAxX93Gf">
            I samhället finns för närvarande ett relativt stort fokus på
            enskilda avlopp. Till exempel framförde regeringen för några år
            sedan att de vill öka takten i att åtgärda och byta ut dåliga
            avlopp. Men det finns flera viktiga aspekter som måste vägas in
            då det gäller enskilda avlopp och som regeringen borde ta ad notam.
          </p>
          <p xml:id="i-2AHasjFzLKNQjaNupGGtkc">
            Uppskattningsvis finns det cirka 900 000 avlopp i Sverige som
            inte är kopplade till ett kommunalt va-nät. 300 000 av dessa bedöms
            vara i stort behov av ny rening. Kostnaden för att åtgärda ett
            enda av de avloppen är hög och ligger i häradet 70 000–150 000
            kronor. Om vi räknar med att de 300 000 avloppen renoveras till
            en kostnad av 70 000 kronor vardera blir det totala beloppet 21
            miljarder kronor. Ett ansenligt belopp. Nyttan för miljön motsvarar
            dock på inga sätt de enorma kostnaderna. Enligt beräk­ningar som
            Havs- och vattenmyndigheten (HaV) har sammanställt utgör de enskilda
            avloppen cirka sex procent av den totala fosforbelastningen. Trots
            detta bedrivs en intensiv kontroll och kravställning på desamma.
            Så omfattande att flera personer har tvingats bort från hus och
            hem då de inte klarat av att finansiera de renoveringskrav som
            ställs.
          </p>
          <p xml:id="i-2Y2nCxhKSrHyMu5Y3Vcqbx">
            Samtidigt visar vetenskapliga studier såsom va-guiden (rapport
            2016:2) att om hänsyn skulle tas till självreningen och hur mycket
            fosfor och föroreningar från enskilda avlopp som läggs fast i
            mark (genom så kallad markretention) skulle kraven på renoveringar
            inte bli lika omfattande som dagens kommunala vägledningar ger
            vid handen. En annan slutsats är att man hellre bör överväga omlokalisering
            av utsläpps­punkter eventuellt i kombination med ett infiltrationsdike,
            än krav på utökad fosforre­ning. Rapporten är finansierad och
            beställd av HaV. I samband med ett remissförfarande fick rapporten
            starkt stöd. 10 av 11 remissinstanser stödde rapporten. Men trots
            detta uppdateras inte de kommunala vägledningarna rörande enskilda
            va-anläggningar i enlighet med den evidens och kunskap som rapporter
            redovisar. Undertecknad anser att det bör införas ett rimlighetsrekvisit
            så att kostnaden för att åtgärda enskilda avlopp står i rimlig
            proportion till den miljövinst som förväntas uppnås, samt att
            en fastighetsägare som uppnår samma reningsgrad som genom det
            kommunala alternativet inte ska tvångsanslutas till ett kommunalt
            avlopp. Det sistnämnda har också samlat en riksdagsmajoritet.
          </p>
          <p xml:id="i-9Bsro5LiAGk4mev8nmqHLW">
            Enligt ett tillkännagivande som beslutades av riksdagen den 29
            april 2021 ska nämligen regeringen skyndsamt vidta de åtgärder
            som krävs för att en fastighetsägare som har ett enskilt avlopp
            som uppfyller gällande miljö- och hälsokrav inte ska kunna tvingas
            att ansluta sig till det kommunala va-nätet. Men med tanke på
            de dröjsmål som många gånger uppstår från det att riksdagen har
            riktat ett tillkännagivande till dess det är färdigberett av regeringen,
            anser undertecknad att HaV ska ges i uppdrag att skyndsamt utfärda
            ett moratorium i denna för många fastighetsägare viktiga fråga.
            Ett moratorium skulle också förtydliga det hittillsvarande beslutets
            innebörd och förenkla kommunernas handläggning av dylika frågor.
            Moratoriet bör gälla till dess att beslutsunderlaget om förbud
            mot tvångsanslutning av enskilt avlopp som uppfyller gällande
            miljö- och hälso­krav till kommunalt va-nät har presenterats och
            att riksdagen har tagit ställning till detta. Detta måste riksdagen
            ge regeringen tillkänna.
          </p>
        </div>
        <div xml:id="i-9xb6inkaJNd3ddf1WZxtcd" type="motSignatures">
          <list xml:id="i-WX32JfvFzvNwWA2wvCjaSj">
            <item xml:id="i-PmU5KErNcTCGph12v7z43i">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
