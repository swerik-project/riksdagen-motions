<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-02732">
  <teiHeader>
    <fileDesc>
      <titleStmt>
        <title>Terrorism</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2732 av Andreas Carlson m.fl. (KD)</title>
          <idno type="rdwebb">H7022732</idno>
          <rs type="number">2732</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7022732/text</ref>
          <ref type="dokument_url_html">http://data.riksdagen.se/dokument/H7022732</ref>
          <ref type="dokumentstatus_url_xml">http://data.riksdagen.se/dokumentstatus/H7022732</ref>
          <ref type="docx">http://data.riksdagen.se/fil/9E8B6C44-3397-433C-A48F-A8C7419178E9</ref>
          <ref type="pdf">http://data.riksdagen.se/fil/9F025E4B-75FB-4469-9AD3-7F2FEB62E5A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YRajYnZ7msTsipTcrejwG" type="signed"/>
        <correspContext corresp="i-YRajYnZ7msTsipTcrejwG">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-BC9ngy1dwVYEhX6yqvUhnt" type="submitted">
          <date when="2019-10-03"/>
          <time when="12:16:09"/>
        </correspAction>
        <correspAction xml:id="i-PjexJ3VSuEUmaxmPTV1ZkB" type="reviewed">
          <date when="2019-10-03"/>
          <time when="13:55:44"/>
        </correspAction>
        <correspAction xml:id="i-Bm2wNQoqYzw1RYYAZt1ERD" type="referred">
          <date when="2019-10-11"/>
        </correspAction>
        <correspAction xml:id="i-MUrPj5gQN67My7gnTDPmjf" type="assigned">
          <date when="2021-04-28"/>
          <time when="17:03:54"/>
        </correspAction>
        <correspContext corresp="i-MUrPj5gQN67My7gnTDPmjf">
          <ref type="assignedTo">Justitieutskottet</ref>
        </correspContext>
        <correspAction xml:id="i-H4j3tdpsXb6Tt6ykTrWThE" type="behandlas_i"/>
        <correspContext corresp="i-H4j3tdpsXb6Tt6ykTrWThE">
          <ref type="uppgift">2019/20:JuU13</ref>
          <ref type="ref_dok_id">H701JuU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU13</ref>
          <ref type="ref_dok_titel">Ett särskilt straffansvar för samröre med en terroristorganisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QXjTDeLKZf5nSKXBX7egCd" type="behandlas_i"/>
        <correspContext corresp="i-QXjTDeLKZf5nSKXBX7egCd">
          <ref type="uppgift">2019/20:JuU32</ref>
          <ref type="ref_dok_id">H701JuU32</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU32</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UtaW6q6ARMF6AvMqj84Prk" type="behandlas_i"/>
        <correspContext corresp="i-UtaW6q6ARMF6AvMqj84Prk">
          <ref type="uppgift">2019/20:FöU9</ref>
          <ref type="ref_dok_id">H701FöU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU9</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8LWeDMSNDdRztAtFjQKZ6s" type="behandlas_i"/>
        <correspContext corresp="i-8LWeDMSNDdRztAtFjQKZ6s">
          <ref type="uppgift">2019/20:KU13</ref>
          <ref type="ref_dok_id">H701KU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2tqyk3ZGTBhZGJ3t4vvted" type="behandlas_i"/>
        <correspContext corresp="i-2tqyk3ZGTBhZGJ3t4vvted">
          <ref type="uppgift">2019/20:JuU27</ref>
          <ref type="ref_dok_id">H701JuU27</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU27</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XGkyp47R5B5SAntdjLSXrb" type="behandlas_i"/>
        <correspContext corresp="i-XGkyp47R5B5SAntdjLSXrb">
          <ref type="uppgift">2019/20:JuU16</ref>
          <ref type="ref_dok_id">H701JuU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU16</ref>
          <ref type="ref_dok_titel">2019 års redogörelse för tillämpningen av lagen om särskild utlänningskontroll</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ScshGEgKHz76qDfjz7cmdy" type="behandlas_i"/>
        <correspContext corresp="i-ScshGEgKHz76qDfjz7cmdy">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2732 av Andreas Carlson m.fl. (KD)
          Terrorism
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8EFhgpfRGMn1oUCmuXCRjD">
            Förslag till riksdagsbeslut
          </head>
          <list style="ol">
            <item xml:id="i-AqDbXUskLu9HVnGSvEVGP4">
              Riksdagen ställer sig bakom det som anförs i motionen om att
              stärka det lokala förebyggande arbetet mot rekrytering och radikalisering
              och tillkännager detta för regeringen.
            </item>
            <item xml:id="i-Pe1MLDTQXimUUDkvjiSxJR">
              Riksdagen ställer sig bakom det som anförs i motionen om fotboja
              på personer som riskerar att avvika från utvisning och tillkännager
              detta för regeringen.
            </item>
            <item xml:id="i-VWvBdk8CCb6yJATKhsPecX">
              Riksdagen ställer sig bakom det som anförs i motionen om att
              nationella insatsteam ska stödja kommunerna i arbetet med återvändande
              terrorkrigsresande och tillkännager detta för regeringen.
            </item>
            <item xml:id="i-YVGCjYMyPyBb9ys1kQgu9T">
              Riksdagen ställer sig bakom det som anförs i motionen om vikten
              av ett tätare samarbete mellan försvar och polis i extrema situationer
              och tillkännager detta för regeringen.
            </item>
            <item xml:id="i-CkAh1gJZXybR7npg1ht7GP">
              Riksdagen ställer sig bakom det som anförs i motionen om att
              lagstiftning om samröre med terrorstämplade organisationer skyndsamt
              bör komma på plats och tillkännager detta för regeringen.
            </item>
            <item xml:id="i-XYwci2i5VnxFeKhxcqSToy">
              Riksdagen ställer sig bakom det som anförs i motionen om förbud
              mot utländsk finansiering av extremism och tillkännager detta
              för regeringen.
            </item>
            <item xml:id="i-Er1Hs4hBszc1RkpztFX7MA">
              Riksdagen ställer sig bakom det som anförs i motionen om att
              skärpa lagstiftningen om paramilitär träning och tillkännager
              detta för regeringen.
            </item>
            <item xml:id="i-DnQ8kTEEwgf5EVhUpUAGBx">
              Riksdagen ställer sig bakom det som anförs i motionen om landsförräderi
              och tillkännager detta för regeringen.
            </item>
            <item xml:id="i-QDe6cgQ2bYUqB3v9Jchqmf">
              Riksdagen ställer sig bakom det som anförs i motionen om signalspaning
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CCM5UC5oaAfRB4ekMcbpkJ" type="h1">
            Motivering
          </head>
          <p xml:id="i-C7avE8BwEEe5unD7zzAdAc">
            Terrorismen är ett ständigt närvarande hot. Svenska jihadister
            har spelat en aktiv roll i Islamiska statens terrorverksamhet
            och i terrordåd som begåtts på andra platser i Europa, och vi
            har även sett terrordåd i vårt eget land. 2017 kom den dödliga
            jihadismen till Sverige. Den sjunde april körde en person med
            en lastbil ihjäl fem personer på Drottninggatan i Stockholm. Metoden
            känns igen från islamistiska terrordåd över hela Europa. Allt
            fler gärningsmän agerar ensamma, men med ideologisk och taktisk
            uppbackning från exempelvis IS. Lastbilar och knivar kan bli deras
            vapen och skadan de åsamkar offren och hela samhällen är stor.
            Parallellt med att jihadismen vuxit fram i Sverige har också nazismens
            terrorceller börjat visa upp sig igen. Förberedelser till mord
            och bombdåd är den rörelsen ansvarig för. Terrorismen kommer inte
            kullkasta vårt samhälle, men den kan göra mycket skada. Sverige
            behöver göra betydligt mer för att stoppa terrorismens framväxt.
          </p>
          <p xml:id="i-P6mFE4kYNnNMZ956penHK8">
            Människor ska kunna känna sig trygga i att öppenhet och mänskliga
            rättigheter respekteras, liksom demokratins grundläggande värden.
            Ingen ska behöva känna rädsla för att uttrycka sin mening eller
            för att delta i politiska eller religiösa möten. Vi har under
            året sett flera exempel på de krafter som vill något annat än
            att värna öppenhet och mänskliga fri- och rättigheter, krafter
            som vill undergräva demokratin. Sverige måste ha ett starkt försvar
            mot dessa hot. Terrorism hotar internationell fred och säkerhet,
            nationell säkerhet och våra grundläggande fri- och rättigheter.
            I frågor som dessa är det viktigt med en bred samsyn.
          </p>
          <p xml:id="i-2nnUP2Twb8caybbhEW9Rwj">
            Enligt Säkerhetspolisen har cirka 300 personer rest från Sverige
            till Syrien och Irak under de senaste sex åren, varav en tredjedel
            är kvinnor. Enligt Säpo har ungefär 50 svenskar som anslutit sig
            till IS bekräftats döda; siffran kan vara högre. Antalet resande
            börjar avta, enligt Säpo bland annat beroende på situationen i
            området, där IS har tryckts tillbaka allt mer och på grund av
            lagstiftning som förbjuder terrorresor. Men 140 indi­vider har
            hittills återvänt. De utgör en säkerhetsrisk. Säkerhetspolisens
            uppgift är att identifiera och bevaka dessa personer. Flera av
            dessa kan behandlas som ärrade krigshjältar i växande miljöer
            av våldsbejakande extremism och radikalisering i Sverige. Dessa
            miljöer måste bekämpas. Antalet återvändande har minskat. Säpo
            har uppgifter om att flera tvingas stanna kvar, vilket gör att
            de som faktiskt återvänder behöver bevakas ytterligare. Därtill
            kompliceras underrättelsearbetet och det förebyggande arbetet
            av att hotbilden också kan bestå av ensamagerande personer. Det
            finns naturligtvis också en stor mängd personer som enligt Säpo
            radikaliserats men inte åkt till Syrien och därtill ett stort
            antal inhemska våldsbejakande extremister inom den höger- och
            vänsterextrema miljön. Säpo bedömer att det totala antalet uppgår
            till 3 000, varav 2 000 islamister och 1 000 från de höger- och
            vänsterextrema miljöerna. Alla dessa är inte beredda att begå
            terrorattentat eller andra våldshandlingar, men det är individer
            som kan stödja, samla in pengar, rekrytera och på olika sätt vara
            behjälpliga med logistik för sådana. Detta innebär en tiodubbling
            av antalet våldsbejakande extremister sedan 2010, när Säpo sist
            offentliggjorde en liknande kartläggning. De senaste fem åren
            har antalet underrättelser som Säpo får in ökat från 2 000 i månaden
            till 6 000 i månaden. Detta är extremt allvarligt och vi ser hoten
            växa. När vi går mot valår kommer extremisterna öka sina aktiviteter
            för att få uppmärksamhet, och vi ser redan idag gång efter annan
            nazistiska kraftsamlingar. Att avvärja terrorhot handlar om att
            värna statens absoluta kärnuppgift framför alla andra: medborgarnas
            liv och säkerhet. Sammantaget bedömer Kristdemokraterna att arbetet
            med att förebygga terrorism behöver förstärkas.
          </p>
          <p xml:id="i-WJiCNBmJKDf8XqPBQt8pHD">
            Vi måste vara förberedda på att det värsta kan inträffa. Idag
            är den nationella insatsstyrkan och det nationella insatskonceptet
            inte dimensionerat för att möta simul­tant genomförda attentat
            på olika platser. Vi föreslår därför en fördubbling av den nationella
            insatsstyrkan och att insatskonceptets regionala förmåga vid piketenheterna
            i Stockholm, Göteborg och Malmö stärks. Samtliga poliser i yttre
            tjänst behöver utbildas i att hantera ett eventuellt terrorattentat.
            På så sätt säkerställer vi att Sverige kan skyddas vid simultant
            genomförda attentat på olika platser. Denna satsning leder till
            en förstärk­ning med cirka 100 poliser, vilket är en viktig del
            av de 10 000 poliser som vi föreslår utbildas och anställs fram
            till 2024. Dessa satsningar presenterar vi i utgiftsområdes­motionen
            Utgiftsområde 4 Rättsväsendet.
          </p>
          <head xml:id="i-XiZKh8VyQwLPPoo27HHPGb" type="h1">
            Överenskommelse om åtgärder mot terrorism
          </head>
          <p xml:id="i-45H6Pcy8o1Gr9dsCP4KMgn">
            Det var angeläget att en bred överenskommelse träffades mellan
            den förra vänster­regeringen och allianspartierna 2017 med en
            bred samsyn kring åtgärder för att bekämpa terror och dess rötter.
            Kristdemokraterna har tidigt presenterat verkningsfulla förslag
            för att stärka det förebyggande arbetet och för att ge polisen
            och Säpo de redskap som behövs i kampen mot terror. Överenskommelsen
            var en uppföljning på den överens­kommelse som träffades i december
            2015. Vi anser det angeläget att det fortsatt finns beredskap
            för att kalla till nya samtal om omvärldsläget förändras igen,
            vilket vi vet att det kan göra snabbt. Många av de saker som vi
            kom överens om i terroröverenskommel­sen är frågor som Kristdemokraterna
            drivit länge.
          </p>
          <p xml:id="i-R9xCFFsAv4LK3bEgmaf8SJ">
            Två utgångspunkter för Kristdemokraterna var att bekämpa idéerna
            bakom terrorn och att höja vår terrorbekämpningsförmåga. Kristdemokraterna
            fick igenom flera viktiga åtgärder, bland annat:
          </p>
          <list style="ul">
            <item xml:id="i-J7guoCJ2RnFx8zV4VyZW5r">
              Lagförslag för ett förbud mot samröre med terrororganisationer.
              En fråga som Kristdemokraterna drivit sedan 90-talet.
            </item>
            <item xml:id="i-VQAZefpGLoibNfj2Stocug">
              Säkerställa att polisen kommer att få tillgång till egna övningsplatser
              för att stärka sin förmåga att bekämpa terrorbrott i framtiden.
            </item>
            <item xml:id="i-QeAGCpZtTiL27ZMdP6iP6v">
              Förstärka nationella insatsstyrkan.
            </item>
            <item xml:id="i-CKzDwVmTvaFanvCKCUG8Qy">
              Utökad tillgång till skyddsvästar, vapen och hjälmar. Efter dådet
              i Stockholm såg vi att polisen inte hade tillgång i tillräcklig
              omfattning. I och med överenskommelsen ser vi till att detta inte
              ska kunna ske igen.
            </item>
            <item xml:id="i-GB1rc2dX1xRimMGYQFUyY2">
              Polisen kommer i större utsträckning kunna begära hjälp från
              Kustbevakningen och försvaret.
            </item>
            <item xml:id="i-VWgnX1nG18aNBr1N6fMeTt">
              Säkerhetspolisen ska kunna använda information från signalspaning
              även när förundersökning inletts.
            </item>
            <item xml:id="i-ACVpy3nMo9ooBJ1SMeHGRu">
              Terroröverenskommelsen öppnar även för Kristdemokraternas förslag
              att sätta fotboja på asylsökande som är säkerhetsrisker.
            </item>
          </list>
          <p xml:id="i-DUH9GYCBA5XNV9zKbSn4kW">
            Det är en besvikelse att regeringen i frågan om ett förbud mot
            samröre med terrororga­nisationer inte lyckats leverera en proposition
            som möter Lagrådets krav. Det är ett misslyckande från regeringen.
            Om och när en proposition nu lämnas till riksdagen kommer det
            vara alldeles för sent. De allra flesta svenskar som kunnat återvända
            från IS till Sverige har redan gjort det. De kommer inte kunna
            lagföras. Det är ett stort miss­lyckande. Icke desto mindre behöver
            ett förbud mot samröre med terrororganisationer komma på plats.
          </p>
          <head xml:id="i-HqZj6fhHR5uD9nVSW3ZyCG" type="h2">
            Förstärka nationella insatsstyrkan
          </head>
          <p xml:id="i-PcT3Ecn5S3TC7EuLWZGoAp">
            Utökad tillgång till skyddsvästar, vapen och hjälmar. Efter dådet
            i Stockholm såg vi att polisen inte hade tillgång i tillräcklig
            omfattning. I och med överenskommelsen ser vi till att detta inte
            ska kunna ske igen.
          </p>
          <p xml:id="i-JtXXp3LuebEN2HQZBEfivD">
            Polisen kommer i större utsträckning kunna begära hjälp från
            Kustbevakningen och försvaret. Säkerhetspolisen ska kunna använda
            information från signalspaning även när förundersökning inletts.
            Terroröverenskommelsen öppnar även för Kristdemokraternas förslag
            att sätta fotboja på asylsökande som är säkerhetsrisker.
          </p>
          <head xml:id="i-2ootdqYeiBYwmg3TeoGJma" type="h1">
            Förebyggande arbete
          </head>
          <p xml:id="i-SzJwCoeX9P3m1J8aAoBJN8">
            Vi har ett ansvar för att förhindra att människor reser från
            vårt land för att utföra de brutala handlingar som tvingar människor
            på flykt. Det krävs ett mer offensivt och konkret arbete i kommunerna
            för att förebygga att människor ansluter sig till terrorceller
            eller blir IS-krigare. Det är viktigt att bryta det utanförskap
            som råder i vissa storstads­förorter som kan fungera som grogrund
            för extrema organisationer. Det är också viktigt att fler goda
            krafter står upp för tolerans och mot extremism. Här kan exempelvis
            föreningar och religiösa församlingar spela en viktig roll. Terrororganisationer
            som IS kan förstås inte hejdas genom dialog om religionsfrihet,
            men extremistiska religiösa rörelser växer inte fram ur ett vakuum.
            Genom att stärka religionsfrihetens ställning i Sverige och runt
            om i världen minskar risken för tillväxt av denna typ av rörelser.
            Det krävs helt uppenbart en mer aktiv politik på området. Kommunerna
            måste ha konkreta strategier för hur man stärker tolerans, icke-diskriminering,
            grundläggande rättigheter, religionsdialog och annan samhällsdialog.
            Det är viktigt att tala om vilka underliggande faktorer som finns
            för radikalisering och antisemitism och utbyta goda exempel med
            varandra för att forma strategier. Här spelar även skolan en viktig
            roll.
          </p>
          <p xml:id="i-HZbVXobFyZDpN8c2fYgm9P">
            Kristdemokraterna var i alliansregeringen med och utsåg en nationell
            samordnare mot våldsbejakande extremism. Det är viktigt att den
            nationella samordnarens arbete tas tillvara, att kunskap sprids
            och att det lokala förebyggande arbetet stärks i arbetet mot radikalisering
            och rekrytering. Vi vill stärka avhopparverksamhet och det brottsföre­byggande
            arbetet i kommunerna. Staten ska utforma fungerande avhoppar-
            och anhörig­stödverksamhet, som specifikt riktar sig mot våldsbejakande
            islamister och som också involverar de muslimska trossamfunden,
            som kommunerna kan använda sig av. Det är viktigt att alla goda
            krafter drar åt samma håll och samverkar för att utveckla och
            konkretisera det förebyggande arbetet. Det offentligas ansvar
            för samordning kan inte nog understrykas.
          </p>
          <p xml:id="i-HiyWQq1Awg8vH8y5sdNZKP">
            Staten ska ge Forum för levande historia i uppdrag att även informera
            om den våldsbejakande islamismens brott mot mänskliga rättigheter.
            På så sätt kan den kompetens som finns där att upplysa om nationalsocialismens
            illgärningar och kommunistiska regimers brott mot mänskligheten
            även användas för att belysa den våldsbejakande islamismen. Detta
            beskrivs närmare i utgiftsområdesmotion 17.
          </p>
          <head xml:id="i-VCddJ2uM8ozQWHKPnDmNDp" type="h1">
            Polisens samarbete med Försvarsmakten
          </head>
          <p xml:id="i-E4Ah4nircSd6VwBwuEArKq">
            Efter terrorattentaten i Oslo och på Utøya har ändringar gjorts
            i den norska polislagen angående polisens rätt till bistånd från
            försvaret och angående närpoliser. Ändringar har även gjorts i
            brand- och explosionsskyddslagen, tullagen och strafflagen beträffande
            material som kan användas för sprängämnen samt gällande förberedelse
            till terrorbrott. Det är av stor vikt att vi har rätt beredskap
            för att kunna hantera och undanröja eventuella framtida attacker
            mot vårt samhälle. En viktig aspekt i detta är att se till att
            polis och militär vid extrema situationer kan ha ett gott samarbete.
            Idag har polisen möjlighet att ta hjälp av försvaret för att bevaka
            skyddsobjekt, men den möjligheten bör utökas till att även gälla
            annat än skyddsobjekt. Vi vet idag att terrorister sällan inriktar
            sig på myndighetsbyggnader och andra skyddsobjekt, som i fallet
            med Drottninggatan. Men Drottninggatan och andra utsatta platser,
            med mycket folk i rörelse, är inga skyddsobjekt. Försvaret bör
            kunna skydda och bevaka även dessa under särskilda omständigheter.
            Detta bör ges regeringen tillkänna.
          </p>
          <head xml:id="i-6VzvfxqBLgXip2ce3hK3nG" type="h1">
            Kriminalisera samröre med terroristverksamhet
          </head>
          <p xml:id="i-RBDK3Bhwst74HSSJjTDLmS">
            Kristdemokraterna har under många år drivit frågan om att kriminalisera
            samröre med, medverkan i och stöd till rasistisk, terrorstämplad
            eller annan organiserad brottslighet. Vi välkomnar att regeringen
            nu öppnat för detta i och med överenskommelsen om åtgärder mot
            terrorism. Bara dagarna före terrordådet på Drottninggatan var
            beskedet fortfarande nej till sådana förslag, när det röstades
            om det i riksdagen.
          </p>
          <p xml:id="i-2gL4x2zUjMdrQpkY72zX8V">
            Det var med stor besvikelse Kristdemokraterna mottog lagrådskritik
            efter att regeringen lade fram lagrådsremissen baserad på Ds 2017:62
            Ett särskilt straffansvar för deltagande i en terrororganisation.
            Regeringen har därmed förlängt det möjliga ikraftträ­dandet av
            ett förbud mot samröre med en terrororganisation. Det är ett illavarslande
            tecken på hur lätt regeringen tar både på frågan om terrorism
            och på grundlagen. Vi förutsätter att regeringen kommer till riksdagen
            med en proposition 5 november som utlovat.
          </p>
          <p xml:id="i-DQfHgegHX7Sqnp4gsvxLBq">
            Dock är Kristdemokraterna inte nöjda med de förslag som fanns
            i utredningen. Där står att brottet samröre ska omfatta den som,
            utan att delta i verksamheten enligt bestämmelsen om deltagande,
            för en terroristorganisation tar befattning med vapen, ammunition,
            brandfarliga eller explosiva varor, transportmedel eller annan
            liknande utrustning eller upplåter lokal eller mark för dess verksamhet.
            Det är en alldeles för snäv definition. Den åsikten delas av Säkerhetspolisen,
            som i sitt remissvar framhåller att det är viktigt att samröret
            får en vidare definition. Bevisbördan när någon varit i en konflikt­zon
            i exempelvis Syrien och Irak blir orimligt hög. Dessutom anser
            vi att det tydligt ska framgå att inget som helst samröre med
            eller hjälp till terrororganisationer ska tolereras i Sverige.
            Vi har länge haft en alldeles för tillåtande inställning till
            de som utmanar fundamentala delar av vårt samhällsskick. Allt
            samröre med terrororganisationer bör kriminaliseras. Detta bör
            ges regeringen tillkänna.
          </p>
          <head xml:id="i-7oxqWMdrz9s7WoczXkfSTy" type="h1">
            Utländsk finansiering av extremism
          </head>
          <p xml:id="i-GdfhJVWZNrSQUQU6fjMbk">
            Ett betydande problem som kan väntas växa framöver är att främmande
            makt försöker påverka Sverige. Det som mest diskuteras är olika
            typer av ryska desinformations­kampanjer och psykologisk krigföring.
            Vad som däremot diskuteras mindre är den våg av utländsk finansiering
            av religiösa stiftelser och moskéer som kommer antingen direkt
            från utländska stater eller från olika aktörer med en nära koppling
            till sådana stater. Det kan handla om den turkiska myndigheten
            Diyanet som kontrollerar 9 moskéer i Sverige, där de anställer
            och utbildar imamer. Diyanet är en turkisk propagandamyndighet
            som president Erdoğan kopplar ett allt starkare grepp om. Via
            de svenska moskéerna fördes också en intensiv propaganda inför
            folkomröstningen om Turkiets nya grundlag.
          </p>
          <p xml:id="i-LXUfZCHUkrTqStC6WSMUeU">
            Moskén som står på Hisingen i Göteborg kostade 67 miljoner kronor
            att bygga, pengar som kom direkt från Saudiarabien. Problemet
            har varit känt länge och ett flertal församlingar har tackat nej
            till saudiska pengar för att landet ska ha velat ha alltför stor
            kontroll över verksamheten. Islamic Centers grundare Bejzat Becirov
            sa till exempel: ”De [Saudiarabien] skulle sköta det helt och
            hållet. Jag skulle bara stå som en figur.” Därför tackade han
            nej till pengarna. I fallet med moskén på Hisingen ska enligt
            föreståndare inga sådana krav ha ställts. Icke desto mindre är
            det av yttersta vikt att säkerställa att inga församlingar, stiftelser
            eller dylikt står under extremistisk kontroll.
          </p>
          <p xml:id="i-DB31fG6BwdKufRgPRdbJut">
            I Eskilstuna har en moské fått påstötningar från saudiska finansiärer
            sedan 2012. Ekonomin har ofta varit trängd och i Saudiarabien
            finns oljepengar som skulle hjälpa många muslimska samfund i Sverige,
            men de kommer med ett pris: salafistisk extremism. Var fjärde
            svensk moské har fått finansiering från Saudiarabien.
          </p>
          <p xml:id="i-4kS3Zsb2QLdH6NHBvmSHS4">
            Det finns även andra typer av finansiering av extremism i Sverige
            som borde stävjas. Osama Krayem som misstänks för inblandning
            i terrorattentatet i Bryssel den 22 mars 2016 hade tidigare arbetat
            för en stiftelse i Örebro som bland annat driver en skola. Stiftelsen
            har tagit emot bidrag från al-Haramain Islamic Foundation som
            står på FN:s terrorlista.
          </p>
          <p xml:id="i-UkVFaskVGMkkokBWLJKbsX">
            Det finns stater, stiftelser, organisationer och andra som har
            ett intresse av att destabilisera Sverige och underminera den
            svenska demokratin. Det är ett allvarligt hot som påverkar oss
            långsiktigt. Sverige måste agera. Kristdemokraterna föreslår ett
            förbud mot att utländska extremister får finansiera organisationer,
            stiftelser, trossamfund och politiska grupperingar i Sverige.
            Ett sådant förbud behöver utredas grundligt. En lista man kan
            ta sin utgångspunkt ifrån är FN:s säkerhetsråds konsoliderade
            lista över sanktioner, men den bör med all sannolikhet kompletteras
            med en bedömning från Säkerhetspolisen, Must och Polismyndigheten.
            Detta bör ges regeringen tillkänna.
          </p>
          <head xml:id="i-A2ZWyTwvG6rSJiosjRmGvB" type="h1">
            Skärp lagstiftningen om paramilitär träning
          </head>
          <p xml:id="i-TQeKATiTLLdAtdLkZ1mgrD">
            Mellan november 2016 och januari 2017 placerades tre bomber ut
            av personer med koppling till Nordiska motståndsrörelsen. De riktades
            mot flyktingförläggningar och fackföreningar med det uppenbara
            syftet att, för att låna formuleringen i lagen (2003:148) om straff
            för terroristbrott, injaga allvarlig fruktan hos en befolkning
            eller en befolkningsgrupp och allvarligt destabilisera eller förstöra
            grundläggande politiska, konstitutionella, ekonomiska eller sociala
            strukturer i en stat eller i en mellanstatlig organisation. Nazisterna
            åtalades inte för terrorbrott, men Kristdemokraterna menar att
            Nordiska motståndsrörelsen är en terroristorganisation med nära
            kopplingar till utländska finansiärer som vill skada och destabilisera
            Sverige. Två av de nu dömda nazisterna har deltagit i paramilitär
            övning i Ryssland som hållits av Ryska imperiska rörelsen, en
            ultranationalistisk rörelse som strider i Ukraina. Två av de tre
            bomber som de ryskutbildade nazisterna placerade exploderade;
            en skadade en städare allvarligt. Att ingen av de tre åtalade
            ens åtalades för terrorbrott ställer allvarliga frågetecken. Att
            de kunnat genomgå militär träning som i förlängningen riskerar
            att hota rikets säkerhet är minst lika illa.
          </p>
          <p xml:id="i-4NKBrk7sTAj4ENxZihzY7N">
            Det krävs en bättre lagstiftning mot träning hos utländska paramilitära
            grupper. Den som genomgår träning utomlands vars syfte är att
            underminera det svenska samhället bör också kunna straffas. Detta
            bör ges regeringen tillkänna.
          </p>
          <head xml:id="i-22PxEjZqqifo1ET48QrD33" type="h1">
            Landsförräderi
          </head>
          <p xml:id="i-U9Wyf3DCGN2ohWAr1e5Vfv">
            Kristdemokraterna anser att svenska medborgare som strider för
            terrorgrupper och där möter svensk trupp ska kunna dömas för landsförräderi.
            Detta hade exempelvis kunnat bli aktuellt i den händelse att svensk
            trupp stred mot IS i Syrien eller Irak. Men det kan också bli
            aktuellt i framtida konflikter.
          </p>
          <p xml:id="i-EX3NrzWFyCG6P43cyAb6mB">
            Internationell terror utgör ett hot mot svenska intressen. Det
            är högst rimligt att uppdatera lagen så att den är anpassad utifrån
            de konflikter vi ser idag – inte bara hur det såg ut under kalla
            krigets dagar. Signalen måste vara oerhört tydlig. Detta handlar
            om organisationer som av bland annat Säpo utpekas som ett av de
            allvarligaste hoten mot vårt land.
          </p>
          <head xml:id="i-YLuh6nn8wS7fyyvYTcKfLP" type="h1">
            Signalspaning
          </head>
          <p xml:id="i-FVRymoQ2p9CyzLtkqAAjpa">
            Idag är signalspaning via FRA ett viktigt redskap i Säkerhetspolisens
            underrättelse­arbete gällande arbetet mot terrorism. Det handlar
            om avlyssning av data- och teletrafik för att få information.
            Men denna signalspaning får inte ske samtidigt som en förunder­sökning
            pågår. Med ny lagstiftning på plats som skärper kriminaliseringen
            kommer Säkerhetspolisen att upprätta förundersökningar mot misstänkta
            individer i utlandet. Det är olyckligt om skärpt lagstiftning
            skulle leda till att Säpo inte längre kan bedriva underrättelseverksamhet.
            Det är också viktigt att bevis kan säkras så att personer kan
            lagföras för de brott som begåtts och att vi får fällande domar.
            Detta bör ges regeringen tillkänna.
          </p>
          <p xml:id="i-KWUd1GrREMjn2E3H4Q7YMo">
            Säkerhetspolisen måste också tillförsäkras de resurser och verktyg
            som krävs för att ha möjlighet att analysera den information myndigheten
            har och får in, för att kunna undvika att terrorattentat sker
            i Sverige. Säkerhetspolisens verktyg behöver vara anpas­sade till
            den tekniska utvecklingen. De individer som i dag bedöms behöva
            avlyssnas ringer inte till varandra utan använder telefonitjänster
            över internet, exempelvis Viber, eller håller kontakt via sociala
            medier. Då är det viktigt att det finns redskap som svarar mot
            detta förändrade beteende, och därför behöver Säkerhetspolisens
            tillgång till hemlig dataavläsning och avlyssning av nya telefonitjänster
            ses över. I och med sexparti­överenskommelsen om åtgärder mot
            terrorism beslutades att hemlig dataavläsning ska
          </p>
          <p xml:id="i-7AVPebcB1iHBqeTMoYvfvF">
            utredas. En proposition ska lämnas till riksdagen i december.
            Kristdemokraterna förutsätter att den ger rättsväsendet adekvata
            möjligheter till spaning.
          </p>
        </div>
        <div type="motSignatures">
          <list>
            <item xml:id="i-3xhmrnE3YTwd1sef5eQejq" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-A1EzDHuS95hSm4PnugySHu" who="i-6umT1k53jwZ9Rr9pvYUNWh">
              Lars Adaktusson (KD)
            </item>
            <item xml:id="i-WJfA3e61u4gnUL5537BcUJ" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-4GtPG6Wub8dRkZJApe4hcy" who="i-SgLSQ3phK7HUZecEbLumwe">
              Ingemar Kihlström (KD)
            </item>
            <item xml:id="i-7reZFBY5Weteabv2kmAxG3" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-7F6ZE5Y5BpRgqdGBQgcdj9" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
