<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00242">
  <teiHeader>
    <fileDesc>
      <titleStmt>
        <title>Översyn av den svenska penninghälerilagstiftningen</title>
        <author corresp="i-QhURWkawnPDBf443faKewj">av Cecilia Wigström i Göteborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av den svenska penninghälerilagstiftningen</title>
          <idno type="rdwebb">GX02Ju242</idno>
          <rs type="number">Ju242</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju242/text</ref>
          <ref type="dokument_url_html">http://data.riksdagen.se/dokument/GX02Ju242</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju242</ref>
          <ref type="doc">http://data.riksdagen.se/fil/3E625DF3-98BF-4DF5-A886-39C509097C34</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström i Göteborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KRym14XKxqfbGtk4svrE3" type="signed"/>
        <correspContext corresp="i-KRym14XKxqfbGtk4svrE3">
          <note type="signatory" corresp="i-QhURWkawnPDBf443faKewj"/>
        </correspContext>
        <correspAction xml:id="i-EY7BuXDjF6Lfg6Lxfzjmew" type="numbering">
          <date when="2009-10-01"/>
        </correspAction>
        <correspAction xml:id="i-RVYgnKAVto8XbCjQbsC6a8" type="submission">
          <date when="2009-09-30"/>
        </correspAction>
        <correspAction xml:id="i-8CUyYEGMJSxGNfrBsMyts8" type="transfer">
          <date when="2009-09-30"/>
        </correspAction>
        <correspAction xml:id="i-HrJLMKfjPgyyMNJqtCvGip" type="assigned"/>
        <correspContext corresp="i-HrJLMKfjPgyyMNJqtCvGip">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5rBopoDSgfUDUvK7etgEjF">
            1 Förslag till riksdagsbeslut
          </head>
          <list style="ol">
            <item xml:id="i-XVWJaiGA4EwDiKyvZBrBFu">
              Riksdagen tillkännager för regeringen som sin mening vad som
              anförs i motionen om en översyn av den svenska penninghälerilagstiftningen.
            </item>
            <item xml:id="i-LrqcjWUz9N8jnNQEKmr88e">
              Riksdagen tillkännager för regeringen som sin mening vad som
              anförs i motionen om en möjlighet att frysa misstänkta penningtransaktioner
              under en kortare tid.
            </item>
            <item xml:id="i-6yeoHjcjQUqayATKaFTgXu">
              Riksdagen tillkännager för regeringen som sin mening vad som
              anförs i motionen om att utöka finanspolisens mandat.
            </item>
            <item xml:id="i-WdAjQ5NKjwhHxJ5nHkiP8B">
              Riksdagen tillkännager för regeringen som sin mening vad som
              anförs i motionen om att starta en myndighetsgemensam brottsvinstenhet.
            </item>
            <item xml:id="i-3Yn7XQo36nzbJkEAriWbh4">
              Riksdagen tillkännager för regeringen som sin mening vad som
              anförs i motionen om att införa en möjlighet till straffnedsättning.
            </item>
            <item xml:id="i-VzhCGHcKAHnscUBxj9ZMcZ">
              Riksdagen tillkännager för regeringen som sin mening vad som
              anförs i motionen om att effektivisera informationsutbytet mellan
              myndigheter.
            </item>
            <item xml:id="i-N2dMyKZMZzH517HxpaKYeB">
              Riksdagen tillkännager för regeringen som sin mening vad som
              anförs i motionen om behovet av en jourhavande kronofogde. 1
            </item>
            <item xml:id="i-5ZQuntVhMTPLbwvtgRjaQf">
              Riksdagen tillkännager för regeringen som sin mening vad som
              anförs i motionen om att förbättra brottsstatistiken.
            </item>
            <item xml:id="i-JmEq8qL2KUyg9ffKmZuJr6">
              Riksdagen tillkännager för regeringen som sin mening vad som
              anförs i motionen om att samverka med fokus på brottslingarnas
              pengar.
            </item>
            <item xml:id="i-9vfM3URKesBKf3RDDq1VkU">
              Riksdagen tillkännager för regeringen som sin mening vad som
              anförs i motionen om att elektronisk rapportering av penningtvättsanmälningar
              är nödvändig för att effektivisera.
            </item>
            <item xml:id="i-FzNTkkgroXcZycGe1QMuig">
              Riksdagen tillkännager för regeringen som sin mening vad som
              anförs i motionen om kampen mot organiserad brottslighet och att
              även dataprogram för att kunna samköra t.ex. transaktioner till
              och från misstänktas bankkonton behövs.
            </item>
            <item xml:id="i-5NxKN4GksBK2vS8Xps8b2k">
              Riksdagen tillkännager för regeringen som sin mening vad som
              anförs i motionen om att bekämpa penningtvätten.
            </item>
          </list>
          <p xml:id="i-JBVKBMPGEZAEH3omdkSAai">
            1 Yrkande 7 hänvisat till SkU.
          </p>
        </div>
        <div type="motContent">
          <head xml:id="i-RE1YcjcRYPTim4rqL6mHiJ" type="h1">
            2 Inledning
          </head>
          <p xml:id="i-YPqqPFbqNVzYz5E4CDr6NQ">
            Den organiserade brottslighetens utbredning i det svenska samhället
            oroar oss liberaler. De inblandade är multikriminella och ingår
            i internationella nätverk. De försörjer sig på knark, människohandel
            och mord, men också ekonomisk brottslighet. Den organiserade brottsligheten
            utgör också ett hot mot rättssamhället genom att hota vittnen,
            polis och åklagare. På sikt är det demokratin som tar skada.
          </p>
          <p xml:id="i-LvSatgksqYSYB3DCziHUPY">
            Det är anledningen till att jag har träffat representanter för
            finanspolisen, Ekobrottsmyndigheten, Skatteverket och Finansinspektionen
            och väcker en motion med förslag på hur samhället kan bekämpa
            den organiserade brottsligheten effektivare.
          </p>
          <p xml:id="i-U5X7ywPfjqAivyweJtLjcb">
            Att följa penningströmmar är ett effektivt sätt att nysta upp
            allvarlig organiserad brottslighet. Men i dagens Sverige har vi
            nästintill straffrihet för penningtvätt, vilket gör det svårare
            att komma åt den organiserade brottsligheten i Sverige än vad
            som är fallet i våra nordiska grannländer.
          </p>
          <p xml:id="i-54SZTYJbXcJGzR9u79F7hc">
            Alliansregeringen har redan vidtagit många åtgärder för att komma
            åt den organiserade brottsligheten. Nu är det dags att ta ytterligare
            steg genom att förstärka arbetet mot penningtvätt. En effektiv
            bekämpning av penningtvätt är en nyckelfaktor i samhällets kamp
            mot den organiserade brottsligheten.
          </p>
          <head xml:id="i-JcvZYNXEdwwiSwLv1EiQxn" type="h3">
            2.1.1 Pengar de kriminellas drivkraft
          </head>
          <p xml:id="i-AJjSeF6BqPYTMsrF2wFpDc">
            Den starkaste drivkraften för den organiserade brottsligheten
            är ekonomisk vinning, det vill säga pengar för att kunna köpa
            status, makt och prylar. Hot trakasserier, våld, mutor och korruption
            är medel som används i syfte att nå målen (Rikskriminalpolisen
            2007 ) .
          </p>
          <p xml:id="i-Trot2P4MyscUYPQxn5yje5">
            Det är sedan gammalt känt att en av de starkaste drivkrafterna
            bakom brottsligheten är att tjäna pengar. De som begår grova brott
            i stor skala räknar med att få sitta i fängelse någon gång. Däremot
            räknar de ofta inte med att bli av med pengarna som de har dragit
            in på brottslig verksamhet. Fängelsestraffet är inte så avskräckande
            för yrkeskriminella, om de tror sig kunna leva ett lyxliv efteråt.
          </p>
          <p xml:id="i-K3b16Ru4WYAPJvU8CvWcdz">
            Brott får inte löna sig! Därför måste de brottsbekämpande myndigheterna
            tydligare än idag satsa på att ta tillbaka pengar från brottslingarna.
            Vinster från brott måste spåras, säkras och återföras till brottsoffren
            eller staten. De grövsta brotten begås idag ofta inom ramen för
            organiserad brottslighet. Det handlar om knark, människohandel,
            mord men också ekonomisk brottslighet. I längden hotar den organiserade
            brottsligheten hela vårt demokratiska samhällsskick eftersom utpressning,
            korruption, hot och våld används för att säkra och utveckla den
            kriminella verksamheten.
          </p>
          <p xml:id="i-5eTB2E8iK9up74Bg85fr3t">
            Penningtvättsanmälningar är ofta en av de första indikationerna
            som polisen får när det gäller organiserad brottslighet. Därför
            är det mycket viktigt att vi har ett rapporteringssystem som fungerar
            tillfredsställande, myndigheter som kan samarbeta effektivt och
            lagar som gör det möjligt att komma åt penningtvätt. En effektiv
            bekämpning av penningtvätt är en nyckelfaktor i samhällets kamp
            mot den organiserade brottsligheten eftersom brottsvinsterna också
            används för att finansiera ny brottslighet.
          </p>
          <head xml:id="i-FfuxVSBeGhxymENYNmMUau" type="h3">
            2.1.2 Penningtvätt vad är det?
          </head>
          <p xml:id="i-2q2aSCZybvAPHGjS3rKiqA">
            Vissa former av brott ger stora pengar, och för att kunna använda
            pengarna i den vanliga ekonomin måste pengarna tvättas. Det betyder
            att man försöker dölja pengarnas brottsliga ursprung. Det finns
            många olika metoder för att tvätta pengar:
          </p>
          <list style="ul">
            <item xml:id="i-Mx8GzeyMbdTpK94qQnHx1r">
              Den största delen av penningtvättsanmälningarna som kommer in
              till finanspolisen kan relateras till svart arbetskraft. En vanlig
              form är att löner betalas ut svart, vilket innebär att arbetsgivaren
              inte betalar avgifter och skatt för sina anställda. Det förekommer
              även att lönerna betalas ut i form av smuggelgods eller med pengar
              från brottslig verksamhet.
            </item>
            <item xml:id="i-4RPgbyK4MJUM7PcrtBeu5R">
              En annan variant av penningtvätt är att låta pengar från brottslig
              verksamhet passera genom till synes helt vanliga företag, exempelvis
              inom restaurangbranschen för att det ska se ut som om pengarna
              är ärligt förtjänta.
            </item>
            <item xml:id="i-BG4DVAseNwLV8W3BYtBTbR">
              Växlingskontor används för att växla rånbyten eller pengar intjänade
              genom narkotikaaffärer. På så sätt ser det ut som om man tjänat
              pengarna på ett hederligt sätt.
            </item>
            <item xml:id="i-EQae8z5GTz6Lp8wpRyT3xe">
              Pengar tvättas också genom kontantköp av konst, smycken, antikviteter
              och bilar. Det förekommer även kontanter från brottslig verksamhet
              vid fastighetsaffärer.
            </item>
          </list>
          <head xml:id="i-EqdfmjoLdFfWAMKexG2G4x" type="h3">
            2.1.3 Organiserad brottslighet tvättar pengar
          </head>
          <p xml:id="i-VEnptBUSFWMxWzeYnJjD9h">
            Kampen mot den ekonomiska brottsligheten är mer än en fråga om
            att skydda statens inkomster. Det handlar om att skydda det demokratiska
            samhället, motverka orättvisor och värna villkoren för företagande
            (Ekobrottsmyndighetens hotbildsanalys 2007).
          </p>
          <p xml:id="i-VzEzNW1auGCkuEZaryiwaM">
            Ekonomisk brottslighet är brott som sker inom lagligt bedriven
            näringsverksamhet, till skillnad mot organiserad brottslighet
            där själva affärsidén är illegal. Men gränsen mellan de två är
            på väg att suddas ut. Enligt Ekobrottsmyndighetens senaste hotbildsanalys
            administrerar kriminella sammanslutningar svart arbetskraft inom
            bygg-, bemannings- och restaurangbranscherna. Det finns också
            organiserad brottslighet inom till exempel olje-, skrothandels-
            och livsmedelsbranscherna.
          </p>
          <p xml:id="i-WwN5igjzE3nuJio3FBddwZ">
            Den ekonomiska brottsligheten skadar samhällsekonomin, sätter
            marknaden ur spel och försämrar investeringsviljan och tillväxtmöjligheterna
            i vårt land. Den som tror att den ekonomiska brottsligheten saknar
            mänskliga offer misstar sig djupt. Kopplingen till grov organiserad
            brottslighet med narkotikabrottslighet, vapensmuggling, människohandel
            och utnyttjande av papperslösa är tydlig.
          </p>
          <p xml:id="i-3BD4wHGD5foUmtTLBkRGHs">
            Många som redan är kriminellt belastade rekryteras till de grupper
            som begår ekonomiska brott. Dessa personer tar med sig traditionella
            brottsmetoder, vilket i sin tur leder till ökat våld. Inom exempelvis
            mc-gängen blandas våld och utpressning med ekonomisk brottslighet.
          </p>
          <p xml:id="i-9JtVPZtTgG5zJ1i2UMpRiN">
            Ekobrottsmyndigheten konstaterar i sin hotbildsanalys att den
            ekonomiska brottsligheten har blivit allt viktigare som huvudnäring
            för kriminella gäng. Därför måste brottsbekämpningen utgå från
            att den grova organiserade brottsligheten inte kan bekämpas effektivt
            om vi inte samtidigt på allvar tar itu med den ekonomiska brottsligheten
            och vice versa.
          </p>
          <head xml:id="i-VFEsU7t7K5YQocAh6VAqMb" type="h3">
            2.1.4 Hur mycket pengar handlar det om?
          </head>
          <p xml:id="i-Heye8tcAbpw3V7LdovEh1J">
            Det är omöjligt att beräkna hur stora värden penningtvätten omsätter.
            Förra året rapporterades 6 040 fall av misstänkt penningtvätt
            till finanspolisen. De omfattade cirka fyra miljarder kronor.
            Siffran säger tyvärr inte så mycket. För det första handlar det
            bara om misstänkta, inte konstaterade, penningtvättsbrott. För
            det andra finns det ett enormt mörkertal. Av de 15 000 bolag som
            är skyldiga att rapportera misstänkta penningbrott var det bara
            52 som rapporterade under 2007.
          </p>
          <p xml:id="i-8gQxPcTxiYBS4WAcA1VshW">
            Om man istället försöker titta på lagförda penningtvättsbrott
            finns det inte heller tillförlitlig statistik eftersom penningtvätt
            oftast lagförs som en del av förbrottet, till exempel narkotikaförsäljning
            eller utpressning. Penningtvätten är inte heller kopplad enbart
            till brott som utförs i Sverige.
          </p>
          <p xml:id="i-VwoH9tJqo6HA6GKqEA4fgo">
            Utvecklingen går mot en internationalisering av penningtvättsbrotten
            brotten begås i ett land, pengarna tvättas i ett annat land och
            brottsvinsterna placeras i ett tredje.
          </p>
          <p xml:id="i-DS6q3H4BhLD56CaU4XjmtD">
            Ytterligare en svårighet när det gäller penningtvätt och annan
            ekonomisk brottslighet är att det så kallade mörkertalet är stort.
            Några exempel på hur man har kommit fram till att mörkertalet
            är stort:
          </p>
          <list style="ul">
            <item xml:id="i-YX314ukvy4j7QVbMyEBLGs">
              Riksbanken uppskattar att 4565 procent av de sedlar och mynt
              som är i omlopp inte kan förklaras med normala transaktioner eller
              behovet av att hålla en säkerhetsbuffert. Det motsvarar 5070 miljarder
              kronor.
            </item>
            <item xml:id="i-KXxL1sDcZbu1C65GKBh1hK">
              Skatteverket beräknar att uppskattningsvis 133 miljarder kronor
              i skatteintäkter varje år försvinner på grund av fusk, fel eller
              misstag. Det motsvarar 5 procent av BNP eller cirka 10 procent
              av den fastställda skatten (2005 års nivå). Enbart svartarbetet
              beräknas leda till ett skattebortfall om cirka 66 miljarder kronor.
            </item>
            <item xml:id="i-QPf6cfehdSwuDp82UufTAu">
              Statistiska centralbyrån, SCB, beräknar de svarta inkomsterna
              till cirka 5 procent av bruttonationalprodukten, BNP, vilket under
              2007 skulle betyda 150 miljarder kronor.
            </item>
          </list>
          <head xml:id="i-NpR26dhZA2gwQ6bcfL4cMG" type="h3">
            2.1.5 Dagens situation
          </head>
          <p xml:id="i-V9MxfbpYoGShB5YFRAuZqy">
            Sverige är illa rustat i kampen mot den internationella ekonomiska
            brottsligheten. Kriminella nätverk, främst från Baltikum, föredrar
            Sverige när svarta pengar ska tvättas vita (Svante Cornell med
            flera på DN-debatt den 23 mars 2006).
          </p>
          <head xml:id="i-QZpLNiYaqmr7U1rawE2NaK" type="h3">
            2.1.6 Kritik mot Sverige
          </head>
          <p xml:id="i-EzkxXazmAgrQ3usHsUgbg7">
            Financial Action Task Force on Money Laundering (FATF) är en
            internationell aktionsgrupp som föreslår åtgärder mot penningtvätt
            och finansiering av terrorism. Sverige har, som ett av 33 medlemsländer,
            förbundit sig att följa FATF:s rekommendationer, men fick under
            våren 2006 hård kritik. FATF anser att Sverige inte agerar tillräckligt
            hårt i kampen mot den ekonomiska brottsligheten och att vi bara
            uppfyller 6 av FATF:s 40 rekommendationer. Av alla andra EU-länder
            som har utvärderats är det bara Grekland som får sämre resultat
            än Sverige. Bland de nordiska länderna är Sverige sämst i klassen.
          </p>
          <p xml:id="i-Bf5QppXQMbnTFCzKwGopAF">
            Kritiken riktas dels mot tillsynen, dels mot bristande effektivitet
            i rättssystemet och alltför milda straff för penningtvätt. Det
            är ett ansvar som vilar tungt på den förra socialdemokratiska
            regeringen att Sverige är så dåligt rustat att bekämpa penningtvätt.
            Kritik har även framförts av forskare vid Uppsala universitet
            som menar att Sverige på grund av sitt svaga försvar mot penningtvätt
            föredras av kriminella nätverk, särskilt från Baltikum.
          </p>
          <p xml:id="i-SZCnEtDPNPwB5RNBCyMT5z">
            Den låga lagföringsgraden är därför sannolikt en konsekvens av
            brister i lagstiftningen och underbemannade samt underfinansierade
            myndigheter, som gör det svenska rättsväsendet förhållandevis
            ineffektivt i bekämpningen av penningtvätt och terroristfinansiering,
            skrev Svante Cornell med flera på DN-debatt 2006.
          </p>
          <p xml:id="i-EAqwVm5Mp2Hbrti7CNwkox">
            FATF:s utvärdering och Uppsalaforskarnas undersökning förstärker
            den analys som vi och många andra gör. Det är alldeles för lönsamt
            att begå brott i Sverige. Kampen mot den ekonomiska brottsligheten
            och därmed grov organiserad brottslighet har varit eftersatt.
            Folkpartiet menar att kampen mot brottsligheten ska präglas av
            principen att det inte ska löna sig att begå brott.
          </p>
          <head xml:id="i-ScYXXmRrBcb7Q5iCQ8TQcC" type="h3">
            2.1.7 Allianssatsningar för att komma åt brottslingars pengar
          </head>
          <p xml:id="i-5doAWj2VaZgHCKbLX7wPwb">
            Alliansregeringen har under sina två år vid makten tagit många
            viktiga steg för att förstärka de rättsliga myndigheternas möjlighet
            att komma åt brottslingarnas pengar. Den 1 juni i år blev ett
            flertal myndigheter skyldiga att underrätta varandra om misstänkt
            fusk och en månad senare trädde en ny förverkandelagstiftning
            i kraft. Den gör det lättare att ta pengarna från de kriminella
            som döms för narkotikabrott, människohandel och andra grova brott.
          </p>
          <p xml:id="i-Sdthsq2RxW5e2iB3rS6upN">
            Ett annat viktigt steg på vägen mot en mer tillgångsinriktad
            brottsbekämpning har regeringen tagit med den nationella mobiliseringen
            mot organiserad brottslighet. Den innebär ett flertal snabba åtgärder
            som kommer att göra det svårare för de kriminella gängen bland
            annat ökar samordningen mellan myndigheterna och man kommer att
            jobba mer aktionsgruppsinriktat. Vad gäller tillsyn av penningtvätt
            har riksdagen förra året beslutat att genomföra det tredje penningtvättsdirektivet
            i Sverige. Det tredje penningtvättsdirektivet, 2005/60/EG, bygger,
            liksom tidigare direktiv, i huvudsak på FATF:s rekommendationer.
            Nu har Sverige en modern och effektiv tillsyn av de företag som
            är skyldiga att rapportera misstänkta penningtvättsbrott och flera
            av bristerna som FATF kritiserade kommer att rättas till.
          </p>
          <p xml:id="i-4u47SoFisemYcNQHZKk6e1">
            Det har hänt mycket de senaste två åren, men det finns fortfarande
            förbättringar att göra för att de rättsliga myndigheterna på ett
            effektivt sätt ska kunna bekämpa penningtvätt. Det handlar om
            skärpt lagstiftning, ökade resurser och bättre samordning.
          </p>
          <head xml:id="i-5eDCKzMD4cqW2kv8U3Ype5" type="h3">
            2.1.8 men svag lagstiftning
          </head>
          <p xml:id="i-NsRq5VCXZMc7dXJXTmcdsP">
            Den svenska konstruktionen av penningtvättsbrottet innebär att
            straff utdöms för penninghäleri. Det finns tre stora problem med
            dagens penninghälerilag. För det första måste åklagaren kunna
            påvisa att pengarna kommer från ett specifikt brott (förbrott),
            vilket ofta är svårt. Med dagens lagstiftning händer det därför
            ofta att de anmälningar om misstänkt penningtvätt som görs av
            banker och växlingskontor bara blir liggande. I vare sig Norge
            eller Danmark behöver myndigheterna visa att pengar som tvättas
            härrör från ett specifikt brott för att kunna inleda förundersökning.
          </p>
          <p xml:id="i-ApyEfSj817wkL3TJYgb4Eq">
            För det andra är så kallad självtvätt inte kriminaliserad i Sverige.
            Det innebär att det som vi i dagligt tal kallar penningtvätt,
            det vill säga att en brottsling själv försöker få sina svarta
            pengar att verka vita, faktiskt inte är olagligt i Sverige. FATF
            rekommenderar sina medlemsländer att hantera penningtvätt (självtvätt)
            som ett separat brott.
          </p>
          <p xml:id="i-4VsmDQ8Tj8yYkZEJYsKHiE">
            För det tredje finns det i Sverige inte möjlighet att frysa tillgångar
            genom att stoppa eller senarelägga en transaktion hos exempelvis
            en bank. Det innebär att även om åklagare och polis fattar misstanke
            mot en specifik överföring kan de inte stoppa den i väntan på
            brottsutredning. Pengarna försvinner in i ny brottslighet eller
            till den kriminelles lyxkonsumtion istället för att komma brottsoffret
            eller staten till del.
          </p>
          <head xml:id="i-JCTPdgyUcijUkYgWmaGCJB" type="h3">
            2.1.9 och brister i myndigheternas arbete
          </head>
          <p xml:id="i-CDTDFuuthdewy2b1SnJtAz">
            För att effektivt kunna bekämpa penningtvätten och den organiserade
            brottsligheten krävs det att svenska myndigheter tydligare än
            idag prioriterar kampen att komma åt de kriminella pengarna. I
            dagens brottsstatistik kan man läsa om hur många års fängelse
            som döms ut, men inte på ett lätt sätt få reda på hur mycket pengar
            som samhället har lyckats ta tillbaka.
          </p>
          <p xml:id="i-4S6mkdurdSF68hhUGaow5Y">
            Goda erfarenheter finns idag bland annat på olika regionala underrättelsecentrum
            (RUC) och på Ekobrottsmyndighetens brottsutbytesenhet. Deras metoder
            och samarbetsformer behöver sammanställas, utvärderas och spridas
            till alla myndigheter som är inblandade. Ett stort problem i samarbetet
            mellan myndigheter är den begränsade tillgången till varandras
            register. Polisen och åklagaren skulle behöva tillgång till Skatteverkets
            beskattningsdatabas, och ett flertal brottsbekämpande myndigheter
            skulle ha nytta av att kunna göra sökningar i penningtvättsregistret
            som förs av finanspolisen.
          </p>
          <p xml:id="i-Vyax7FuGqURUCCEyiTxhme">
            Finanspolisen har en central roll i kampen mot penningtvätt,
            men begränsas idag av små resurser, begränsat mandat och gammalmodig
            teknik. Finanspolisen gör idag en stor del av underrättelsearbetet
            kring penningtvätt, men har inte mandat att utreda enskilda fall.
            Det gör istället den vanliga polisen eller Skatteverket. Finanspolisen
            får idag bara agera om den har en penningtvättsrapport som grund.
            Det betyder att de till exempel inte kan starta en utredning efter
            tips från utländska eller inhemska myndigheter.
          </p>
          <p xml:id="i-GAk6XDuDcUBQNX9ccQnc9u">
            Ett annat problem för finanspolisen är att det kommer in så få
            rapporter om penningtvätt, 15 000 företag i Sverige är skyldiga
            att rapportera, men 2007 var det endast 52 stycken, det vill säga
            0,5 procent, som inkom med rapporter. Det tyder på en enorm underrapportering,
            vilket också bekräftas av Skatteverket som i ett projekt mot svartarbete
            har hittat mängder av misstänkta transaktioner och för de allra
            flesta saknades rapporter till finanspolisen.
          </p>
          <p xml:id="i-77oS8Z9BGbbM8u1m1aw8ED">
            I dagsläget görs penningtvättsanmälningar via fax. Det är tidsödande,
            kostsamt och krångligt både för de rapporteringsskyldiga bolagen
            och för finanspolisen. Faktum är att tre personer på finanspolisen
            jobbar heltid med att bara knappa in anmälningarna på dator. Ett
            nytt Internetbaserat system är dock på gång.
          </p>
          <p xml:id="i-6fHVvvT9Qp8LJZpvcdJ3iw">
            Ett annat problem är att återkopplingen från rättsväsendet till
            företagen som rapporterar inte är så utvecklad som man kunde önska.
            Detta beror delvis på bristande statistik och svårigheter att
            följa ett ärendes gång i myndigheternas databaser.
          </p>
          <head xml:id="i-FFY91SBCd4bL4PPwhK2aUm" type="h2">
            2.2 Förslag till förbättringar
          </head>
          <head xml:id="i-LYjcD4ddCwB5yLAQkKSCeS" type="h3">
            2.2.1 Gör penningtvätt straffbart
          </head>
          <p xml:id="i-CxdK4oZRSYVDxkH9zAUoQH">
            Med dagens penninghälerilagstiftning måste åklagaren kunna bevisa
            ett bestämt förbrott för att kunna inleda en förundersökning mot
            en misstänkt penningtvätt. Det betyder till exempel att rättsväsendet
            ofta inte kan ingripa när det får förhandsinformation om att en
            känd kriminell person ska hämta miljoner på ett växlingskontor
            eller när Finanspolisen upptäcker en misstänkt överföring. Att
            den svenska lagstiftningen är så svag innebär att det i realiteten
            är straffrihet för penningtvätt i Sverige.
          </p>
          <p xml:id="i-GgVcPg2rYJH8MPRH9VyJgQ">
            I andra länder är penningtvätten i sig brottslig. Åklagaren kan
            då inleda en förundersökning på grund av en misstänkt överföring,
            och på så sätt lättare komma åt grova brottslingar som ägnar sig
            åt narkotikaförsäljning, människohandel, bankrån eller annan vinstgivande
            brottslighet. En modern lagstiftning måste också se till att det
            som vi i dagligt tal kallar penningtvätt, det vill säga att en
            brottsling själv försöker få sina svarta pengar att verka vita,
            blir kriminellt även i Sverige.
          </p>
          <p xml:id="i-GQgbCoyrByxbD3TUyrBgiU">
            Den svenska lagstiftningen borde skrivas om så att kravet på
            ett bestämt förbrott helt slopas så att penningtvätt blir ett
            självständigt brott. Det föreslogs redan 1997 av Penningtvättsutredningen
            (SOU 1997:36). Det skulle öka möjligheterna att komma åt den organiserade
            brottsligheten.
          </p>
          <head xml:id="i-BGPkH65zxi3YrkdXVij2e" type="h3">
            2.2.2 Gör det möjligt att frysa pengar
          </head>
          <p xml:id="i-C4L5BaXBR3bVaUDmHUbTTJ">
            I dagens läge finns det möjlighet att frysa pengar i Sverige
            men inte för den svenska polisen. Den tyska eller belgiska polisen
            kan begära frysning av tillgångar i Sverige med stöd av EU-regler.
            Den möjligheten har varken finanspolisen eller åklagare idag.
            Det måste vi snarast ändra på.
          </p>
          <p xml:id="i-WcbimcgojNnsNawbtyYUgs">
            Frysning behövs för en effektiv penningtvättslagstiftning. Åklagare
            och polis får då tid på sig att ta reda på om den misstänkta transaktionen
            är ett led i penningtvätt eller annan brottslighet. I dagens läge
            hinner brottslingarna använda eller gömma undan pengarna långt
            innan undersökningen är klar. En möjlighet att införa frysning
            av misstänkta penningtransaktioner under en kortare tid skulle
            öka möjligheten för samhället att återta pengarna och visa att
            brott inte lönar sig.
          </p>
          <p xml:id="i-CYBHz8DgW5pUCfaJXLvYAU">
            Att införa möjlighet till frysning föreslogs i en utredning redan
            1997 (Bekämpande av penningtvätt 1997:36). Förslaget stoppades
            i papperskorgen av den dåvarande socialdemokratiska regeringen.
          </p>
          <head xml:id="i-AStLs7coJuVpTyRsgjvjF1" type="h3">
            2.2.3 Inför straffrabatt
          </head>
          <p xml:id="i-6VHgJvMZuwZrjjnKfNK4kc">
            Penningtvätt hänger ihop med grov organiserad brottslighet. Det
            är därför ofta stora och komplicerade brottshärvor som måste utredas
            innan åtal kan väckas. Något som skulle underlätta utredningarna
            är om en eller flera av de misstänkta delar med sig av sin information
            om hur brottsnätverken fungerar.
          </p>
          <p xml:id="i-QZG6KgBcY5bWzu37DXb3S9">
            I dagsläget har medbrottslingar inte något att tjäna på att ge
            polisen information om sina uppdragsgivare. För att ge misstänkta
            incitament att hjälpa polisen vill vi införa en möjlighet till
            betydande straffnedsättning. Tanken är att den som genom att underrätta
            myndigheterna hjälper till att hindra att ett brott begås, att
            brott kan avbrytas eller avslöjar gärningsmännen ska få straffrabatt.
          </p>
          <head xml:id="i-7sTZH8g8SqNTDmnk4dYZFQ" type="h3">
            2.2.4 Utöka finanspolisens mandat
          </head>
          <p xml:id="i-YEGVbp8CbWqMm3Y9NoMYNm">
            Finanspolisen arbetar idag långsiktigt med underrättelseverksamhet
            för att kartlägga finansiella strömmar, men har inte resurser
            att driva egna utredningar. Jag menar att det vore effektivare
            om finanspolisen som idag gör en stor del av underrättelsearbetet
            kring penningtvätt också får mandat att utreda enskilda fall.
          </p>
          <p xml:id="i-M8KbncHG73m21vGbXxQsKo">
            Idag får finanspolisen endast agera när det har kommit in en
            penningtvättsrapport. Det betyder att de inte kan gå vidare och
            undersöka tips från till exempel andra länders polisorganisationer
            eller andra svenska myndigheter. Jag vill ge finanspolisen rätt
            att öppna utredningar på eget initiativ. Enligt kritiken från
            FATF år 2006 är finanspolisen underbemannad, och med ett bredare
            mandat riskerar den situationen att bli värre. Därför behöver
            man skjuta till extra resurser.
          </p>
          <head xml:id="i-J7yZ1k6EEeGwJBNr6qSo5X" type="h3">
            2.2.5 Starta en myndighetsgemensam brottsvinstenhet
          </head>
          <p xml:id="i-MFtdD8FNA99GSTuneXiahi">
            Ekobrottsmyndigheten har idag en brottsutbytesenhet, och vid
            finanspolisen anställdes det i höstas en person som ska jobba
            specifikt med att spåra kriminellas tillgångar. Finanspolisens
            begränsningar har nämnts ovan och Ekobrottsmyndigheten är begränsad
            till att utreda ekonomisk brottslighet.
          </p>
          <p xml:id="i-SSSrn3sQ6Ks3c3yjoZXCRd">
            Penningtvätt är ofta rättsväsendets ingång till att kunna lösa
            grov organiserad brottslighet. Ekonomisk brottslighet ingår ofta
            i bilden, men det handlar också om knark, människohandel och utpressning.
            Det behövs ett samlat grepp kring den tillgångsinriktade brottsbekämpningen,
            och därför behövs en myndighetsgemensam brottsutbytesenhet så
            som föreslagits i utredningen Nationell mobilisering mot den grova
            organiserade brottsligheten (Ds 2008:38). Åklagare och poliser
            runt om i landet har ofta varken kunskap eller tid att göra de
            tillgångsundersökningar som behövs för att kunna använda sig av
            den nya förverkandelagstiftningen eller befintlig penningtvättslag
            vid rättegångar. Det behövs en nationell resurs, bemannad av personer
            från olika myndigheter, som kan jobba operativt och utredande
            åt olika myndigheter ute i landet. Att det nu inrättas regionala
            underrättelsecentrum (RUC) för myndighetssamverkan i hela landet
            är bra, men de arbetar enbart underrättelseinriktat. Den organiserade
            brottsligheten och penningtvätten är i högsta grad internationell.
            Därför är det bra att EU har krävt att alla länder utser Asset
            Recovery Office som är kontaktpunkt gentemot övriga EU-länder.
            EBM och finanspolisen har ombetts dela på detta ansvar. En myndighetsgemensam
            brottsutbytesenhet skulle vara självklar i den rollen.
          </p>
          <head xml:id="i-2svTCVZx5ccTLhiZpfRBpU" type="h3">
            2.2.6 Effektivisera informationsutbytet mellan myndigheter
          </head>
          <p xml:id="i-Q1duqPXZF2kC2G7eAdK5wb">
            För att komma åt olika penningtvättshärvor finns det två register
            som innehåller viktig information: Skatteverkets beskattningsdatabas
            och finanspolisens penningtvättsregister. I dagsläget saknar polisen
            och åklagarna åtkomst till beskattningsdatabasen, trots att den
            är av betydelse inte bara för utredningar om skattebrott utan
            också för andra brottsutredningar.
          </p>
          <p xml:id="i-Swmyi2Z2hS1jy1WbQmxo1H">
            I penningtvättsregistret registrerar finanspolisen de anmälningar
            om penningtvätt som tas emot. Om registret var öppet för alla
            brottsbekämpande myndigheter skulle förutsättningarna för att
            bekämpa penningtvätten och den organiserade brottsligheten kraftigt
            förbättras.
          </p>
          <p xml:id="i-VCQrZRVhcTDg9zA23E7Lt8">
            Beskattningsdatabasen och penningtvättsregistret bör vara tillgängliga
            för tjänstemän som arbetar med utredningar kring organiserad brottslighet
            i olika myndigheter. Jag vill förtydliga att det inte handlar
            om samkörning av register, utan bara om att personer som deltar
            i utredningar ska kunna göra sökningar i databaserna.
          </p>
          <head xml:id="i-Rc6hBitByEcLDLmaRfePSe" type="h3">
            2.2.7 Jourhavande kronofogde
          </head>
          <p xml:id="i-MjcYGrZ8TLiHRgfxc8BnhK">
            För att på ett effektivt sätt komma åt kriminellas tillgångar
            bör polisen och kronofogden ges möjlighet att samarbeta effektivare.
            Kronofogden bör bli skyldig att anmäla misstänkta brott och polisen
            bör få rätt att beslagta egendom. För att samarbetet ska flyta
            smidigt även på kvällar och helger, skulle det behövas en jourhavande
            kronofogde.
          </p>
          <head xml:id="i-NuMBv7iSXye7KfXeVvKg5i" type="h3">
            2.2.8 Förbättra brottsstatistiken
          </head>
          <p xml:id="i-9cNw5ycbRezDNq2xJKoGg5">
            Det finns en allt större förståelse för pengarnas betydelse som
            drivkraft för kriminella och vikten av att komma åt pengarna för
            att sätta dit den organiserade brottsligheten. För att göra jakten
            på pengar effektivare krävs det bättre statistik. Det som inte
            mäts, och därmed belönas riskerar att komma i andra hand. Därför
            vill jag att det ska föras tydlig statistik över hur mycket pengar
            som rättsväsendet lyckas återta från den kriminella världen. Det
            behövs också en förbättrad statistik för penningtvättsbrotten.
          </p>
          <head xml:id="i-Lo3S8uS6ties2FvSTknsnb" type="h3">
            2.2.9 Samverka med fokus på brottslingars pengar
          </head>
          <p xml:id="i-XsaEpzZnthLmBKEanPCxZv">
            Att följa penningströmmarna, till exempel via penningtvättsanmälningar,
            skulle kunna vara ett effektivt sätt för de rättsliga myndigheterna
            att sätta dit den organiserade brottsligheten. Särskilt effektivt
            blir det när man letar efter pengar tidigt, redan på underrättelsestadiet.
            Tyvärr är det en metod som inte har använts så frekvent i Sverige
            och därför finns det ett stort behov av metodutveckling och utbildning.
          </p>
          <p xml:id="i-TexHedUGog9RnZzpHQTs7v">
            En grupp med representanter från olika myndigheter bör tillsätts
            för att utveckla metoder för hur man kan arbeta mer tillgångsinrikat,
            det vill säga med fokus på de kriminellas pengar. Det genomförs
            utbildningar inom rättsväsendet och andra berörda myndigheter
            för hur man arbetar med tillgångsinriktad brottsbekämpning, men
            mer behövs.
          </p>
          <head xml:id="i-5sCwP7GArkGChnyZak1ZND" type="h3">
            2.2.10 Modernisera tekniken
          </head>
          <p xml:id="i-DCes7kKd1yWgvQpqKWMAkq">
            I dagsläget görs alla penningtvättsanmälningar till finanspolisen
            via fax. Att investera i ett elektroniskt rapporteringsverktyg
            är en absolut nödvändighet för att effektivisera kampen mot penningtvätt
            och organiserad brottslighet. Det skulle också effektivisera underrättelse-
            och utredningsarbetet om de rättsliga myndigheterna och Skatteverket
            får använda moderna dataprogram för att kunna samköra till exempel
            transaktioner till och från misstänktas bankkonton.
          </p>
          <p xml:id="i-5duv8iHr2qhE2JKLUEdwhf">
            Inom ett projekt på Skatteverket har ett sådant program nu använts.
            Redan under de första 1,5 åren har det bidragit till 977 brottsanmälningar
            och 1,9 miljarder kronor i skattemässiga höjningar. 189 personer
            har dömts till sammanlagt 254 års fängelse och 482 års näringsförbud.
          </p>
        </div>
        <div type="motSignatures">
          <list>
            <item xml:id="i-UiDVmM44bp3gxdeARKeAm1" who="i-QhURWkawnPDBf443faKewj">
              Cecilia Wigström i Göteborg (fp)
            </item>
          </list>
        </div>
      </div>
    </body>
  </text>
</TEI>
