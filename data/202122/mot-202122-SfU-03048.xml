<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-03048">
  <teiHeader>
    <fileDesc>
      <titleStmt>
        <title>En långsiktigt hållbar migrationspolitik</title>
        <author corresp="i-XHzgSBhvzhMtyTsYMbxgy4">av Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3048 av Fredrik Schulte (M)</title>
          <idno type="rdwebb">H9023048</idno>
          <rs type="number">3048</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9023048/text</ref>
          <ref type="dokument_url_html">http://data.riksdagen.se/dokument/H9023048</ref>
          <ref type="dokumentstatus_url_xml">http://data.riksdagen.se/dokumentstatus/H9023048</ref>
          <ref type="docx">http://data.riksdagen.se/fil/A7753231-AD7C-4D91-94AA-F08CF93CE69D</ref>
          <ref type="pdf">http://data.riksdagen.se/fil/080373C4-369B-4828-85F9-591766E9DF28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8fwe33AViyKe7aYSFaBcY7" type="signed"/>
        <correspContext corresp="i-8fwe33AViyKe7aYSFaBcY7">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-2AwtNyDT3Nbg5UQNMBm3Ri" type="submitted">
          <date when="2021-10-04"/>
          <time when="13:41:59"/>
        </correspAction>
        <correspAction xml:id="i-4ZMDmyiCcYSwH2tJz5haw5" type="reviewed">
          <date when="2021-10-04"/>
          <time when="17:02:15"/>
        </correspAction>
        <correspAction xml:id="i-5JzkEfTe769vw7cPTCEgDf" type="referred">
          <date when="2021-10-14"/>
        </correspAction>
        <correspAction xml:id="i-KVbUKwEw6TKoFUBBckTtfV" type="assigned">
          <date when="2022-10-11"/>
          <time when="14:27:04"/>
        </correspAction>
        <correspContext corresp="i-KVbUKwEw6TKoFUBBckTtfV">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-DgpsXMBkqNfb6bWCdhabw7" type="behandlas_i"/>
        <correspContext corresp="i-DgpsXMBkqNfb6bWCdhabw7">
          <ref type="uppgift">2021/22:SfU19</ref>
          <ref type="ref_dok_id">H901SfU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU19</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9b75V6C7LJfAUm7DQ6iREK" type="behandlas_i"/>
        <correspContext corresp="i-9b75V6C7LJfAUm7DQ6iREK">
          <ref type="uppgift">2021/22:SfU20</ref>
          <ref type="ref_dok_id">H901SfU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU20</ref>
          <ref type="ref_dok_titel">Migration, asylpolitik och anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P1ckGJgf1SnAfgsX1554M8" type="behandlas_i"/>
        <correspContext corresp="i-P1ckGJgf1SnAfgsX1554M8">
          <ref type="uppgift">2021/22:SfU22</ref>
          <ref type="ref_dok_id">H901SfU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU22</ref>
          <ref type="ref_dok_titel">Skärpta och förbättrade regler om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JgExrWHiN5vMDrqwch26dy" type="behandlas_i"/>
        <correspContext corresp="i-JgExrWHiN5vMDrqwch26dy">
          <ref type="uppgift">2021/22:SfU28</ref>
          <ref type="ref_dok_id">H901SfU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU28</ref>
          <ref type="ref_dok_titel">Utvisning på grund av brott - ett skärpt regelverk</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8H3UMrsfeYKYn2xcXdfyBr" type="motHeader">
        <div xml:id="i-VjLSk3Laj2m4zEijdirjUu" type="motTitle">
          Motion till riksdagen 2021/22:3048 av Fredrik Schulte (M) En
          långsiktigt hållbar migrationspolitik
        </div>
      </div>
      <div xml:id="i-GVM38nNdPXpexF7ktiFwqq" type="motBody">
        <div xml:id="i-2pejnPx1WzT1EDsf8jngih" type="motProposal" subtype="förslag">
          <head xml:id="i-8HEBNBxTtsxqDLJgkKwCgk">
            Förslag till riksdagsbeslut
          </head>
          <list xml:id="i-M8V7C2h54whdu6jMJF43Jc" style="ol">
            <item xml:id="i-88mygjz2mVcvSmQim4tisT">
              Riksdagen ställer sig bakom det som anförs i motionen om att
              strama upp asylmottagandet och tillkännager detta för regeringen.
            </item>
            <item xml:id="i-VSvuTZLsYe7KK58bsN812n">
              Riksdagen ställer sig bakom det som anförs i motionen om en snabb
              handläggning och avvisning av asylsökande från säkra länder och
              tillkännager detta för regeringen.
            </item>
            <item xml:id="i-5F6bE6Lm1S9ivu9XPBwhfF">
              Riksdagen ställer sig bakom det som anförs i motionen om att
              det framtida asylmottagandet uteslutande bör ske via FN:s kvotflyktingsystem
              och tillkännager detta för regeringen.
            </item>
            <item xml:id="i-DDsWMhbE2cCEqPKtEDbpbY">
              Riksdagen ställer sig bakom det som anförs i motionen om att
              försörjningskravet för anhöriginvandring ska omfatta samtliga
              svenska medborgare samt de som har uppehållsrätt i Sverige, och
              detta tillkännager riksdagen för regeringen.
            </item>
            <item xml:id="i-CdcE6U6JwfLiadNmewZmir">
              Riksdagen ställer sig bakom det som anförs i motionen om att
              alla brott som ger fängelsestraff med få undantag också ska leda
              till utvisning av personer som inte är medborgare, och detta tillkännager
              riksdagen för regeringen.
            </item>
            <item xml:id="i-3jR49mwmeXHuW4FtcRf8gH">
              Riksdagen ställer sig bakom det som anförs i motionen om att
              frågan om utvisning bör prövas i samband med att ett eventuellt
              fängelsestraff har avtjänats och tillkännager detta för regeringen.
            </item>
            <item xml:id="i-K9k1bigMuPpPmmJnGVb6Dz">
              Riksdagen ställer sig bakom det som anförs i motionen om utvisning
              till ett tredjeland som Sverige mot ersättning sluter avtal med
              för att hantera situationer då det föreligger verkställighetshinder
              för utvisning och tillkännager detta för regeringen.
            </item>
            <item xml:id="i-X3zdAsFxwhGcbRWFexi6X5">
              Riksdagen ställer sig bakom det som anförs i motionen om att
              arbetstillstånd bör ersättas med ett generellt krav på att lönen
              ska motsvara de faktiska lönenivåerna inom berörd bransch och
              tillkännager detta för regeringen.
            </item>
            <item xml:id="i-Si6RkEqyVFrVJbsudZpXiy">
              Riksdagen ställer sig bakom det som anförs i motionen om att
              försörjningskravet för arbetstillstånd måste göras mer flexibelt
              och inte fastna vid en strikt tillämpad inkomstgräns på dagens
              13 000 kronor per månad och tillkännager detta för regeringen.
            </item>
            <item xml:id="i-LVroSwxX6fZZUvkcevE39b">
              Riksdagen ställer sig bakom det som anförs i motionen om att
              i det fall en anställd fått för låg lön och därmed riskerar att
              mista sitt arbetstillstånd måste arbetsgivare i efterhand kunna
              skjuta till lön för att undvika utvisning och tillkännager detta
              för regeringen.
            </item>
            <item xml:id="i-AnkJeGM8woGBNGiTu7Fn3R">
              Riksdagen ställer sig bakom det som anförs i motionen om att
              förbudet mot att ha flera anställningar för att kunna få eller
              behålla ett arbetstillstånd bör strykas och tillkännager detta
              för regeringen.
            </item>
          </list>
        </div>
        <div xml:id="i-WmNoPm9bPFJyGuhyahSUH3" type="motContent">
          <head xml:id="i-c2EyDv2GjUae9iANysHiG" type="h1">
            Motivering
          </head>
          <p xml:id="i-GqHqV6nDoAvWVAnffeC5nk">
            Det går inte och är inte moraliskt önskvärt att i en alltmer
            globaliserad värld isolera Sverige från omvärlden. Gränsöverskridande
            handel, migration och kulturellt utbyte är en naturlig del av
            det moderna samhället och kan, om det sköts rätt, skapa en mer
            dynamisk och fredlig värld. Skött dåligt kan det dock få förödande
            konsekvenser med ökat utanförskap, kriminalitet och allvarliga
            samhällsmotsättningar som följd. Därför är det centralt att Sverige
            för en politik som uppmuntrar och underlättar migration som fungerar
            väl där nya invånare integreras i samhället, men är restriktivt
            kring de former av invandring som inte fungerar.
          </p>
          <p xml:id="i-Jb2ww5N9QLkUkYHPVesBhE">
            Den centrala vattendelaren i detta avseende är huruvida den som
            invandrar sköter sin egen försörjning eller inte. Det är inte
            den enda frågan av betydelse. Hur omfattande invandringen är och
            vilka värderingar den som invandrar bär med sig spelar också roll.
            Överlag går det att dra slutsatsen att arbetskraftsinvandring
            har varit till gagn för Sverige medan asyl- och anhöriginvandring
            utan försörjningskrav i för hög utsträckning medfört tydliga baksidor
            i form av utanförskap, kriminalitet och samhällsmotsättningar.
            En rationell och långsiktigt fungerande migrationspolitik måste
            därför ta som utgångs­punkt att vara mer generös och öppen avseende
            det förstnämnda men återhållsam gällande det senare.
          </p>
          <head xml:id="i-RdGXT5dcCAV9cHnRYpcfnY" type="h2">
            Asylmoratorium och en australiensisk modell för asylmottagande
          </head>
          <p xml:id="i-CSMZj2A2AFvXnHVngmnoLH">
            Sverige har under 2000-talet med marginal tagit emot flest asylsökande
            per capita i västvärlden. Även om en betydande del av samma invandring
            har fungerat väl kan vi också se omfattande samhällsproblem kopplat
            till detta. Mot denna bakgrund bör Sverige utreda att införa ett
            moratorium för asylinvandring under åtminstone de kommande 10
            åren för att kunna få en chans att lösa våra befintliga integrationsproblem
            innan vi ytterligare adderar till problemen. För att hantera detta
            och alltjämt värna asylrätten bör man samtidigt utreda att tillämpa
            den australiensiska modellen, det vill säga att Sverige mot ersättning
            sluter avtal med ett eller flera trygga länder utanför västvärlden
            som vi överlåter asylmottagandet till.
          </p>
          <head xml:id="i-LGTaL7DpkGNUJeMguebW4z" type="h2">
            Ett framtida asylmottagande via kvotflyktingsystemet
          </head>
          <p xml:id="i-7EUSFzUJZperAyXpG2Mipc">
            När Sverige i framtiden har möjlighet, kapacitet och förmåga
            att ånyo ha ett asyl­mottagande bör detta ske via kvotflyktingsystemet
            för att vara långsiktigt hållbart. En av de mest märkliga och
            paradoxala orättvisorna i vårt samhällssystem är hur vi påstår
            oss stå för en humanitär asylpolitik samtidigt som vi på alla
            sätt försvårar för människor som flyr att komma till Sverige på
            lagliga vägar. Transportörsansvaret som innebär att flygbolag
            kan stämmas på stora summor om de släpper ombord människor som
            saknar visum och avsaknaden av humanitära visum gör att det enda
            sättet för en migrant att söka asyl här är att ta sig hit på olagliga
            vägar, ofta i osäkra båtar över Medelhavet med livet som insats.
            De som får en chans att komma hit är ofta unga män som klarar
            den tuffa resan hit och de som har råd att betala flyktingsmugglare.
            Kvinnor och barn blir i stor utsträckning kvar i närområdet. Denna
            ordning är djupt olycklig och omoralisk.
          </p>
          <p xml:id="i-Kh6mnCtkEerFj3YuTn4jiv">
            Samtidigt skulle ett avvecklande av transportörsansvaret och
            införandet av humanitära visum skapa en ohållbar situation av
            närmast oreglerad invandring här i Sverige. Inriktningen bör istället
            vara att öka kvotflyktingmottagandet och samtidigt strama åt och
            göra det mindre attraktivt att ta sig hit med illegala medel.
            Signalen till världens migranter bör vara att vägen till Sverige
            går via flyktingläger i närområdena.
          </p>
          <head xml:id="i-FUSCUusYCre56n9ehzfr9x" type="h2">
            Försörjningskrav vid anhöriginvandring
          </head>
          <p xml:id="i-7BPSzCnj1R5Hqgi9vCiaRr">
            Den som kommer hit och hoppas bygga en ny och bättre framtid
            för sig och sin familj måste lära sig språket, arbeta och göra
            rätt för sig. Att komma till och bo i Sverige måste i högre utsträckning
            vara förenat med eget ansvar för den som kommer hit. Nästan all
            migration medför samhällsfriktion. Att som nyanländ integreras
            in i ett samhälle där man inte kan språket och kulturen är sällan
            oproblematiskt. Tar samhället inte detta på allvar och om klyftan
            mellan inrikes och utrikes födda växer, kommer vi stå inför allvarliga
            utmaningar.
          </p>
          <p xml:id="i-NJrKRxPhMXAZdBGEDZevs9">
            Mot denna bakgrund är det rimligt att Sverige skärper försörjningskraven
            vid anhöriginvandring. Nuvarande ordning är problematisk ur särskilt
            två perspektiv. För det första institutionaliserar dagens regelverk
            utanförskap. Sverige har världens kanske högsta ersättningsnivåer
            i bidragssystemen för människor som inte kommit in på arbets­marknaden.
            Detta gäller i synnerhet familjer. Det gör att incitamenten att
            komma i arbete kraftigt försvagas när egen försörjning inte är
            ett krav för att ta hit närstående. Att göra den många gånger
            tuffa ansträngningen att lära sig språket, att flytta dit jobben
            finns och inte fastna i utanförskapsområden som erbjuder en trygghet
            i samvaron med landsmän är inte enkelt. I de flesta länder är
            det dock en förutsättning för att låta familjen invandra. Det
            skapar tydligare drivkrafter för att komma i arbete och egen­försörjning.
          </p>
          <p xml:id="i-EGf9CAZYurVR3LJQMwZX5c">
            För det andra skapar en oreglerad anhöriginvandring en humanitär
            orättvisa när den som har en närstående i Sverige får förtur att
            komma hit, många gånger framför den som flyr från krig och förföljelse.
            Inte minst är det en märklig allokering av våra sam­hällsresurser.
          </p>
          <head xml:id="i-KGH7ze4FTC4hiZnBxzmgrw" type="h2">
            Utvisning av icke-medborgare
          </head>
          <p xml:id="i-5jRYpW6cDHyzY4Zs12X2qM">
            Alla brott som ger fängelsestraff borde med få undantag också
            leda till utvisning av personer som inte är medborgare. Att Moderaterna
            inte åstadkom detta, eller ens tog nämnvärda kliv i den riktningen,
            under vårt senaste regeringsinnehav var ett av våra största misslyckanden.
          </p>
          <p xml:id="i-BKLS35EdNknMXc5ZtDHzdK">
            En sådan lagändring skulle dock i en stor del av fallen vara
            kosmetisk. Den komp­licerade frågan är hur man bör hantera situationen
            när en utvisning inte kan verkställas, det vill säga när den riskerar
            personens liv och hälsa. Att samvetslöst utvisa människor till
            en säker död går emot fundamenten i den västerländska rättsordningen.
            Det skulle i praktiken innebära ett återinförande av dödsstraff
            och tortyr (dessutom godtyckligt), något som inte är acceptabelt.
            Att samtidigt bara använda detta som ursäkt för att i praktiken
            godtyckligt upphäva en väsentlig del av straffutmätningen är å
            andra sidan socialliberal populism. Vad är det rimliga i att en
            amerikan, chilenare eller bosnier ska utvisas men inte en syrier,
            för samma brott?
          </p>
          <p xml:id="i-U61zspT4jz5kGmn8GoDsVn">
            Det finns flera tänkbara lösningar på detta problem. Några exempel
            är:
          </p>
          <list xml:id="i-4X34SvougukNWCtf2YPh46" style="ul">
            <item xml:id="i-6WKuyBsrwV4mYPYNLzJT8W">
              Att undersöka om hotbilden mot den dömde i hemlandet verkligen
              omfattar hela hemlandet. Om inte bör utvisning ändå kunna genomföras.
              En person från norra Irak som flytt IS framfart behöver inte nödvändigtvis
              vara otrygg i Basra.
            </item>
            <item xml:id="i-LtuxcTLBw6X5WJTrnGnihc">
              Husarrest tills utvisning kan genomföras (eller så länge den
              dömde önskar uppehålla sig i Sverige). Detta kan vara aktuellt
              i de fall säkerhetsläget i hemlandet bedöms ändras inom överskådlig
              framtid.
            </item>
            <item xml:id="i-HXp2P6ju5cx553mnMA1ZmM">
              Utreda möjligheten att sluta avtal med tredje land om att ta
              emot personer som inte kan utvisas. Detta kan liknas vid hur Australien
              hanterar stora delar av sitt flykting­mottagande (de skickar människor
              till flyktingläger i andra länder tills deras ärenden är hanterade).
              En sådan lösning skulle antagligen kosta svenska skattebetalare
              en hel del pengar, men det borde ändå vara prioriterat. Dagens
              ordning är inte acceptabel.
            </item>
          </list>
          <p xml:id="i-55qLts79F7fr6Lb8G7pgNQ">
            Frågan om utvisning bör också prövas i samband med att ett eventuellt
            annat straff avtjänats. Döms en person till 10 års fängelse och
            utvisning är det inte rimligt att frågan rörande säkerhetsläget
            i hemlandet avgörs innan fängelsestraffet avtjänats. Att det är
            krig i ett land idag innebär inte att kriget fortfarande pågår
            eller att hotbilden mot den dömde kvarstår om 10 år.
          </p>
          <head xml:id="i-SNYqowG6bYjpPMXKDnPfCJ" type="h2">
            Världens mest generösa regelverk för arbetskraftsinvandring
          </head>
          <p xml:id="i-EcVW2eck2At4xPejaaZTeH">
            Sverige bör vara ett av världens mest öppna länder för människor
            som vill komma hit och bidra genom arbete. Det vetenskapliga stödet
            för att en generös arbetskrafts­invandring är samhällsekonomiskt
            gynnsam är tydligt. Det gäller särskilt för utvecklade ekonomier
            som Sverige med ett demografiskt problem att vi blir allt äldre.
            Inte minst är det en värderingsmässigt korrekt ordning att den
            som sköter sig, jobbar och bidrar ska ha frihet att bosätta sig
            var än i världen vederbörande vill bo.
          </p>
          <p xml:id="i-Dj3s2iic4ex86NcmxhcXUP">
            Sedan slutet av 2008 har Sverige ett i jämförelse mycket generöst
            och öppet regel­verk för arbetskraftsinvandring. Systemet har
            dock visat sig ha en mängd brister i form av att människor som
            jobbar, bidrar och försörjer sig själva utan att ligga samhället
            till last ändå utvisas på grund av vad som måste beskrivas som
            rigida byråkratiska regel­verk som inte hängt med i tiden. Utöver
            att vara samhällsekonomiskt ineffektivt och dessutom moraliskt
            fel, skapar detta ett särskilt stort integrationsproblem för Sverige.
            Med de många och stora integrationsproblem som vårt land står
            inför är det inte rimligt att asylsökande får permanenta uppehållstillstånd
            utan att arbeta, samtidigt som den som jobbar och bidrar kan utvisas
            till följd av byråkratiska beslut. Det sänder ut en direkt felaktig
            signal om vad det är som krävs för att bli en del av det svenska
            samhället. Samtidigt får inte regelverket för arbetskraftsinvandring
            missbrukas och användas tillsammans med bidragssystem för att
            de facto leda till ett ökat bidragsutnyttjande. Ett exempel på
            detta som rapporterats om i media är hur LSS-företag anställer
            personer utomlands som har handikappade barn, låter barnen anhöriginvandra
            varpå föräldrarna arbetsplaceras som vårdare av de egna barnen.
            Liknande missbruk bör dock primärt justeras inom ramen för anhöriginvandringen
            genom skärpta försörjningskrav och krav på att kvalificeras till
            trygghetssystemen.
          </p>
          <p xml:id="i-3AiBPx9gZACKepACapXHZj">
            Regelverken för arbetskraftsinvandring bör hur som helst förändras
            enligt följande:
          </p>
          <list xml:id="i-4wZhamDCfBfVYbnSsiQUMs" style="ul">
            <item xml:id="i-43P9ZLBkX1qBhgUzLTDzkY">
              Förenkla de ekonomiska förutsättningarna för att få/behålla ett
              arbetstillstånd: Det finns idag två kriterier som måste vara uppfyllda.
              För det första måste lönen vara kollektivavtalsenlig. Detta medför
              att människor har utvisats för att deras lön varit några kronor
              för låg. Det kan till exempel handla om att kollektivavtalen justerats
              utan att arbetsgivaren varit medveten om detta. Arbetskraftsinvandring
              ska inte resultera i lönedumpning, men det är inte heller rimligt
              att just kollektivavtalen blir normerande för vilka lönenivåer
              som bör gälla. Istället bör gränserna sättas efter vad som är
              de faktiska lönerna i en bransch. Det andra kriteriet är en miniminivå
              på 13 000 kr i månaden (i det fall man till exempel jobbar deltid).
              Att det finns en lägstanivå är nödvändigt av flera skäl, men att
              strikt och skoningslöst tillämpa denna inkomstnivå som Migrationsverket
              idag gör är helt orimligt. Det har t.ex. rapporterats om fall
              där en man utvisats för att han tog tjänstledigt under en tid
              i samband med sin fars begravning. I ett annat fall utvisades
              en kvinna för att hon gick ner i lön i syfte att ägna mer tid
              åt sfi-studier. Regelverket måste helt enkelt bli mer flexibelt.
              Så länge en person kan leva ett skäligt liv, har bostad och klarar
              sitt uppehälle utan att belasta det offentliga är det inte rimligt
              att vederbörande utvisas. Framförallt måste det vara möjligt för
              arbetsgivare att i efterhand skjuta till lön om beloppsgränserna
              understigits.
            </item>
            <item xml:id="i-KfAn3bKDC2p2WMQCGqYhwE">
              Att det inte går att inneha mer än en anställning: Ett arbetstillstånd
              söks för en anställning, vilket tolkats av Migrationsverket som
              att en person som uppbär flera anställningar kommer utvisas. Det
              innebär att den som till exempel jobbar deltid på sitt huvudsakliga
              jobb för att studera svenska utvisas om han eller hon jobbar några
              timmar extra på ytterligare ett jobb. Denna ordning är vansinnig.
              Huvudsaken måste vara att säkerställa att levnadsnivån eller lönen
              inte är oskäligt låg, inget annat.
            </item>
          </list>
        </div>
        <div xml:id="i-uMCGXSKpQQpqVoL7YsTNe" type="signatureBlock">
          <list xml:id="i-A6TqxLTW5GM24YbBUnGE48">
            <item xml:id="i-METisYL6wYbZdtrYpgvzac" type="signature">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
