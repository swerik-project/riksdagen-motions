<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__151/mot_1935__fk__151-001.pdf"/>
      <fw xml:id="i-D9bpDmANzAjf6mJzJy2Lpq">
        Motioner i Första kammaren, Nr 151. 15
      </fw>
      <div type="motHeader" xml:id="i-LWf7zHkvbcEMKc1vL6ALVC">
        <div type="motTitle" xml:id="i-VcTbfUSrWtMJkSJfQ3pHEi"/>
        <div type="motSubmissionInfo" xml:id="i-MpSSdgcpb8iZNoEMD4HXQb"/>
      </div>
      <div type="motBody" xml:id="i-WdgYLVTX94bZ5pTFTLT36G">
        <div xml:id="i-R5LFSajQVgitahyoPiK6n6">
          <p xml:id="i-Pj83ExEcnFb5Nh7zcXi3z8">
            Nr 151
          </p>
          <p xml:id="i-qf6X8EgKRkx7AZfbKpgse">
            Av herr Nordborg m. fl, om dtgärder till stödjande av den svenska
            sjöfartsnäringen.
          </p>
          <p xml:id="i-B48c2gz9evtVbu6ecBwKF7">
            Vid 1933 års riksdag förevar till behandling särskilda av herr
            Nordborg i första kammaren och av herr N. Christiernsson m. £.
            i andra kammaren väckta motioner (I: 162 och IT: 173) om vissa
            åtgärder till sjöfartsnäringens stödjande. Motionerna, som voro
            likalydande, utmynnade i förslag om an- visande av medel till
            belopp av 2,800,000 kronor att enligt vissa angivna grunder användas
            för inköp under statens medverkan av äldre svenska fartyg i och
            för deras nedskrotning vid svenska varv. Motionerna voro givetvis
            föranledda av det nödläge, vari svensk rederi- rörelse och då
            särskilt den svenska trampfarten befunne sig till följd av det
            minskade handelsutbytet och en enormt pressande konkurrens på
            den internationella fraktmarknaden. Det framhölls i motionerna,
            hurusom de totala driftskostnaderna i regel ställde sig högre
            för de svenska fartygen än för fiera närliggande nationers fartyg.
            I det svenska tramptonnaget inginge i förhållandevis betydligt
            större utsträckning än i de flesta andra handelsflottor fartygsenheter
            av gammal, omodern och långsamt gående typ, för vilka en modernisering
            av ekono- miska skäl vore helt utesluten. Därtill komme, att särskilt
            under senare tid den statliga omvårdnaden av de nationella handelsfiottorna
            i många vik- tiga sjöfartsländer tagit sig uttryck i subventioneringsåtgärder
            av olika slag i dessa länder, varigenom konkurrensförmågan från
            samma länders sida gentemot utländska företagare i hög grad ökats.
            34 procent av alla svenska fartyg vore över 25 år gamla. Motsvarande
            procenttal vore för Amerikas Förenta Stater 8, för Norge 13, för
            Frankrike 13.8, för Tyskland 16.2, för Danmark 20, för Belgien
            22 samt för Italien 28. England vore bäst ställt med 7.8 procent.
            I anslutning till dessa uppgifter lämnades i motionerna en översikt
            angående statliga åtgärder till sjöfartens stöd, som vidtagits
            i skilda länder. Hur allvarligt i själva verket läget för sjöfarten
            även inter- nationellt vore, framginge bäst därav, att icke ens
            England med sin i stort sett mycket tidsenligt utrustade handelsflotta
            kunnat undgå att överväga särskilda åtgärder för en ytterligare
            effektivisering därav. I belysning av vad sålunda anförts framstode
            det såsom uppenbart, att den svenska sjöfarts- näringen, särskilt
            vad trampfarten anginge, icke kunde i fortsättningen hävda den
            ställning densamma huvudsakligen från tiden efter sekelskiftet
            med stora uppoffringar tillkämpat sig, därest icke från statens
            sida vidtoges åtgärder ägnade att i möjligaste mån neutralisera
            verkningarna för svensk sjöfarts vidkommande av de nämnda föranstaltningarna
            i utlandet. I statsutskottets utlåtande nr 113 framhölls under
            åberopande jämväl av ett yttrande av kommerskollegium, att förhållandena
            i själva verket voro av
          </p>
          <pb facs="riksdagen-motions-pdf/data/1935/mot_1935__fk__151/mot_1935__fk__151-002.pdf"/>
          <fw xml:id="i-VG5wKHZ1oojdMg9wsUNJhq">
            16 Motioner i Första kammaren, Nr 151.
          </fw>
          <p xml:id="i-4NTAETXuKfDYSYuEdbVZuR">
            den art, att starka bekymmer måste hysas i avseende å möjligheterna
            för vår svenska sjöfart att uppehålla den ställning densamma under
            årens lopp tillvunnit sig. Då nästan alla större industriländer
            tagit mått och steg för stödjande av sina sjöfarts- och varvsintressen,
            borde frågan om svenska statens ställning till dessa spörsmål
            även kräva ett beaktande. Trots vissa förhållanden, vilkas innebörd
            närmare utvecklats i kommerskollegii yttrande, vartill utskottet
            hänvisade, hade kollegium ansett sig icke kunna utan vidare tillstyrka
            särskilda åtgärder i anslutning till motionärernas förslag. Till
            detta resultat hade kommerskollegium kommit av två skilda skäl.
            Kollegium hade sålunda framhållit, att det stode för kollegium
            klart, att en så omfattande och ingripande samt i förhållande
            till Sveriges hittills förda sjöfartspolitik ny form av stödåtgärd
            som den föreslagna icke lämpligen borde anlitas utan en väsentligt
            mera djupgående undersökning ur räntabilitets- och andra syn-
            punkter av sjöfartsnäringens förhållanden än som kunnat av kollegium
            verk- ställas på den korta tid och med de medel, som stått kollegium
            till buds. Det andra skälet till kollegii ställningstagande vore,
            att kollegium icke känt sig övertygat om, att i den mån särskilda,
            mera omfattande stödåtgärder beträffande sjöfarten vore påkallade,
            den av motionärerna tänkta utvägen vore den ur olika synpunkter
            lämpligaste. Det hade synts kollegium kunna med fog ifrågasättas,
            huruvida i själva verkat, allmänt sett, någon mera be- tydande
            effekt av fartygsnedskrotning kunde förväntas utan internationell
            sam- verkan. Att enstaka länder skrede till isolerad nedskrotning
            i jämförelsevis ringa omfattning, hade synts kollegium sålunda
            icke kunna nämnvärt bi- draga till förbättrande av fraktmarknadsläget.
            Därtill krävdes enligt kollegii mening utan tvivel vida kraftigare
            och mera ingripande åtgärder, vilka måste förutsätta en samverkan
            mellan de olika sjöfartsidkande länderna på mycket bred bas. Till
            kommerskollegii sålunda angivna ståndpunkt hade utskottet funnit
            sig böra giva sin anslutning. Utskottet, till vars kännedom kommit,
            att förevarande spörsmål komme att upptagas till behandling å
            den då stun- dande ekonomiska världskonferensen i London, förutsatte,
            att Kungl. Maj:t hade sin uppmärksamhet riktad på det område,
            varom fråga vore, och vid- toge de åtgärder, som kunde befinnas
            erforderliga. Under åberopande härav hemställde utskottet, att
            motionerna icke måtte vinna riksdagens bifall. Denna utgång erhöll
            frågan efter lottning. Tolv reservanter inom utskottet yrkade
            på avlåtande av skrivelse till Kungl. Maj:t med anhållan om skyndsam
            utredning av de i motionerna berörda frågorna. HReservanternas
            yrkande segrade i första kammaren men frågan föll på grund av
            andra kammarens motstånd. Det bör uppmärksammas, att den i allt
            fall mycket välvilliga motivering, som utskottsutlåtandet inne-
            håller, ytterligare underströks genom vad som förekom vid debatterna
            inom kamrarna. Det alltjämt rådande synnerligen allvarliga läget
            för rederinäringen inter- nationellt sett, vilket undan för undan
            ytterligare skärpts, har föranlett vitt- gående statsåtgärder
            i ett flertal länder och dessutom framkallat initiativ från engelska
            regeringen till en allmän sjöfartskonferens i London med
          </p>
          <pb facs="riksdagen-motions-pdf/data/1935/mot_1935__fk__151/mot_1935__fk__151-003.pdf"/>
          <fw xml:id="i-NnGJAWUgqnkJ1yFo3LWnhL">
            Motioner 1 Första kammaren, Nr 151. 17
          </fw>
          <p xml:id="i-UoUmenbRhrPHXxhzqBxatH">
            syfte att få till stånd vissa rationaliseringsåtgärder för att
            bringa handels- tonnaget i rimlig proportion till handelsutbytet.
            Frågan om tidpunkten för konferensens sammanträdande står ännu
            öppen; avsikten är emellertid enligt senast tillgängliga uppgifter,
            att den skall sammanträda under någon av de närmaste månaderna.
            Hur härmed än kan komma att gå och hur resultatet av en eventuell
            konferens än kommer att utfalla, är det — såsom förhållan- dena
            utvecklat sig — likväl uppenbart, att vissa åtgärder till den
            svenska sjöfartens stöd måste anses oundgängligen nödvändiga antingen
            man vill gå fram på den väg, som en eventuell konferens i London
            må komma att anvisa eller på någon annan väg eller eventuellt
            en kombination av utvägar. Det må nämligen uppmärksammas att i
            England, världens största sjöfarts- nation med en handelsflotta
            om nära 18 miljoner bruttoton (mot 1,600,000 bruttoton för Sverige)
            redan föreligger beslut om åtgärder vid sidan av en plan som den
            ovan åsyftade internationella. Det engelska parlamentet har sålunda
            ställt till förfogande en fond på icke mindre än 10 miljoner pund
            för lån mot tre procents ränta till redare, som nybygger eller
            moderniserar fartyg och samtidigt låter nedskrota äldre tonnage
            (två ton mot varje ton, som ny- byggnaden avser eller ton för
            ton vid modernisering). Därtill kommer, att 2 miljoner pund anslagits
            såsom direkt subvention åt den engelska tramp- farten. Även om
            denna subvention är avsedd att användas såsom vapen allenast mot
            utländsk statssubventionerad rederirörelse, så torde det likväl
            icke kunna undvikas att den kommer att medföra betydande svårigheter
            även för utländsk icke subventionerad sjöfart. Att vid sådant
            förhållande från svensk sida krävas vissa åtgärder, om vi icke
            förr eller senare skola berövas vår andel i den internationella
            tramp- farten, ligger i öppen dag. Man jämföre blott procenttalen
            för det svenska tonnaget över 25 års ålder (34) med motsvarande
            procenttal för det engelska (1.8) ''). Det är i anslutning härtill
            mycket att beklaga, att den av utskotts- reservanterna på sin
            tid förordade utredningen icke kom till stånd. Emeller- tid har
            Kungl. Maj:t icke lämnat de synpunkter alldeles obeaktade, som
            lågo till grund för reservanternas yrkande, då Kungl. Maj:t i
            allt fall anbe- fallt kommerskollegium att verkställa en statistisk-ekonomisk
            undersökning angående den svenska sjöfartsnäringen. Givetvis kan
            en dylik undersökning vara av stort värde såsom underlag för ett
            närmare bedömande av omfatt- ningen av de stödåtgärder, som av
            förhållandena påkallas. En närmare ut- redning härutinnan i anslutning
            till kommerskollegii undersökning är därför oundgänglig. Men lika
            visst är, att den största skyndsamhet är av nöden, om vår sjöfartsnäring
            icke skall i konkurrensen tillfogas bestående skada. Därför synes
            nödvändigt, att särskild kommission, vari såväl det statliga som
            det aktiva sjöfartsintresset erhåller sin representation, utan
            dröjsmål får utredningsuppdraget sig anförtrott. Att ett avgörande
            av frågan icke kan uppskjutas till ett annat års riksdag, synes
            i varje fall oomtvistligt.
          </p>
          <p xml:id="i-NTGLRRKhyLpAZRJ9Cs26vE">
            1) De här och i det föregående anförda procentsiffrorna, vilka
            hänföra sig till förhållandena år 1931, torde såsom jämförelsetal
            alltjämt i huvudsak äga giltighet.
          </p>
          <p xml:id="i-5VAguvdtQUKKSx5GGyGu8d">
            Bihang till riksdagens protokoll 1935. 3 saml. Nr 148—151. 28885
            2
          </p>
          <pb facs="riksdagen-motions-pdf/data/1935/mot_1935__fk__151/mot_1935__fk__151-004.pdf"/>
          <fw xml:id="i-L3U496rJ7bxnsEx1jcj5e1">
            18 Motioner i Första kammaren, Nr 151.
          </fw>
          <p xml:id="i-VPkzqaH2mGWe7tvexgamp5">
            Från dessa utgångspunkter hemstiälles,
          </p>
          <p xml:id="i-VNZaJBN1CAoYMoW2rNp88a">
            att riksdagen måtte i skrivelse till Kungl. Maj:t anhålla, dels
            att erforderliga åtgärder vidtagas för skyndsamt slutförande av
            ovannämnda, inom kommerskollegium pågående undersökning angående
            den svenska sjöfartsnäringen, dels att en särskild kommission
            — med representanter såväl för statsintresset som för sjöfartsnäringen
            — omedelbart tillsättes med uppdrag att i anslutning till nämnda
            undersökning skyndsamt verkställa utredning och avgiva förslag
            till lämpliga stödåtgärder för den svenska sjöfartsnäringen, dels
            ock att Kungl. Maj:t måtte, på grundval av sålunda vunnen utredning
            med förslag, avlåta pro- position i ärendet till innevarande års
            riksdag.
          </p>
          <p xml:id="i-Ryg6i3PnSd8aHgp52x1edh">
            Stockholm den 23 januari 1935. 0. 4. Nordborg.
          </p>
          <p xml:id="i-YEjKvSFxAydB5SVTeS3PL8">
            Charles Lindley. Nils Wohlin. D. Hansén.
          </p>
          <p xml:id="i-SyjicAouoJGtLCPvkEoV5E">
            Stockholm 1935. K. L. Beckmans Boktr.
          </p>
        </div>
      </div>
    </body>
  </text>
</TEI>
