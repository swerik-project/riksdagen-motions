<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-LU-00295">
  <teiHeader>
    <fileDesc>
      <titleStmt>
        <title>En myndighet för barnens bästa</title>
        <author corresp="i-RYmzRLEx8QvF7KzEiVDL2U">av Lars Ångström (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En myndighet för barnens bästa</title>
          <idno type="rdwebb">GQ02L295</idno>
          <rs type="number">L295</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GQ02L295/text</ref>
          <ref type="dokument_url_html">http://data.riksdagen.se/dokument/GQ02L295</ref>
          <ref type="dokumentstatus_url_xml">http://data.riksdagen.se/dokumentstatus/GQ02L295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <name>Lars Ångström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NjDVgeka9JqHsEcCvNQh5h" type="signed"/>
        <correspContext corresp="i-NjDVgeka9JqHsEcCvNQh5h">
          <note type="signatory" corresp="i-RYmzRLEx8QvF7KzEiVDL2U"/>
        </correspContext>
        <correspAction xml:id="i-2XbBi9QxawByp9RSueGFNN" type="referral">
          <date when="2002-10-30"/>
        </correspAction>
        <correspAction xml:id="i-LGUoo2g5BApR563wSzjmjT" type="dismissal">
          <date when="2002-10-30"/>
        </correspAction>
        <correspAction xml:id="i-NKiNWGvZWhomPkHamqfpMB" type="submission">
          <date when="2002-10-23"/>
        </correspAction>
        <correspAction xml:id="i-9QoZ6HLYdUyNBhNNmWxkF5" type="assigned"/>
        <correspContext corresp="i-9QoZ6HLYdUyNBhNNmWxkF5">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_L_0295/mot_200203_L_0295-0001.pdf"/>
      <div xml:id="i-RKeY2yVtSYV2M3yeTWjPAn" type="motHeader">
        <div xml:id="i-KaoTtogyod1APLM3xcxoZa" type="motTitle"/>
        <div xml:id="i-RncvM4sNBHQYgFWmaiSibP" type="motSubmissionInfo"/>
      </div>
      <div xml:id="i-GAewwC9UR1ZB77Cgf3W1GJ" type="motBody">
        <div xml:id="i-XPqXryaEVC3U4qqzPESJJY">
          <p xml:id="i-94Jney3rL1UFpG9q2hqXvG">
            2002/03 mnr: L295 pnr: mp833
          </p>
          <p xml:id="i-GgS9k6QGxj17Vwk9nhdPmp">
            Motion till riksdagen 2002/03:L295
          </p>
          <p xml:id="i-FcZDgPJ5mCHJaH1C4WxGFk">
            av Lars Ångström (mp)
          </p>
          <p xml:id="i-KjvK2yZxVikKw1epWskfta">
            En myndighet för barnens bästa
          </p>
          <p xml:id="i-tEW4JfoYofJSJuhBASHPC">
            Förslag till riksdagsbeslut
          </p>
          <p xml:id="i-9booAR1u3pUx7BEzVDcS9d">
            1. Riksdagen tillkännager för regeringen som sin mening vad som
            i motionen anförs om att där det är nödvändigt ändra i lagstiftningen
            för att möjliggöra ett uppbyggande av byråer för barns bästa.
            2. Riksdagen tillkännager för regeringen som sin mening vad som
            i motionen anförs om att vidta andra initiativ för att främja
            skapandet av myndigheten Byrån för barns bästa.
          </p>
          <p xml:id="i-VwkUr7shLnPJst3QPKR1E9">
            Motivering
          </p>
          <p xml:id="i-Cw9SWrX9UniQQxVFgPZ2F9">
            Allt som oftast resulterar skilmässor i uppslitande vårdnadstvister
            som förs i de svenska domstolarna. En juridisk vårdnadstvist är
            en process som skapar förlorare. Dess väsen är strid, dess följd
            blir ofta hat. Och dess främsta offer är barnen. Att sätta barnen
            först i samhället innebär bland annat att förbättra stödet till
            och möjligheterna för föräldrar att separera utan att hamna i
            de för barnen nästan alltid förödande vårdnadstvisterna. Det finns
            sannolikt också en samhällsekonomisk vinst i att skapa ett stöd
            för konstruktiv konfliktlösning för att undvika att separationer
            resulterar i vårdnadstvister i domstol. Vuxna som gräver ner sig
            i en konflikt mår ofta psykiskt dåligt, arbetar sämre med högre
            sjukskrivningskostnader som följd. Barn vars föräldrar hatar varandra
            lever i en känslomässig atmosfär som kan vara mycket skadlig.
            En ökad risk för att hamna i drogberoende och kriminalitet innebär
            också stora kostnader för samhället. Till detta får läggas samhällets
            kostnader för många av de rättsliga vårdnadstvisterna.
          </p>
          <p xml:id="i-4T8mZ8jzE8AJCTRKB4crj1">
            19
          </p>
          <pb facs="riksdagen-motions-pdf/data/200203/mot_200203_L_0295/mot_200203_L_0295-0002.pdf"/>
          <p xml:id="i-WqYgWV87eBLx3dnq5Vi14B">
            2002/03:L295
          </p>
          <p xml:id="i-GRDgHruPanKYfByTrZbron">
            20
          </p>
          <p xml:id="i-MQgaD19LkeHWRVMktLPGaV">
            Byrån för barns bästa
          </p>
          <p xml:id="i-6CDBuTZu5Q14xSSj714UqB">
            Nu finns det framtaget en annan modell för konfliktlösning. Den
            är utformad av Anna Singer, forskare i familjerätt och lektor
            i juridik vid Uppsala universitet, tidigare jurist på BRIS (Barnens
            rätt i Samhället) och Annika Rejmer, rättssociolog och familjeforskare
            vid Lunds universitet. Modellen har kallats Byrån för barns bästa
            och har mötts av mycket starkt stöd. Barnombudsmannen Lena Nyberg
            har ansett att det i många stycken är en ideal modell för hantering
            av vårdnadstvister. Förre barnministern Ingela Thalén tycker att
            förslaget utgör en suverän arbetsmodell för det konfliktförebyggande
            arbetet med familjer i kris. Hon är övertygad om att det konfliktlösande
            inslaget i modellen inte bara skulle bespara människor lidande
            och ohälsa utan också vara samhällsekonomiskt lönsamt. Göran Ewerlöf,
            domare vid Svea Hovrätt med mångårig erfarenhet av vårdnadstvister,
            ser också positivt på modellen och anser att föräldrar som separerar
            alldeles för lätt hamnar i domstol. Så här beskrevs Byrån för
            barns bästa i en artikelserie som publicerades i Dagens Nyheter
            2001. BARNS BÄSTA är i de allra flesta fall lika med samarbetande
            föräldrar. Ändå leder omkring var tionde separation till att föräldrarna
            strider om barnen inför domstol. Domstolen är fel arena för samtal
            om hur barnen ska ha det. Där är det omöjligt för de ytligt sett
            förbannade men i grunden förtvivlade föräldrarna att lösa sin
            konflikt. Där undermineras deras självförtroende, där saboteras
            deras framtida möjligheter att samverka. Där blir barnen vapen.
            Det är vanligt att den som förlorar vårdnaden blir bitter. Han
            eller hon är förödmjukad och vill inte längre samarbeta. Och den
            som vinner är inte heller inställd på att ge och ta.
          </p>
          <p xml:id="i-YZyfcUMX4F1vQwbRXDeFqY">
            Vårdnadstvister
          </p>
          <p xml:id="i-L1SByvSetYL5zByEoZSjEJ">
            Sedan 1998 kan domstolarna döma till gemensam vårdnad mot den
            ena partens vilja. Rätten kan också bestämma att barnen ska bo
            växelvis hos båda öräldrarna även om den ena protesterar mot den
            ordningen. Meningen är att även ovilliga föräldrar ska förmås
            att samarbeta. Men det är inte särskilt troligt att en sådan dom
            leder till vänskap och god samverkan. Risken är stor att barnen
            år efter år tvingas att leva under terrorbalans i stället ör fred.
            Men det finns nu en alternativ modell. Den utgår ifrån målet om
            gemensam vårdnad. Varje barn bör få behålla en nära kontakt med
            båda öräldrarna — såvida inte den ena är uppenbart olämplig eller
            rent av farlig för sitt barn. Om allvarliga missförhållanden som
            svåra drogproblem, psykisk sjukdom, grovt våld eller incest har
            förekommit inom familjen — då bör inte onflikten mellan föräldrarna
            behandlas inom ramen för denna modell. Då
          </p>
          <pb facs="riksdagen-motions-pdf/data/200203/mot_200203_L_0295/mot_200203_L_0295-0003.pdf"/>
          <p xml:id="i-DpPEq56EtERa8LU8p4CawM">
            bör rättsväsendet ta över. Det är viktigt att barn inte tvingas
            leva med föräldrar som skadar dem. Men faktum är att även vanliga,
            goda föräldrar går vilse i vreden efter skilsmässan. De behöver
            hjälp.
          </p>
          <p xml:id="i-P1is6DYNPtivET9VnP2jqR">
            Modellen för Byrån för barns bästa
          </p>
          <p xml:id="i-9abFZA4M7M11LXrDbbuWs8">
            Så här blir det i framtiden om modellen införs: Lagen ändras.
            Det blir inte längre möjligt att som förr strida om vårdnaden
            inför domstol. De föräldrar som är så förbittrade på varandra
            att de inte längre vill ha gemensam vårdnad och inte kan enas
            om var barnen ska bo — de måste enligt den nya lagen vända sig
            till Byrån för barns bästa, en ny myndighet som finns i varje
            kommun. Där arbetar lämpliga, erfarna och psykologiskt välutbildade
            personer med mycket goda insikter i barns och föräldrars behov.
            En av dessa kloka människor blir kvinnans egen mentor och tränare
            i konsten att skilja sig utan att barnen far illa. En annan blir
            mannens. Byrån utser också genast en så kallad god man för barnen,
            en klok och kunnig man eller kvinna som undersöker deras situation
            och i första hand ser till deras behov. Den gode mannen har rätt
            att gripa in om inte föräldrarna klarar av att ordna det bra för
            barnen under den turbulenta tiden efter skilsmässan. Han eller
            hon kan i sådana fall bestämma var barnen ska bo till dess att
            konflikten är löst. Barnen måste få lugn och ro. De behöver också
            en fast punkt. Grundregeln är att de tills vidare får bo kvar
            i sitt invanda hem tillsammans med den förälder som bor kvar där.
            Om båda föräldrarna har flyttat bör de få bo hos den som bor närmast
            skolan och kompisarna. Självklart får barnen ofta umgås med den
            förälder som har flyttat. Och om de behöver professionell hjälp
            för att klara krisen ska de genast få komma till en av byråns
            psykologer. Om det är möjligt ska barnens gode man fatta sina
            beslut i nära samråd med både föräldrarna och barnen. Men om detta
            inte går — då bestämmer han eller hon själv, med barnens önskningar
            och behov längst fram i sinnet. De nyskilda får träffa var sin
            mentor till dess att förtroende och tillit uppstår, kanske en
            gång i veckan under ett halvår eller ännu längre. Dessa samtal
            fungerar som en stärkande och stabiliserande terapi där alla de
            svåra känslorna kan uttryckas och bearbetas. Det första målet
            för dessa träffar är att både mannen och kvinnan på var sitt håll
            vaskar fram kärnan i konflikten. Den handlar nämligen i ytterst
            få fall om barnen. Den gäller vanligtvis något helt annat. Många
            som skiljer sig har inte förmått att avsluta den havererade kärleksrelationen
            på ett bra sätt; kanske är både mannen och kvinnan i själva verket
            livrädda för att lämna varandra; gång på gång river de bort varandras
            sårskorpor för att behålla ett slags förtvivlad närhet; hellre
            en destruktiv kontakt än ingen alls. Kanske handlar det om svartsjuka
            och hämndbegär. Kanske väcktes outhärdliga känslor av maktlöshet
            och övergivenhet från barndomen i den enas inre när den andra
            meddelade att familjen skulle spricka. Eller också är det egentligen
            pengar eller egendomar de forna älskande strider om.
          </p>
          <p xml:id="i-SDHfwoaGFVR2nvZQ9zNigV">
            2002/03:L295
          </p>
          <p xml:id="i-CYS2apt3haU9wGmusa5x4b">
            21
          </p>
          <pb facs="riksdagen-motions-pdf/data/200203/mot_200203_L_0295/mot_200203_L_0295-0004.pdf"/>
          <p xml:id="i-XeT1uUyUpXiXdr81P1h47b">
            2002/03:L295
          </p>
          <p xml:id="i-WYK6L3CGjjw9THoXcis6An">
            22
          </p>
          <p xml:id="i-3kTCdiKSbf26Md9s1X6fEn">
            Under alla förhållanden är det viktigt att de urskiljer, bearbetar
            och örsöker lösa den verkliga konflikten utan att använda barnen
            som vapen mot varandra. Efter denna första tid av samtal bör både
            mannen och kvinnan ha blivit mindre rädda och misstänksamma. Båda
            har sänkt garden och börjat örstå vad fejden egentligen handlar
            om. I detta läge ställer byrån upp med rejäla resurser så att
            de verkligen kan lösa konflikten. Handlar den om pengar och ägande
            vidtar förhandlingar med stöd av en ekonomiskt kunnig jurist.
            Gäller den svåra känslor får den ena eller båda hjälp genom fortsatta
            stödsamtal eller psykoterapi. Båda har förhoppningsvis också börjat
            tänka på vad som faktiskt är bäst för barnen; nu är de mogna för
            prestigelösa samtal om var barnen ska bo. Om de i detta läge kan
            komma överens om en lösning som är bra för barnen då får den gälla;
            då har arbetet vid Byrån för barns bästa lyckats. Men om de inte
            kan enas går arbetet in i nästa skede: beslutsfasen. Det beslut
            som ska fattas gäller inte den juridiska vårdnaden, den är även
            fortsättningsvis gemensam — om inte samtalen har avslöjat allvarliga
            missförhållanden inom familjen. I sådana fall måste rättsväsendet
            pröva frågan om vårdnaden. Men om inget sådant finns med i bilden
            är det nu dags för gruppen att avgöra var barnen ska bo. Kvinnan,
            mannen, deras två mentorer och barnens gode man inleder en serie
            möten. Det är gott om tid och alla får tala till punkt. Barnen
            får också vara med vid vissa möten. Deras vilja väger tungt för
            beslutet. Om de är 10—12 år eller äldre krävs mycket starka argument
            för att de inte ska få bo där de vill bo. Samtalen fortsätter
            tills alla känner sig förstådda. Sedan bestämmer de fem i gruppen
            tillsammans vad som ska gälla. Arbetet avslutas med att föräldrarna
            skriver på ett juridiskt bindande avtal enligt gruppens gemensamma
            beslut. Avtalet gäller i två år. Om föräldrarna under tiden vill
            ändra avtalet kan de i samförstånd skriva ett nytt. Då ska dock
            den gode mannen granska det nya avtalet med tanke på barnens intresse
            och godkänna det innan det blir giltigt. I vissa fall får barnen
            bo växelvis hos båda föräldrarna. Men en sådan lösning förutsätter
            att mamman och pappan verkligen kan och vill samarbeta i vardagen.
            Andra barn mår bättre av att bo hos den ena och umgås med den
            andra. Då måste givetvis den förälder hos vilken barnen bor få
            bestämma i praktiska frågor som rör vardagen. Men de stora linjerna
            i barnens liv ska föräldrarna komma överens om, och det juridiska
            ansvaret för barnen bär de gemensamt. Men vad händer om de fem
            i gruppen trots stora ansträngningar inte kan enas? Då avgörs
            det hela genom omröstning. Vad sker då om den ena eller båda föräldrarna
            känner sig orättvist behandlade eller överkörda av byråns experter?
            Ja, då får en domstol granska gruppens beslut. Det är viktigt
            med tanke på rättssäkerheten att denna möjlighet finns. Både föräldrarna
            och barnen kan begära överprövning av gruppens beslut i domstol.
            Domstolen undersöker då om någons rätt har kränkts eller om något
            viktigt har förbigåtts. Om det är så då ger domstolen byrån order
            att ta upp fallet igen; gruppen måste hitta en ny lösning enligt
            domstolens synpunkter. Men om domstolen anser att detta inte behövs
            då gäller gruppens tidigare beslut i två år.
          </p>
          <pb facs="riksdagen-motions-pdf/data/200203/mot_200203_L_0295/mot_200203_L_0295-0005.pdf"/>
          <p xml:id="i-LZEzZFfrnnYDQheq27jG1Q">
            Hur blir det om någon av föräldrarna från början helt enkelt
            vägrar att komma till samtalen på Byrån för barns bästa? I så
            fall avstår han eller hon från sin möjlighet att påverka beslutet
            om var barnen ska bo. Det fattas då av en grupp som består av
            den andra föräldern, hans eller hennes mentor samt barnens gode
            man. Även detta beslut kan överprövas. Men om inte domstolen anser
            att någons rätt har kränkts då gäller gruppens beslut. Först efter
            två år är det åter möjligt att begära nya samtal om en ny lösning.
            Den förälder som inte deltog i samtalen kan dock få träffa sin
            mentor tidigare än så. Och hur blir det om något oförutsett händer
            som innebär en stor förändring för barnen eller föräldrarna? Då
            ska byrån ta upp saken igen för att hitta en ny lösning. Varje
            beslut vid Byrån för barns bästa ska utvärderas efter två år.
            Då träffas de fem i gruppen igen. Om både föräldrarna och barnen
            då förklarar sig nöjda är byråns arbete avslutat. Men om konflikter
            eller missförhållanden kvarstår vidtar nya samtal och eventuellt
            ett nytt beslut om hur barnen ska ha det. Ett barn eller en förälder
            kan också begära byråns hjälp om umgänget inte fungerar. Båda
            föräldrarna är skyldiga att komma om byrån kallar till sådana
            samtal. Det ska inte längre vara möjligt att utan vidare abdikera
            från sitt föräldraskap eller sabotera den andra förälderns umgänge
            med barnen. Alla samtal är gratis för föräldrarna. Det är samhället
            som betalar. De skattepengar som går åt är väl använda. Byrån
            för barns bästa kan kanske till och med ge en samhällsekonomisk
            vinst då en stor del av kostnaderna för psykiskt illamående, sjukskrivningskostnader,
            ökade risker för drog- och alkoholberoende samt processandet inom
            rättsväsendet kan undvikas. Så skulle det alltså gå till om denna
            modell infördes i Sverige. Den skulle dramatiskt öka chansen att
            de viktiga beslut som måste fattas efter svåra separationer leder
            till barnens bästa. Det anser både rättssociologen Annika Rejmer
            och juristen Anna Singer. Inom den ordning som nu gäller erbjuds
            inte föräldrar med en svår konflikt någon möjlighet till verklig
            konfliktlösning, den rättsliga processen snarare fördjupar striden.
            Detta är ett stort problem för många barn. Det är inte ovanligt
            att de lägger ner en så väldig energi på att förhindra bråk och
            medla mellan föräldrarna att deras egen personliga utveckling
            avstannar. Visst finns det problem med en modell av detta slag.
            Den innebär till exempel att samhället lägger sig i familjernas
            inre liv på ett sätt som vissa föräldrar kan uppfatta som integritetskränkande.
            Samhället tar också mindre hänsyn till de vuxnas intressen till
            förmån för barnens. Men fördelarna överväger starkt. Framför allt
            innebär det att samhället skapar bättre förutsättningar för fler
            barn att få sina främsta behov tillgodosedda i de fall där föräldrarna
            beslutat att separera.
          </p>
          <p xml:id="i-7DVigGWs5Kv3CE29qgTNva" type="date">
            Stockholm den 23 oktober 2002
          </p>
          <div xml:id="i-Xi8dtBAZcYMqiBA3KE7oT3" type="signatureBlock">
            <p who="i-RYmzRLEx8QvF7KzEiVDL2U" type="signature">
              Lars Ångström (mp)
            </p>
          </div>
          <p xml:id="i-5meV4u1A4LUjs6FngbKP3t">
            2002/03:L295
          </p>
          <p xml:id="i-4e29E6aDn7vmBPnxMW9iMi">
            23
          </p>
        </div>
      </div>
    </body>
  </text>
</TEI>
