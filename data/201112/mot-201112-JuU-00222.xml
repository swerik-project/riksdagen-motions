<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00222">
  <teiHeader>
    <fileDesc>
      <titleStmt>
        <title>Datalagringsdirektivet</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Datalagringsdirektivet</title>
          <idno type="rdwebb">GZ02Ju222</idno>
          <rs type="number">Ju222</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju222/text</ref>
          <ref type="dokument_url_html">http://data.riksdagen.se/dokument/GZ02Ju222</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju222</ref>
          <ref type="doc">http://data.riksdagen.se/fil/BA4B0E68-BAAD-4F9A-A2B4-7B0AB7FC03FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UFmXWF5U1qmyx38BLDY5f4" type="signed"/>
        <correspContext corresp="i-UFmXWF5U1qmyx38BLDY5f4">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-3wngpRHhWor23MRn3pLTcY" type="numbering">
          <date when="2011-09-30"/>
        </correspAction>
        <correspAction xml:id="i-LnVd4p43cMQrmTj5A23VVf" type="submission">
          <date when="2011-09-28"/>
        </correspAction>
        <correspAction xml:id="i-6bu2LvddzjHM4C6rFpZr2U" type="transfer">
          <date when="2011-09-28"/>
        </correspAction>
        <correspAction xml:id="i-DnMhWnJv6vF4VjmvpW8w9e" type="assigned"/>
        <correspContext corresp="i-DnMhWnJv6vF4VjmvpW8w9e">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9jFKAcM3T81FxWzdmu8fL9" type="motBody">
        <div xml:id="i-XHVLkC5gvL8dnoZwAYkF6R" type="motProposal" subtype="förslag">
          <head xml:id="i-8W1iB3qmSXRNiYVpJ8f8Mc">
            Förslag till riksdagsbeslut
          </head>
          <list xml:id="i-KB3JL3aZwCosXBpTSYrZVE" style="ol">
            <item xml:id="i-P4J5DkgouuatNfb9CzCAZu">
              Riksdagen tillkännager för regeringen som sin mening vad som
              anförs i motionen om att regeringen bör ta upp frågan i EU om
              att riva upp datalagringsdirektivet.
            </item>
            <item xml:id="i-EGPDTP4zN3GGCxiEX3ZQTW">
              Riksdagen tillkännager för regeringen som sin mening vad som
              anförs i motionen om att Sverige bör ställa sig positivt till
              att EU-domstolen prövar huruvida direktivet strider mot mänskliga
              rättigheter eller ej.
            </item>
            <item xml:id="i-Ec21AQHzEA8RQ5CR3M6MVt">
              Riksdagen tillkännager för regeringen som sin mening vad som
              anförs i motionen om att Sveriges regering bör samarbeta med andra
              länder som är kritiska till EU:s övervakningspolitik i syfte att
              förändra denna.
            </item>
          </list>
        </div>
        <div xml:id="i-YcCY7Fh7BK3xenPuiyZWSV" type="motContent">
          <head xml:id="i-FhLAjG5fg7iTmoHxt46Z7e" type="h1">
            Motivering
          </head>
          <p xml:id="i-ELzwsLjBD1jrk5rZxnFBdL">
            EU:s datalagringsdirektiv (Europaparlamentets och rådets direktiv
            2006/24/EG av den 15 mars 2006 om lagring av uppgifter som genererats
            eller behandlats i samband med tillhandahållande av allmänt tillgängliga
            elektroniska kommunikationstjänster eller allmänna kommunikationsnät
            och om ändring av direktiv 2002/58/EG) är en av flera integritetskränkande
            anti-terrorlagar sedan den 11 september 2001, de flesta av dem
            med sin grund i EU-direktiv. Tillsammans med FRA-lagen och Ipred
            utgör datalagringen ett avsteg från ett tolerant och öppet samhälle
            som respekterar privatlivet. Det handlar om grundbultar i det
            demokratiska samhället som hotas genom övervakning, registrering
            och kartläggning av alla människor. Lagen innebär att telefoni-
            och internetleverantörer kommer att behöva lagra abonnentinformation
            i mellan sex månader och två år. P3 Nyheter uppmärksammar den
            27 oktober 2010 att en promemoria från Justitiedepartementet föreslår
            att polisen ska kunna begära ut abonnemangsuppgifter inte bara
            för grova brott, utan även för bötesbrott som gromning, fildelning
            och sexuellt ofredande. Detta har tidigare inte varit möjligt
            för annat än brott där fängelse finns med på straffskalan, då
            det ansetts vara en för grov integritets­kränkning och därmed
            inte proportionellt till brottet. I och med Ipred-lagens införande
            fick dock privata företag tillgång till dessa uppgifter, vilka
            inte ens polisen haft tillgång till, och nu finns alltså risken
            att även polisen får denna information.
          </p>
          <p xml:id="i-2YVmyJab2JfmmvJxahySc6">
            Regeringen har haft gott om tid på sig att protestera mot datalagringsdirektivet,
            men har valt att inte göra det. Deras passivitet har visserligen
            betytt att datalagringen försenats i Sverige, men i praktiken
            har de bara stått bredvid och väntat på att bli stämda och fällda
            för att inte ha infört det. Miljöpartiet däremot har en politik
            för att försvara integriteten.
          </p>
          <p xml:id="i-KPiZ767kpzb85W74C2Y4xj">
            Regeringen väntade med att införa direktivet tills efter valet
            2010, men lade därefter fram en proposition om frågan som behandlades
            i våras. Miljöpartiet och Vänsterpartiet förhindrade en implementering
            genom att föreslå en minoritetsbordläggning av beslutet att införa
            direktivet. Nu är förslaget vilande och fram till att det kommer
            att tas upp för behandling i riksdagen igen under våren 2012 har
            regeringen stora möjligheter att agera för att förhindra en implementering
            av denna massövervakning.
          </p>
          <head xml:id="i-5KxUNhGP2g8W1RaSohtm89" type="h2">
            Miljöpartiet vill förhindra en implementering på olika sätt
          </head>
          <p xml:id="i-D6esJaYaD6MeCBkJpBkF4h">
            Miljöpartiet har hela tiden motarbetat denna urholkning av integritetsskyddet,
            och det tänker vi fortsätta med. Om hela befolkningen övervakas
            i jakt på ett fåtal blir det inte bara kränkande utan även ineffektivt
            och dyrt.
          </p>
          <p xml:id="i-CAEbhGrTrv5UGFpoFEkvxm">
            Det är fullständigt orimligt att bygga upp en massiv övervakningsapparat
            som enkelt kan komma att missbrukas av framtida regeringar, EU
            eller USA genom datautlämningsavtal.
          </p>
          <p xml:id="i-7DzH5MHtRjoJkv8j8Q1bkY">
            Övervakning måste vara proportionerlig och alltid vägas mot andra
            intressen. Grundprincipen för hur insamling av data ska ske är
            att det ska finnas en konkret misstanke, och att det ska behövas
            domstolsbeslut mot en specifik individ.
          </p>
          <p xml:id="i-XDyPf5qfGhoSvdt6Twbq1u">
            Datalagringsdirektivet är varken startpunkt eller slutstation
            i integritetskampen, men det är en fråga som fortfarande går att
            vinna.
          </p>
          <p xml:id="i-DmNNwku7dB9YgP7Gk2drg3">
            Miljöpartiet välkomnar att den tyska författningsdomstolen har
            ogiltigförklarat den tyska datalagringslagen som alltför integritetskränkande
            och hoppas att detta kommer att bli en vändpunkt.
          </p>
          <p xml:id="i-UjqMtjrXyhmhg378ekf1sB">
            Miljöpartiets första alternativ har helat tiden varit att stoppa
            datalagringsdirektivet i sin helhet. Vårt andra alternativ är
            att omförhandla det, så att det frångår principen om obligatorisk
            insamling av allas kommunikationsdata. Det finns flera olika möjligheter.
          </p>
          <p xml:id="i-QX8BcUcSoePXvR2s6NL7vr">
            Den tyska författningsdomstolen och Rumäniens högsta domstol
            har redan stoppat sina länders genomförande av datalagringsdirektivet,
            med hänvisning till de mänskliga rättigheterna. Det tyska parlamentets
            arbetsgrupp angående datalagringsdirektivet avråder till och med
            Sverige från att införa direktivet. Regeringen borde ta upp frågan
            i EU om att riva upp direktivet.
          </p>
          <p xml:id="i-9x1s8RQzvCKLtc5sQ2nNw9">
            Datalagringsdirektivet kan också rivas upp av EG-domstolen. Sverige
            blev nyligen fällt i domstolen för att inte ha genomfört direktivet,
            men alliansregeringen kom till rätten med målet att förlora och
            försökte inte ens argumentera för att direktivet strider mot de
            mänskliga rättigheterna. Vid en ny prövning kan Sverige nu försvara
            sig på allvar. EU:s kommitté för datasäkerhet har varit mycket
            kritisk till direktivet, och det är tveksamt om denna massövervakning
            kommer att godkännas.
          </p>
          <p xml:id="i-6VqJ4zw4zM9ZFgYaGEwLXC">
            Det är möjligt att få direktivet prövat i Europarådets domstol
            för de mänskliga rättigheterna genom att en drabbad part lämnar
            in en personlig anmälan. I ett sådant fall kommer vi att stödja
            dem som anmäler ärendet dit och det är rimligt att fördröja införandet
            av direktivet till dess beslut är fattat.
          </p>
          <p xml:id="i-AgaVaFg8fWPSkRqaswrP5E">
            Inom kort blir det möjligt att samla en miljon namnunderskrifter
            i ett medborgar­initiativ i EU för att uppmana kommissionen att
            lyfta upp en fråga. Vi ställer oss mycket positiva till initiativ
            för att riva upp integritetskränkande EU-lagar.
          </p>
          <p xml:id="i-3scN5yfbtUdH4vrmb5XHn8">
            Sveriges grundlag måste sätta en ram för vilka mänskliga rättigheter
            som är absoluta värden för att upprätthålla ett demokratiskt samhälle,
            värden på en grundnivå som inte får kränkas av vare sig regering
            eller EU. Terrorbekämpning och annan jakt på brottslingar måste
            alltid ske inom de ramar som ett demokratiskt och öppet samhälle
            sätter. Det slutliga steget i försvaret av våra rättigheter är
            grundlagen.
          </p>
          <p xml:id="i-P6QrqBZyfxVK35EkxLyBRn">
            I vår kommer också den svenska Grundlagsutredningens förslag
            upp till beslut i riksdagen. Där har Miljöpartiet drivit, och
            fått stöd för, ett stärkt integritetsskydd. Det ger Sverige en
            möjlighet att med hänvisning till svensk grundlag förklara datalagringsdirektivet
            för ogiltigt, precis som Rumänien gjort.
          </p>
          <p xml:id="i-QJd6Yq7GjCGHg3SsQcynWY">
            Det finns flera länder som är skeptiska till EU:s övervakningspolitik.
            Vi vill att en svensk regering ska arbeta tillsammans med dessa
            för att stoppa integritetsingreppen. Detta anser vi att riksdagen
            bör ge regeringen tillkänna.
          </p>
        </div>
        <div xml:id="i-6hcR8crG57AepzqK45Bfxq" type="motSignatures">
          <list xml:id="i-7xRtkXVuPnN7XGme3RUry1">
            <item xml:id="i-EEk2zE3EqHf5n5km3sHuze" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-LVh7kNSKtUUMCUWBMJRXsk" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-NxXqapx3fscWUSfKhTa1VU" who="i-2GE534P2Foy3WpqKPVNeW8">
              Mats Pertoft (MP)
            </item>
            <item xml:id="i-3Sr7ioAeHyzWK1VZwU5FSW" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-8ZEVWsffpVv71DTVS1rjTh" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-WAP4QBrnNMB9JCT5LbrGEi" who="i-DLt3BwBDVwBxqxVEki5m5B">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
