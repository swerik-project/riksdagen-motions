<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00216">
  <teiHeader>
    <fileDesc>
      <titleStmt>
        <title>Dawit Isaak</title>
        <author corresp="i-TECanR77Prb79DHwPvLitN i-Ybw8JnrmHGCsqpipBke8a7">av Annelie Enochson och Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaak</title>
          <idno type="rdwebb">H002U216</idno>
          <rs type="number">U216</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U216/text</ref>
          <ref type="dokument_url_html">http://data.riksdagen.se/dokument/H002U216</ref>
          <ref type="dokumentstatus_url_xml">http://data.riksdagen.se/dokumentstatus/H002U216</ref>
          <ref type="doc">http://data.riksdagen.se/fil/6298EC64-FEB2-4B53-AB15-847306F53E11</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-yidbL8uzLB1M9VgzXzpDC" type="signed"/>
        <correspContext corresp="i-yidbL8uzLB1M9VgzXzpDC">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-NJTXrxrfEoS8adV1CA1zGB" type="numbering">
          <date when="2012-10-02"/>
        </correspAction>
        <correspAction xml:id="i-A2SnT7qWfuSABJzz7gwr34" type="submission">
          <date when="2012-10-01"/>
        </correspAction>
        <correspAction xml:id="i-T7vxe8neXpyzknXe3t773W" type="transfer">
          <date when="2012-10-01"/>
        </correspAction>
        <correspAction xml:id="i-STsEZj6fML7VTNFaYKztqC" type="assigned"/>
        <correspContext corresp="i-STsEZj6fML7VTNFaYKztqC">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3sAhtff2kKtXFaV4NXHu33" type="motHeader"/>
      <div xml:id="i-Faj7JtkwNcpJ8y7D6XJPhw" type="motBody">
        <div xml:id="i-X5npV5X4bpvAyE7oX9yhe6" type="motProposal" subtype="förslag">
          <head xml:id="i-WFxrkK6aFz1RP39nEkD7CG">
            Förslag till riksdagsbeslut
          </head>
          <p xml:id="i-69D19uhMqsCAmiDSKeTXRq">
            Riksdagen tillkännager för regeringen som sin mening vad som
            anförs i motionen om den svenske journalisten och medborgaren
            Dawit Isaak som sitter fängslad i Eritrea sedan mer än nio år
            men inte är anklagad, än mindre dömd, för något angivet brott.
          </p>
        </div>
        <div xml:id="i-WGaroZSK2w49LLt6b6o5Fx" type="motContent">
          <head xml:id="i-WRAmFWFAQEbPv4WRmkrvEV" type="h1">
            Motivering
          </head>
          <p xml:id="i-SVihkv5uFbVUZSSKzEmqzp">
            Den 23 september 2012, var det på dagen elva år sedan den svenske
            journalisten och medborgaren Dawit Isaak, född den 27 oktober
            1964 och bosatt i Göteborg tillsammans med hustru och barn, greps
            i Eritreas huvudstad Asmara.
          </p>
          <p xml:id="i-WRc4xbeEwpHRcecuu97CWS">
            Det har nu gått över 4 000 dagar sedan han fängslades.
          </p>
          <p xml:id="i-H2W3k9x36Q3aCpUDwVoJpu">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade president Issayas Afewerki
            på att sätta stopp för all kritik av det nyligen befriade landets
            ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak.
          </p>
          <p xml:id="i-TD2EYeE5DyXSGhqc2c2xgc">
            Isaak var delägare i tidningen Setit där han också arbetade.
            Arresteringsvågen började den 18 september och Dawit Isaak fängslades
            fem dagar senare.
          </p>
          <p xml:id="i-DxVTq9M2D8ZRSgKCpuM9pH">
            Dawit Isaak är idag den som suttit fängslad längst av alla EU-medborgare
            som av Amnesty International betraktas som samvetsfånge.
          </p>
          <p xml:id="i-H1vUvHCJa1KLJQQDnaki1v">
            Brotten mot de mänskliga rättigheterna har sedan 2001 accelererat
            i Eritrea. I en rapport från Amnesty International, You Have No
            Right to Ask, i juni 2004, kritiserades de omfattande brotten
            mot mänskliga rättigheter i landet. Rättssystemet är, med vanliga
            krav på rättssäkerhet, lika godtyckligt som obefintligt och fängelseförhållandena
            är fruktansvärda.
          </p>
          <p xml:id="i-WGxavU6ED3TNwJZfQPMMD2">
            Enligt ett reportage i Dagens Nyheter den 7 april 2010 lever
            Dawit Isaak som fånge nr 36 i ett ödsligt beläget fängelse, kedjad
            under jord. Cellerna uppges vara fuktiga, överfulla och hälsovådliga.
            Fångarna har dålig tillgång till vatten och svälter.
          </p>
          <p xml:id="i-LZH6AwpEZ5sV6xn25uVxS3">
            Det viktigaste i den sällsynta rapporten i Dagens Nyheter, låt
            vara en extremt klen tröst, kan ändå sägas vara att det från trovärdiga
            källor bekräftades att Dawit Isaak vid den tidpunkten ännu var
            vid liv. Under sensommaren 2010 har en framstående företrädare
            för den eritreanska regimen gjort gällande att Dawit Isaak inte
            någonsin kan påräkna rättegång eftersom han av regimen tillsammans
            med andra fångar påstås utgöra ett hot mot staten Eritreas existens.
          </p>
          <p xml:id="i-9ja4sks7gyMpoL9GAkhYGC">
            Någon tillstymmelse till bevis har dock inte framlagts av Eritrea
            för att styrka denna muntliga anklagelse.
          </p>
          <p xml:id="i-G7PN8ym6kyqfAZF22Zf9UV">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade Afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. Den krävde därför att journalisterna
            skulle friges, dessutom att de skulle kompenseras ekonomiskt.
          </p>
          <p xml:id="i-L3F8m7bPXjZN26dA7tCeWT">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse. Eritrea befinner
            sig därmed på nivå, från botten betraktat, med Kina och Iran.
          </p>
          <p xml:id="i-NRBNpDmuah6cbD1Q98tRYF">
            I ett världsindex över pressfriheten från 2007 rankas Eritrea
            som det värsta landet i världen för reportrar att verka i.
          </p>
          <p xml:id="i-Cj86gvTvD85JP7Ftq5SgYN">
            Den svenske medborgaren Kifleyesus Ogbacristos avled i eritreanskt
            fängelse i januari 2005 efter tre års väntan på rättegång. Också
            fyra av de 2001 gripna journalisterna har enligt Reportrar utan
            gränser avlidit. Sommaren 2009 kom uppgifter av trovärdigt slag
            om att hela nio av de elva politiker som fängslades i september
            2001 inte längre är i livet. Dödsorsaken tycks i flertalet fall
            vara brist på läkarvård, vanvård och/eller tortyr.
          </p>
          <p xml:id="i-B5BLHojbxhhKn16GVZwrWV">
            Företrädare för Utrikesdepartementet har inte vid något enda
            tillfälle tillåtits besöka Dawit Isaak.
          </p>
          <p xml:id="i-AP76XnBCMqZekaKf3K7tMc">
            Att vi som medlemmar i den svenska riksdagens stödkommitté är
            synnerligen oroade för Dawit Isaaks välbefinnande ligger i öppen
            dager. Att någon officiell företrädare för Sverige eller från
            någon i Dawit Isaaks familj inte har tillåtits kontakta, än mindre
            besöka, Dawit Isaak under dessa elva år, är plågsamt intill outhärdlighet.
            Den enda kontakt som över huvud taget förekommit är något telefonsamtal
            vid den oväntade tillfälliga tvådagarsfrigivningen för nu fem
            år sedan.
          </p>
          <p xml:id="i-8C5pwqaLQhSaChcDfE3SFj">
            Det enda humana och rättvisa är att Eritreas regering beslutar
            att släppa Dawit Isaak fri omedelbart och låter honom, om han
            så vill, återförenas med sin familj, hustru och nu elva år äldre
            barn.
          </p>
          <p xml:id="i-8KwnS6o91SPjKhdQ5wfGqQ">
            Även eritreanska barn, om det nu är som Eritrea gör gällande
            att Dawit Isaak endast är eritreansk medborgare, har oavvislig
            rätt till sina föräldrar. Ingen regim äger rätten att skilja barnen
            från all kontakt med föräldrarna. Det gäller även Dawit Isaaks
            barn.
          </p>
          <p xml:id="i-Dav2W8k6yVuphCERZ98DSq">
            Riksdagens stödkommitté för Dawit Isaaks frigivning såg redan
            under mandatperioden 20022006 att Sveriges tysta diplomati dessvärre
            var resultatlös. Även under mandatperioden 20062010 har mer av
            samma politik utåt visat sig verkningslös.
          </p>
          <p xml:id="i-2xkSnk9REqS9pcSWvzwVXa">
            Därför är det dags att komplettera de diplomatiska kontakterna
            med vad som bör benämnas smart diplomacy.
          </p>
          <p xml:id="i-KtHm1MjB6e4opHHZNXr3SX">
            Indraget bistånd från EU till Eritrea och andra påtryckningar
            i form av frågor i alla forum där Sverige eller EU möter Eritrea
            måste användas. Sanktioner i form av reseförbud som riktas mot
            eritreanska regerings- och myndighetsföreträdare behöver nyttjas,
            liksom strategiska hinder mot handel som gynnar regimen i Asmara.
          </p>
          <p xml:id="i-WA8PsdVwKiFpgRbRTNoGa9">
            Däremot finns ingen anledning att motsätta sig humanitärt bistånd
            som går direkt till fattiga individer, låt vara att det ligger
            i farans riktning att den politiskt isolerade regimen i första
            hand söker gynna sig själv vad gäller allt bistånd utifrån.
          </p>
          <p xml:id="i-2U6PW6CARMjwgrCSYFbSS2">
            Men om inte EU och Sveriges regering byter strategi kommer Eritrea
            att dra fallet Dawit Isaak ytterligare i långbänk.
          </p>
          <p xml:id="i-MqRUvA3NvQFbEopyGBUbqj">
            Utrikesdepartementet bör därför utarbeta en strategi så att Sverige
            i alla forum där Eritrea finns med, EU, WTO, Världsbanken eller
            FN och dess organ, konfronterar Eritreas företrädare med Dawit
            Isaaks fall.
          </p>
          <p xml:id="i-CSFUvbRhJXy72Lh5E8B2eg">
            Inreseförbud för regeringsrepresentanter och avslag på visumansökningar
            för resor till EU-länder är smärtsamma åtgärder för varje land
            som vill delta i det internationella samarbetet. Att frysa utländska
            tillgångar, t.ex. bankkonton, som tillhör eritreanska makthavare
            och myndigheter, är en annan effektiv påtryckningsmetod. Därtill
            är det bekant att eritreanska medborgare i exil tvingas betala
            2 procent av sin inkomst till hemlandet. Om inte detta görs finns
            risk att anhöriga råkar illa ut. Att förhindra denna överföring
            av pengar till Eritrea, en slags beskattning som saknar laglig
            grund, är angeläget inte bara så länge Dawit Isaak hålls fängslad
            utan fram till dess att Eritrea slutar att förfölja sina egna
            medborgare i t.ex. Sverige. Det som kan synas vara en liten summa
            pengar för oss, kan vara en betydelsefull inkomstkälla för regeringen
            i Asmara.
          </p>
          <p xml:id="i-QuoskmxrFQfXz1yV5YD22j">
            Den 7 januari 2009 antog Europaparlamentet glädjande nog en resolution
            som kräver Dawit Isaaks frigivning. Det är viktigt att EU, och
            inte minst Europeiska kommissionen, följer upp resolutionen för
            att befrämja mänskliga rättigheter i Eritrea och för att få Dawit
            Isaak och andra fångar frisläppta.
          </p>
          <p xml:id="i-26xvjqb37Y2sUYdKdtAHRd">
            För EU:s del är det dags att stoppa biståndet till staten Eritrea.
          </p>
          <p xml:id="i-7VMB3ag6GkSxW1RWhWVfAX">
            För åren 20082013 enades Eritrea och EU om ett nytt biståndsavtal.
            Summan ökade från 97 miljoner euro till 122 miljoner euro, en
            ökning med 24 procent från tidigare avtalsperiod. Denna överenskommelse
            sände helt fel signal till Eritreas ledarskap.
          </p>
          <p xml:id="i-GVdRzweEiMBxSaQKPqqyaC">
            Den svenska regeringen bör verka för att EU stoppar allt icke-humanitärt
            bistånd till Eritrea. Det finns ingen anledning att EU ska prioritera
            att stödja regimen i ett land som håller en EU-medborgare fängslad
            utan rättegång och totalt saknar ambition att påbörja demokratiska
            reformer. När vi nu närmar oss slutet på denna avtalsperiod är
            det angeläget att redan nu börja sända signaler om omprövning
            inför nästkommande period.
          </p>
          <p xml:id="i-STQnbwnkQnEXzXKtctExbi">
            Däremot är det viktigt att det humanitära bistånd som går direkt
            till eritreaner i nöd kan fortsätta.
          </p>
          <p xml:id="i-HmzizEMyb3xhRsjAMcuj8a">
            Den tvärpolitiska Dawit Isaak-gruppen i riksdagen bildades i
            februari 2005 med representanter från sju riksdagspartier. Gruppens
            syfte är att få Dawit Isaak villkorslöst frigiven genom att bidra
            till att rikta strålkastaren mot Eritrea. Diktaturer hatar strålkastare,
            de älskar mörkläggning för att där utföra sina illdåd.
          </p>
          <p xml:id="i-GH4GHGPkhySFskLSd6rTaL">
            Eritreas president skall inte få begå omfattande övergrepp på
            eritreaners mänskliga rättigheter i tysthet.
          </p>
          <p xml:id="i-P6duyYtqVqDxipKQEbSaXH">
            Riksdagens Dawit Isaak-grupp anser
          </p>
          <list xml:id="i-7XwSn3MAgTkkZU29knnXKC" style="ul">
            <item xml:id="i-TEBcYp1A56uMJBbnfXWeEY">
              att Dawit Isaak skall friges villkorslöst,
            </item>
            <item xml:id="i-J5pNsb4LoKzfmeQVC6Xkpo">
              att svenska representanter omgående skall få träffa Dawit Isaak,
            </item>
            <item xml:id="i-PC8CqtTBeZ9NfEcZYpn5vK">
              att EU:s bistånd till staten Eritrea skall avbrytas,
            </item>
            <item xml:id="i-sTV43kMtJwdb3hySbGsuT">
              att demokrati och respekt för mänskliga fri- och rättigheter
              skall upprättas i Eritrea,
            </item>
            <item xml:id="i-DuKudBUwJSMD6LgJTrFEKp">
              att FN:s högkommissarie för mänskliga rättigheter skall släppas
              in i Eritrea.
            </item>
          </list>
        </div>
        <div xml:id="i-4b8C6x4iwGqi9Dg38FXtrw" type="signatureBlock">
          <list xml:id="i-UVgHPtAooCiBsPnras3BTD">
            <item xml:id="i-8CRjeDYUNpLzPgwvxw4f9y" type="signature">
              Annelie Enochson (KD)
            </item>
            <item xml:id="i-r57xixPhGN8p2bCFZ9421" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
