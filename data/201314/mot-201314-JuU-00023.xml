<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00023">
  <teiHeader>
    <fileDesc>
      <titleStmt>
        <title>med anledning av prop. 2013/14:110 En ny organisation för polisen</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:110 En ny organisation för polisen</title>
          <idno type="rdwebb">H102Ju23</idno>
          <rs type="number">Ju23</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju23/text</ref>
          <ref type="dokument_url_html">http://data.riksdagen.se/dokument/H102Ju23</ref>
          <ref type="dokumentstatus_url_xml">http://data.riksdagen.se/dokumentstatus/H102Ju23</ref>
          <ref type="doc">http://data.riksdagen.se/fil/FAE8FCA2-D318-4384-A030-0002B4654FE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KFghiPFBGrshTj3deyUrZ7" type="basedOn"/>
        <correspContext corresp="i-KFghiPFBGrshTj3deyUrZ7">
          <ref>Proposition 2013/14:110</ref>
        </correspContext>
        <correspAction xml:id="i-4N1QD9ZDxnBEUSwxMZL75u" type="signed"/>
        <correspContext corresp="i-4N1QD9ZDxnBEUSwxMZL75u">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-SScxjTLxBz32zVarQmPJo1" type="referral">
          <date when="2014-04-04"/>
        </correspAction>
        <correspAction xml:id="i-DpPf7BXo4NrUoFESP1Ch1y" type="referral">
          <date when="2014-04-04"/>
        </correspAction>
        <correspAction xml:id="i-GBZcPz5m6brnPQbYkZFr1B" type="dismissal">
          <date when="2014-04-03"/>
        </correspAction>
        <correspAction xml:id="i-6oDS2B35EEhZGpqNRZ94Bc" type="dismissal">
          <date when="2014-04-03"/>
        </correspAction>
        <correspAction xml:id="i-61demBd9Qv3CtAghuTRwJS" type="submission">
          <date when="2014-04-02"/>
        </correspAction>
        <correspAction xml:id="i-992zGvLBtt9HyoScZYdM9w" type="transfer">
          <date when="2014-04-02"/>
        </correspAction>
        <correspAction xml:id="i-6PzCzLMd2KeYpsWNg3o7B1" type="assigned"/>
        <correspContext corresp="i-6PzCzLMd2KeYpsWNg3o7B1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KVeCd8Q74LniE8XUrN7wB8">
            Förslag till riksdagsbeslut
          </head>
          <list style="ol">
            <item xml:id="i-TDJuxVYoQmFzmymfonAwhp">
              Riksdagen tillkännager för regeringen som sin mening vad som
              anförs i motionen om behovet av en separat myndighet för att utreda
              brottsmisstankar mot polisanställda och åklagare.
            </item>
            <item xml:id="i-MKdV9DC75BtEFiUG3Hf6sY">
              Riksdagen tillkännager för regeringen som sin mening vad som
              anförs i motionen om behovet av en förbättrad insyn i styrningen
              av polisens verksamhet.
            </item>
            <item xml:id="i-7PFpc5zZnXQq3335YxwD8e">
              Riksdagen tillkännager för regeringen som sin mening vad som
              anförs i motionen om ökad polisiär närvaro i människors vardag.
            </item>
            <item xml:id="i-MBcdvcuhqTzSTxHEhMTw32">
              Riksdagen tillkännager för regeringen som sin mening vad som
              anförs i motionen om behovet av en samlad uppföljning och utvärdering
              av omorganisationen av polisen och dess effekter.
            </item>
          </list>
        </div>
        <div type="motContent">
          <head xml:id="i-Rp7W1EXGzaX7GiD42XyZMe" type="h1">
            Motivering
          </head>
          <p xml:id="i-TNuPYh3wpxNCHjwZ2U35Kz">
            Polisens organisation har varit en aktuell fråga under lång tid.
            När nu förslaget kommer om skapandet av en sammanhållen myndighet,
            är detta välkommet och behövligt. För länge har brister inom polisen
            kunnat förklaras med myndighetsgränser och olikartade sätt att
            arbeta på inom de olika myndigheterna. Det är dock nu viktigt
            att inte låta sig förblindas av omorganisationen i sig utan att
            lösa de substantiella utmaningar som finns inom polisorganisationen
            och som inte är anknutna till omorganisationen som sådan. Det
            handlar om behov av nya, moderna, rättssäkra och användarvänliga
            it-stöd, ett effektivt arbetsmiljöarbete samt åtgärder för att
            öka effektiviteten inom arbetet med att förebygga och utreda brott
            och att skapa en väl fungerande tillsynsorganisation. Det finns
            också behov av fler s.k. civilanställda inom polisen för att såväl
            avlasta polisutbildade som stödja ett mer effektivt resursutnyttjande.
            Detta är också frågor Miljöpartiet de gröna lyft fram i sina budgetförslag
            inom utgiftsområde 4. I den här motionen väjer vi dock att fokusera
            på några frågor som är direkt anknutna till omorganisationen och
            hur denna kan göras bättre.
          </p>
          <head xml:id="i-JgECHDhmGUj3wtHZs5S8vd" type="h2">
            En närvarande polis
          </head>
          <p xml:id="i-Qa2UrJsYRJ6RieZpgZJoih">
            Vi anser att polisens närvaro i människornas vardag behöver utökas.
            Det handlar om att polisen genom ett långsiktigt förtroendebyggande
            lokalt arbete visar för människor att polisen finns där för dem,
            oavsett när brotten anmäls och oavsett av vem. I vissa polismyndigheter
            har det genomförts satsningar med närpoliser eller skolpoliser,
            eller särskilda kontor har skapats i delar av kommuner där viss
            brottslighet finns. Det har sedan visat sig att det i de delar
            av landet där en starkt lokalt förankrad polisiär verksamhet funnits,
            där har också brott kunnat utredas enklare och snabbare och tilltron
            till polisen har ökat. Särskilt viktigt är detta i de s.k. miljonprogramsområdena.
            Riksdagen bör därför som sin mening ge regeringen till känna vad
            som här anförts om ökad polisiär verksamhet i människors vardag.
          </p>
          <p xml:id="i-Y1CrvCe5AHZegXD1ckDKYi">
            I miljonprogramsområdena upplever såväl brottsoffer som förövare
            och boende oro och otrygghet, samtidigt som de har ett lågt förtroende
            för polisen och dess förmåga att lösa brott. Enligt Miklos rapport
            är det en återkommande uppfattning hos boende i miljonprogramsområdena
            att de poliser som beter sig tveksamt handlar rasistiskt. Av rapporten
            framgår att en fjärdedel av dem som utsatts för brott inte anmäler
            detta och att förtroendet för polisen är särskilt lågt bland unga
            män. Dessa uppgifter är allvarliga och visar på en allvarlig förtroendeklyfta
            mellan boende och en av de viktigaste delarna av staten – ordningsmakten.
            Om miljonprogramsbor inte känner förtroende för polisen, minskar
            sannolikheten att brott anmäls och att personer ställer upp och
            vittnar, och tipsen från allmänheten uteblir. Det leder också
            till en minskad upplevelse av trygghet och en förstärkt känsla
            av att vara lämnad utanför. En annan del av detta är framväxten
            av ett polishat. Det sprids nidbilder av poliser och desinformeras
            på ett sätt som ytterligare förstärker känslan av otrygghet och
            utsatthet. Detta riskerar i sin tur på ett oacceptabelt sätt att
            öka motsättningar och locka olika individer till upplopp. För
            att förbättra kommunikationen och förståelsen mellan polis och
            ungdomar har bl.a. Polisförbundet och Fryshuset ett gemensamt
            dialogprojekt. Vi vill att förbättrade möjligheter till fler sådana
            dialogprojekt i hela landet skapas. Vad som här anförts om ökad
            polisiär närvaro i människors vardag, bör riksdagen som sin mening
            ge regeringen till känna.
          </p>
          <head xml:id="i-43Z2NQL7wtxiFGxjuuAPj1" type="h2">
            En särskild utredningsmyndighet för misstänkta brott av poliser
            och åklagare
          </head>
          <p xml:id="i-7oPdSqvyBQ791k9ZGYrrst">
            Polisen är den av staten utsedda ordningsmakten med tillhörande
            våldsmonopol. Det innebär att polisen har ansvaret att använda
            sin ingripandemakt med lagboken som kompass. Rättsväsendet ska
            försäkra oss alla att rättvisa skipas. Utan allmänhetens förtroende
            kan inte rättsväsendets aktörer arbeta.
          </p>
          <p xml:id="i-V6tUXXGwxnAQnAMn96LGpG">
            Miljöpartiet vill därför att när polis eller åklagare misstänks
            för brott ska en fristående myndighet inrättas för att utreda
            brottet. Den internutredningsverksamhet som i dag finns hos polis-
            och åklagarväsendet bör brytas ut till en självständig utredningsmyndighet.
          </p>
          <p xml:id="i-A2xv86r79bkjLeV7Ji7h21">
            År 2007 avförde den statliga utredningen Summa summarum (SOU
            2007:5) frågan om en fristående myndighet som utreder polisen
            och åklagare vid brottsmisstanke, bl.a. eftersom den ansåg att
            nackdelarna inte övervägde vinsten med den förtroendevinst som
            rättsväsendet beräknas göra gentemot medborgarna. Argumenten som
            användes var bl.a. att en viss del av personalen måste komma från
            polisen eller Åklagarmyndigheten samt att det helt enkelt är för
            kostsamt med en ny myndighet på området. Även Polisorganisationskommittén
            gjorde i sitt betänkande En sammanhållen svensk polis (SOU 2012:13)
            bedömningen att en egen myndighet inte borde inrättas utan att
            den önskade självständigheten kunde erhållas genom andra åtgärder.
          </p>
          <p xml:id="i-PLigosnQZymE1ThXcaqNfR">
            Miljöpartiet anser, liksom Sveriges advokatsamfund och Justitiekanslern
            m.fl. att allmänhetens förtroende för rättsväsendet väger tyngre
            och att de eventuella nackdelar som kan uppstå kan hanteras på
            ett fungerande sätt . Medborgarnas förtroende för rättsväsendet
            är stommen för rättsstaten; således bör Sverige införa en fristående
            myndighet som utreder polis och åklagare vid brottsmisstanke.
            Vad som här anförts om att inrätta en ny självständig utredningsmyndighet
            bör riksdagen som sin mening ge regeringen till känna.
          </p>
          <head xml:id="i-2mNvFS4mnQydKPJ1fAubrZ" type="h2">
            En förbättrad insyn
          </head>
          <p xml:id="i-72QQCK2rEovN67K2r9VNf9">
            Genom omorganisationen skapas en enrådighetsmyndighet med rikspolischefen
            som ensam ledare för den samlade verksamheten. Allmänhetens insyn
            kommer att ske på regional nivå genom olika insynsrådsliknande
            former. Detta är enligt Miljöpartiets mening inte tillräckligt
            och möter inte alls de utmaningar och behov som nu finns och som
            tidigare funnits inom såväl Rikspolisstyrelsens styrelse som i
            styrelserna för de lokala polismyndigheterna. I stället för att
            öka insynen i verksamheten och förbättra möjligheterna till dialog
            och insyn med allmänheten och dess företrädare, försämras dessa
            genom förslaget till ny organisation. Vi vill annorlunda och hade
            önskat att myndigheten redan från början planerats för ett ökat
            inflytande från företrädare för allmänheten i styrningen av verksamheten.
            Väl infört och utvecklat kan detta leda till att förtroendet för
            verksamheten stärks och att myndighetsledningen får möjligheter
            till värdefull avstämning i för myndigheten viktiga frågor. Denna
            möjlighet saknas nu. Vi vill mot den bakgrunden att former för
            förbättrad insyn i styrningen och ledningen av polisens verksamhet
            ska utvecklas. Detta kan ske genom åtgärder som vidtas direkt
            av den nya myndigheten och dess ledning men kan också ske genom
            uppdrag från regeringen och kan handla om att inrätta rådgivande
            funktioner till ledningen, att ha dialogmöten med företrädare
            från riksdagens partier, intresseorganisationer, näringslivet
            och offentliga myndigheter. Det räcker inte med de insynsmöjligheter
            som planerats. Detta bör riksdagen som sin mening ge regeringen
            till känna.
          </p>
          <head xml:id="i-YCFv4kxa86fFEusJ28VTgE" type="h2">
            Behov av uppföljning och utvärdering
          </head>
          <p xml:id="i-2jNeZQ6cLYjw1WCPyW9w9n">
            Den omorganisation som nu sker har förhoppningsvis många positiva
            effekter. Utvärderingar som Statskontoret har gjort (se bl.a.
            rapporterna Erfarenheter av enmyndigheter och När flera blir en
            – om nyttan med enmyndigheter) visar att de önskvärda effekterna
            i form av tydligare ledning och styrning, ökad flexibilitet i
            verksamheten, ett mer effektivt resursutnyttjande samt ökad rättssäkerhet
            och enhetlighet kan bli svåra att uppnå fullt ut, om inte en kontinuerlig
            uppföljning och utvärdering sker, främst från regeringens sida.
            Med tanke på omorganisationens stora konsekvenser för anställda
            och medborgare, är det rimligt att resultatet av utvärderingar
            och uppföljningar återrapporteras till riksdagen. Miljöpartiet
            de gröna anser mot denna bakgrund att regeringen bör tillse att
            det finns en tydlig uppföljning och utvärdering av hur reformen
            med ny polisorganisation införs och tillämpas och att resultatet
            av denna inom åtminstone tre år bör återrapporteras till riksdagen.
            Vad som här anförts om behovet av en samlad uppföljning och utvärdering
            av omorganisationen och dess effekter bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-sQJ2TjTijh2fRamEPUvQ9">
              Maria Ferm (MP)
            </item>
            <item xml:id="i-UYKrertPvbuqrphyvYiN5u">
              Agneta Börjesson (MP)
            </item>
            <item xml:id="i-PNC5umC5FbXS3kbfMWYWXe">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
