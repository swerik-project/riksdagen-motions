<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-00353">
  <teiHeader>
    <fileDesc>
      <titleStmt>
        <title>Kulturmiljöfrågor</title>
        <author corresp="i-VCBwijV18pWsvC1p2xZJJm">av Runar Filper m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:353 av Runar Filper m.fl. (SD)</title>
          <idno type="rdwebb">HB02353</idno>
          <rs type="number">353</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB02353/text</ref>
          <ref type="dokument_url_html">https://data.riksdagen.se/dokument/HB02353</ref>
          <ref type="dokumentstatus_url_xml">https://data.riksdagen.se/dokumentstatus/HB02353</ref>
          <ref type="pdf">https://data.riksdagen.se/fil/30470BF4-C2F4-44F4-95B5-726A9770E3ED</ref>
          <ref type="docx">https://data.riksdagen.se/fil/32F1E46C-C1B6-4F57-8FA2-325103E9CDD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3Crqp3V7yTvMeTa5hzigWQ" type="signed"/>
        <correspContext corresp="i-3Crqp3V7yTvMeTa5hzigWQ">
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction xml:id="i-9EQxHf3beLi1rNEC3D6AGZ" type="submitted">
          <date when="2023-09-29"/>
          <time when="14:39:13"/>
        </correspAction>
        <correspAction xml:id="i-Popu3yywqpQVLfKPA6Fngj" type="reviewed">
          <date when="2023-09-29"/>
          <time when="18:33:25"/>
        </correspAction>
        <correspAction xml:id="i-Vv4xh1NUtQ9N9MHZ5f12BS" type="referred">
          <date when="2023-10-17"/>
        </correspAction>
        <correspAction xml:id="i-Mhd6DXw6o2DkhkWsZJfMkM" type="assigned">
          <date when="2024-05-06"/>
          <time when="08:36:35"/>
        </correspAction>
        <correspContext corresp="i-Mhd6DXw6o2DkhkWsZJfMkM">
          <ref type="assignedTo">Kulturutskottet</ref>
        </correspContext>
        <correspAction xml:id="i-MYJoDtxLKLAofYzJrzoNcT" type="behandlas_i"/>
        <correspContext corresp="i-MYJoDtxLKLAofYzJrzoNcT">
          <ref type="uppgift">2023/24:CU15</ref>
          <ref type="ref_dok_id">HB01CU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-42gYGi2XRbXmFsMBjDK3Yh" type="behandlas_i"/>
        <correspContext corresp="i-42gYGi2XRbXmFsMBjDK3Yh">
          <ref type="uppgift">2023/24:KrU5</ref>
          <ref type="ref_dok_id">HB01KrU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU5</ref>
          <ref type="ref_dok_titel">Kulturarv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-E17dVr4KeP3Yfmf8iMS6GU" type="behandlas_i"/>
        <correspContext corresp="i-E17dVr4KeP3Yfmf8iMS6GU">
          <ref type="uppgift">2023/24:KrU7</ref>
          <ref type="ref_dok_id">HB01KrU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU7</ref>
          <ref type="ref_dok_titel">Statens stöd till trossamfund och civilsamhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qsmyu15pZqw2hT9SKdLSrN" type="behandlas_i"/>
        <correspContext corresp="i-Qsmyu15pZqw2hT9SKdLSrN">
          <ref type="uppgift">2023/24:MJU16</ref>
          <ref type="ref_dok_id">HB01MJU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU16</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Zcp8eT6H4Jq77HyKAXyij" type="motHeader">
        <div xml:id="i-WftcdadRGNLu5sWgbKN7WM" type="motTitle">
          Motion till riksdagen 2023/24:353 av Runar Filper m.fl. (SD)
          Kulturmiljöfrågor
        </div>
      </div>
      <div xml:id="i-RRHqZNUYYmxjyr69jteKzH" type="motBody">
        <div xml:id="i-UwMX4QJgtheA2SDZPdtUxP" type="motProposal" subtype="förslag">
          <head xml:id="i-8DJvZSPqepQe8JxfvkX3Bk">
            Förslag till riksdagsbeslut
          </head>
          <list xml:id="i-DCzEBk4XqpbGQUSJPjDCdo">
            <item xml:id="i-3tve5HuViUirKPBdKtex77" sortKey="Yrkande 1">
              Riksdagen ställer sig bakom det som anförs i motionen om kulturell
              planering och tillkännager detta för regeringen.
            </item>
          </list>
          <list xml:id="i-2mdpf6jWQDzTE3rhfJa8zy">
            <item xml:id="i-9UA7TeT1pcTJAP9WTpoo6" sortKey="Yrkande 2">
              Riksdagen ställer sig bakom det som anförs i motionen om samordning
              mellan myndigheter och tillkännager detta för regeringen.
            </item>
          </list>
          <list xml:id="i-PTqMYkQDzB4pxhBt7d7oND">
            <item xml:id="i-PeQRWE5w2HnHTgnVXspZGA" sortKey="Yrkande 3">
              Riksdagen ställer sig bakom det som anförs i motionen om nationell
              översyn av lagstiftning och kommunal kompetens och tillkännager
              detta för regeringen.
            </item>
          </list>
          <list xml:id="i-4b3Jh3jVRnYgU84VgsTiCj">
            <item xml:id="i-9TSp8KSUkz8a6m261tv4pw" sortKey="Yrkande 4">
              Riksdagen ställer sig bakom det som anförs i motionen om ett
              särskilt riktat stöd för bevarande av överloppsbyggnader och tillkännager
              detta för regeringen.
            </item>
          </list>
          <list xml:id="i-64aGWBaboBYaymBuARQ1rg">
            <item xml:id="i-6YV9LuP5iAUFQguZXX39jb" sortKey="Yrkande 5">
              Riksdagen ställer sig bakom det som anförs i motionen om att
              regeringen bör tillsätta en utredning om kulturmiljöstimulans
              och sanktionsmöjligheter vid kommersiella aktörers överträdelser
              gentemot känsliga kulturmiljöer och tillkännager detta för regeringen.
            </item>
          </list>
          <list xml:id="i-2WqiV9DDicZZd2PfKKKrFY">
            <item xml:id="i-RR8q7iDqZh4B8Taw8hnRnL" sortKey="Yrkande 6">
              Riksdagen ställer sig bakom det som anförs i motionen om att
              regeringen bör verka för åtgärdskrav och vite för de aktörer som
              inte respekterar kulturhistoriska och allmännyttiga skönhetsvärden,
              och detta tillkännager riksdagen för regeringen.
            </item>
          </list>
          <list xml:id="i-4DUNCv6RTGob7e8nLJCXtz">
            <item xml:id="i-6YXDmNwmXTXDNjRzu77BjL" sortKey="Yrkande 7">
              Riksdagen ställer sig bakom det som anförs i motionen om att
              utreda möjligheten att rädda folkparkerna genom ett statligt bidrag
              och tillkännager detta för regeringen.
            </item>
          </list>
          <list xml:id="i-HjttpugGJwm9sER3G1cD4J">
            <item xml:id="i-SLuMdyn8ddFMqrLQH7g8xo" sortKey="Yrkande 8">
              Riksdagen ställer sig bakom det som anförs i motionen om att
              länsstyrelser och kommuner med skogsfinska kulturmiljöer bör uppmuntras
              att se över bildande av kulturreservat där och tillkännager detta
              för regeringen.
            </item>
          </list>
          <list xml:id="i-35WwaMteTmSP7Vmj8hjfw5">
            <item xml:id="i-EdjCXHkhFpuExeAP5qwxG8" sortKey="Yrkande 9">
              Riksdagen ställer sig bakom det som anförs i motionen om att
              finnskogen i Värmlands län bör presenteras som Sveriges förslag
              till Unescos världsarvslista och tillkännager detta för regeringen.
            </item>
          </list>
        </div>
        <div xml:id="i-LMUBybaSRmrw966ND42oMw" type="motContent">
          <head xml:id="i-NbEgmgfPK4NadA4FaTyxak" type="h1">
            Motivering
          </head>
          <p xml:id="i-VTmC8b8yVQD8MimjMfuYvV">
            Sveriges kulturmiljöer är i dess vidaste bemärkelse hela vår
            omgivning. Den fysiska miljö vars rum påverkar vår livskvalitet
            och harmoni. Kulturmiljön är viktig. Sveriges kulturmiljöer gestaltar
            vårt lands historia och utveckling, förmedlar kollektivt minne
            och bildar referenspunkter som ger varje ort och ställe dess unika
            karaktär och fascination. Samhällsbyggnad av högt kulturhistoriskt
            värde; stationshus, skolor, kyrkor, äldre landskapsmiljöer eller
            vad det nu kan röra sig om uppbådar lokalt ideellt engagemang,
            skapar sammanhållning och förmedlar vårt lands historiska utveckling.
            Samtidigt åskådliggör de varje år för turister från när och fjärran
            vad Sverige har att visa.
          </p>
          <p xml:id="i-4WWZkCu8LVthz9EqkU6ZbZ">
            Ett sammanhållet samhälle vårdar de fysiska rum som förmedlar
            vår andliga historia genom byggnads- eller landskapsvård, trygg
            lagstiftning och varsam hantering vid nybyggnation runt omkring.
          </p>
          <p xml:id="i-3T7fm1d5TfcdkLhQMZDG9K">
            Samtidigt är stödet och den politiska viljan för kulturmiljövården
            eftersatt, såväl i ekonomiska anslag nationellt som i kommunal
            kompetens lokalt. I en undersökning av Sveriges Radio 2014 visade
            det sig att endast en tredjedel av Sveriges kommuner hade en antikvarietjänst,
            och närmare 40 procent av landets kommuner saknade helt kulturarvskompetens.
            I Riksantikvarieämbetets rapport ”Kulturhistoriska värden i plan-
            och bygglovsprocessen” från 2020 framkommer att många kommuner
            saknar tillgång till antikvarisk kompetens i plan- och bygglovsprocesser.
            Hälften av landets kommuner saknar därtill kulturmiljöprogram
            och i rapporten framgår också att skyddet av kulturvärden i detaljplaner
            och områdesbestämmelser är svagt. Allt detta trots att man har
            till uppgift att hantera kulturmiljöfrågor inom ramen för både
            plan- och bygglagen och kulturmiljölagen. Det är allvarligt då
            kommuner hanterar kulturmiljöers framtid i samhällsbyggnadsprocesser
            där kunskap om hur kulturmiljövärden kan värnas, vårdas och visas
            är centralt. Ibland ligger bristen på utebliven kompetens på tjänstemannasidan
            och ibland på bristande lyhördhet från politiska församlingar
            i de fall tjänstemän påtalar ett identifierat behov av omsorg
            om kulturmiljön.
          </p>
          <p xml:id="i-9oQWeQmgi8sZXhrTCfY1wP">
            Adekvat kompetens är centralt för att bebyggelsemiljöer inte
            förvanskas, förringas, skadas eller till och med rivs och historiska
            kapitel därmed går förlorade. Adekvat kompetens kan göra att ny
            och äldre bebyggelse kan harmoniera och stärka den lokala identiteten
            och det demokratiska engagemanget genom till exempel kulturell
            planering. Bristen på ekonomiska och kunskapsmässiga resurser
            inom kulturmiljövården kan vara direkt förödande, och runt om
            i landet rapporteras ständigt om att kulturmiljöer av värde hotas
            av oaktsam exploatering eller rivning. Inte sällan riktas kritik
            mot statliga myndigheter, vilka man menar tonar ned kulturarvets
            roll.
          </p>
          <p xml:id="i-F9wrHn3q6AxkhozxDY9U5j">
            På svenska byggnadsvårdsföreningens ”gula lista” återfanns 2019
            ett hundrafemtiotal kulturmiljöer av värde som är satta under
            hot om förvanskning eller rivning, och ett antal av de miljöer
            som listas är numera rivna och historia förlorad för framtiden.
            Riksantikvarieämbetet har länge varnat för konsekvenserna av vatten­verksamhetsutredningens
            förslag, då hundratals kvarnar, dammar och andra kulturmiljöer
            vid vattendrag skulle hotas om utredningens förslag blev verklighet.
            Frågan är under beredning. Det är i alla avseenden tydligt att
            den svenska regeringen kan och måste ta till de verktyg som finns,
            men inte nyttjats, för att freda kulturhistoriskt viktiga miljöer
            vid vattendrag.
          </p>
          <p xml:id="i-285EFbMhmNo8awR8ivBce1">
            Klart är sammanfattningsvis att otaliga kulturmiljöer i stad
            och land allvarligt hotas av brist på ekonomiskt och kompetensmässigt
            stöd.
          </p>
          <p xml:id="i-FVCmMHVhGMDm7D1hw5N3qN">
            Mot bakgrund av ovanstående bör regeringen verka för nationella
            mål och riktlinjer för att främja kulturell planering, genom myndighetsdirektiv
            förstärka samordningen för att trygga helhetssynen om kulturmiljöerna,
            samt verka för tillsättandet av en nationell översyn av hur tillämplighet
            av gällande lagstiftning kan säkerställas och den kommunala kompetensen
            förstärkas.
          </p>
          <head xml:id="i-TjeqeDM64vVX28CqXzBJCv" type="h2">
            Stöd för bevarande av överloppsbyggnader i det svenska kulturlandskapet
          </head>
          <p xml:id="i-GoAMExwDm3WrokVKwZihFn">
            Det Sverige som många förknippar med de rödmålade stugornas och
            ladugårdarnas landskap, det Sverige som så många målande beskriver
            när de med stolthet berättar om hur hembygden och dess bebyggelse
            ser ut, den landskapsbilden är kanske borta inom några decennier,
            när alla dessa landsbygdens ladugårdar och lador förfallit, rivits
            eller ändrat utseende och färg.
          </p>
          <p xml:id="i-CtAPzhZeXpwcmBi2hzFmaT">
            Den faluröda färgen och rödmyllan gjorde sitt intåg på svensk
            landsbygd och finsk kustbygd under 1800-talets början, då husen
            på landsbygden började panelas och röd­färgas. Alltsedan dess
            har det svenska kulturlandskapet alltmer präglats av rödmålade
            gårdar, som blivit en del av det svenska kulturarvet.
          </p>
          <p xml:id="i-KgfnJfHuydu2rnkFjdUEKA">
            Det ligger något värdefullt i byarnas utseende och färg genom
            de gamla ladugårdarnas och ladornas närvaro. Utan dem vore nyanserna
            och skönheten inte lika bländande i det svenska kultur- och odlingslandskapet.
            Byggnaderna utgör en del av den svenska historien, traditionen
            och medverkar till en helhetlig kulturmiljö på landsbygden och
            i odlingslandskapet. Husens gestaltning och färgsättning utgör
            en del av kulturarvet. Det skulle inte kännas fullt så upplevelserikt
            att beskåda ett vackert landskap som förfulas genom nyare plåt-
            och industriliknande ladugårdar och uthus.
          </p>
          <p xml:id="i-YFaxpd5htKfwU4vvTH7Qzw">
            Genom ”Utvald miljö” i landsbygdsprogrammet kunde den som äger
            en överloppsbyggnad få bidrag av länsstyrelsen för restaurering
            av överloppsbyggnader och kultur- och landskapsvård av alléer,
            gärdsgårdar, stenmurar med mera. Med ovanstående i beaktande bör
            regeringen se över och utreda möjligheten att ta fram ett mer
            riktat stöd till just restaureringen av gamla ladugårdar och uthus,
            så kallade överloppsbyggnader som inte längre brukas eller behövs
            för gårdens drift.
          </p>
          <head xml:id="i-4fMEA6FcSW8PrTSpgB54gr" type="h2">
            Kulturmiljöstimulans och översyn av enprocentsregeln
          </head>
          <p xml:id="i-PFVb9KGvJkypsdHxbQU7EU">
            Vi menar att det krävs ett samlat grepp för att komma tillrätta
            med ovan nämnda problematik. En del av det är att stärka det allmänna
            skyddet av kulturmiljöer i anslagshöjningar till berörda myndigheter
            och civilsamhället, det andra att stimulera kompetensförstärkning
            i den kommunala förvaltningen. I tillägg till det här bör regeringen
            utreda hur exploatörer och byggherrar på den kommersiella sidan
            kan stimuleras att visa kulturmiljöhänsyn och åläggas ett ansvar
            för densamma. Dels menar vi att det finns fog för att se över
            möjligheterna till att utveckla enprocentregeln med en kulturmiljöklausul
            där såväl offentliga som kommersiella aktörer omgärdas av ett
            tydligare riktmärke för kulturhistorisk hänsyn. I vår motion rörande
            arkitekturfrågor yrkar vi på att en helhetsutredning om enprocentregeln
            ska tillsättas där denna del ingår.
          </p>
          <p xml:id="i-4nwhr3MAXdzZERPx9x5FjM">
            I miljöer där särskild kulturhistorisk hänsyn och estetiskt hållbar
            gestaltning måste tas för att exploatering och nybyggnation i
            anslutning till kulturhistoriska miljöer gör påtaglig inverkan,
            bör en utredning om en kulturmiljöstimulans tillsättas. Det bör
            utredas huruvida stat, kommun och kommersiella aktörer kan samverka
            och exploatören söka delfinansiering för att mildra påtaglig inverkan
            i landskaps- och stadsbild. Det kan handla om att resurser behövs
            för att rekrytera kulturmiljökompetens, anpassa bebyg­gelse utifrån
            platsens historia och stilbild eller använda alternativa och ibland
            mer kostsamma materialval. Hantverk, harmonisk utsmyckning och/eller
            informationstavlor och markeringar av platsens kulturhistoriska
            värde för att synliggöra platsens historia för boende och besökare
            bör stimuleras så långt det är möjligt.
          </p>
          <head xml:id="i-Wdn2Ykh6MjGRhZtCVwiM75" type="h2">
            Sanktioner vid överträdelser
          </head>
          <p xml:id="i-TuXBYaPC2Q3C2spcjCo5EK">
            Byggherrar och exploatörer bör liksom kommuner, vilka är de som
            har mandat över planmonopolet, vara trygga i att det finns proaktiva
            möjligheter, incitament och åläg­ganden som möjliggör ansvarstagande
            för kulturmiljön i ett tidigt skede i processen. Samtidigt är
            det centralt att överträdelser kan rendera i böter, eller vite,
            för de exploa­törer som undviker eller bortser från att ta hänsyn
            till känsliga kulturmiljöer eller riks­intressen, trots medvetenhet
            om det ansvar som åligger dem. Regeringen bör därför i en utredning
            om kompletterad eller förändrad enprocentregel enligt ovan, också
            utreda hur en lagstiftning kan utformas som möjliggör sanktionsmöjligheter
            vid överträdelser.
          </p>
          <head xml:id="i-TsVBZmkV1WDeWwu8ffhaww" type="h2">
            Åtgärdskrav vid förstörelse av kulturmiljö
          </head>
          <p xml:id="i-9spJcjaKPyYTFqhtsSSXQp">
            Om en kulturmiljö förstörts och den nya miljö som byggts har
            obefintliga skönhets­värden bör miljön i vissa fall kunna återställas
            eller byggas om. Utformningen av våra gemensamma miljöer påverkar
            hälsa och välmående bland de som rör sig i miljöerna, och det
            är inte rimligt att kommersiella intressen helt ignorerar allmännyttan
            för generationer framöver. Om en betydande folklig opinion markerar
            mot en ny miljös brist på kulturhistorisk hänsyn eller brist på
            skönhetsvärden bör frågan om återställande eller försköning av
            miljön kunna väckas. Olika aktörer som verkat för att förstöra
            eller förfula en miljö bör kunna åläggas att återställa eller
            försköna den miljö de haft negativ åverkan på. Under vilka omständigheter
            och övriga former för när detta ska kunna krävas, bör utredas.
            Det viktiga är att olika aktörer som inte respekterar skönhetsvärden
            och kulturhistoriska värden ska vara medvetna om att de kan bli
            ålagda att återställa eller försköna den miljö de förstört.
          </p>
          <head xml:id="i-XUkwqh5wVy8nbvHQHP2qEd" type="h2">
            Folkparken som kulturarv
          </head>
          <p xml:id="i-7qsSe9QZiXayKNGenFTXMB">
            Folkparkerna är en viktig del av det Sverige som fanns en gång
            i tiden och har varit en central del av människors helgnöje i
            över hundra år. Det är en viktig del av berättelsen om Sverige,
            som handlar om folkhemmet och om kulturarvet och som är väl värd
            att bevara till eftervärlden.
          </p>
          <p xml:id="i-G6QEQ6cRxudH3RphKihqeL">
            När folkrörelserna växte fram och började engagera sig i medlemmarnas
            fritids­sysselsättning tillkom Folkets hus, nykterhetsloger och
            senare folkparker. Att träffas på folkets park och dansa, äta,
            dricka och umgås blev en mycket viktig mötesplats över generationerna,
            för familjer, vänner, nöjeslystna och framför allt dansanta. Många
            av den tidens artister har fortfarande mer eller mindre oslagbara
            besöksrekord i folkparkerna.
          </p>
          <p xml:id="i-P82qCSQfWSja9KQXg6gd9A">
            Underhållningsbranschen och folkparkerna fick successivt konkurrens
            av förströ­elser som radio, biografer, television och senare av
            discon, nattklubbar, datorer och mobiltelefoner. Vikande besökarantal
            och dansbandens allt högre gager, blev så småningom slutet för
            många folkparker. I dag har många scenbyggnader och tak till dansbanor
            förfallit, raserats eller rivits eftersom det inte funnits ekonomiska
            möjligheter eller incitament för att renovera anläggningarna.
            Underhållet är oftast eftersatt och trävirket inte sällan murket.
            För att rädda det som räddas kan krävs riktade insatser utöver
            det som ägarföreningarna har möjlighet till.
          </p>
          <p xml:id="i-DdqGbqqxTiGWd6sVMSW4BY">
            De folkparker som ännu idag bedriver verksamhet gör det dock
            inte med samma intensitet vad gäller festkvällar och spelande
            orkestrar, utan det handlar alltmer om nostalgiska tillställningar
            några gånger om året, då människors vanor har förändrats över
            generationernas lopp. Därigenom är det också svårt att få ekonomisk
            vinning i verksamheten.
          </p>
          <p xml:id="i-STpAafntnHwrrtCVZSzLbg">
            Vi vill relaterat till ovanstående att regeringen utreder möjligheten
            om att införa ett statligt bidrag, förslagsvis i form av en fond
            som organisationer, föreningar, privatpersoner och i särskilda
            fall även kommuner ska kunna vända sig till för att äska medel
            för verksamheter som bevarar och levandegör det traditionella
            svenska kulturarvet.
          </p>
          <p xml:id="i-7EwMrhw77dMeRpnpXoS2j9">
            Folkparkerna är djupt rotade i den svenska folksjälen. Det vore
            en viktig kulturgärning att rädda dem från att förfalla.
          </p>
          <head xml:id="i-J1F6U2nVCn5P5HTC5StdXK" type="h2">
            Skydd för det skogsfinska kultur- och odlingslandskapet
          </head>
          <p xml:id="i-7M5Udh8ER1166vxwtMzDf3">
            Okänt för många svenskar idag, är gångna tiders finländska arv
            och dess påverkan på vårt kultur- och odlingslandskap. I ett flertal
            av våra svenska landskap finns samman­hängande skogsbygder som
            starkt präglats av den gamla finska kulturen, vilket gårdsnamn,
            byggnadsstil och lägesnamn vittnar om och inte minst de få kvarvarande
            odlingsmarker som bröts på 1600-talet genom att skog höggs ned
            och svedjebruk förvandlade markerna till odlings- och betesmark.
            Dessa miljöer är unika, och inte ens i Finland finns bevarade
            rökstugor på ursprunglig byggplats, likt det finns på båda sidor
            gränsen av Sverige i Värmlands län och Norge i Innlandet fylke.
            Ett flertal områden är redan naturreservat och kulturreservat
            som förvaltas för att bevara byggnadsbestånd, slåtterängar, växt
            och djurliv och för att bruka dess inägomark med årlig hävd. Men
            här bör regeringen uppmuntra länsstyrelser och kommuner till att
            skydda de sammanhängande skogsfinska bosättnings- och odlingsmiljöerna
            ute i landet som har svagt eller inget skydd genom att bilda fler
            kulturreservat.
          </p>
          <head xml:id="i-SFnCnFg7WeY2ETWJYL9wHD" type="h2">
            Finnskogen som världsarv
          </head>
          <p xml:id="i-AxJ5jhWtEPg7Z3fErPiMFZ">
            Vi ser också att regeringen bör ta initiativ till att föra fram
            ett nytt världsarv, enligt Unescos världsarvskonvention. Finnskogen,
            med dess finngårdar och rökstugor i Värmlands län, är det allra
            största sammanhängande området i landet med gamla finnbosättningar
            och lägesnamn. Hela kyrksocknar har grundats av finnbosättarna.
            Ett projekt för att förverkliga detta är i startgroparna och initierat
            av ett antal länsaktörer, men vi vädjar till regeringen att det
            ur regionalt perspektiv är angeläget att regeringen bidrar till
            en utveckling som skulle främja besöksnäring och lokalt näringsliv.
            Unesco har meddelat att de kommer vara mycket restriktiva med
            att nominera nya objekt till sina världsarvslistor. Regeringen
            har därför anfört att Sverige bör vara återhållsamt med att föra
            fram förslag på nya världsarv. Vi åberopar bestämt det unika kulturvärdet
            och att regeringen tar detta i beaktande genom att upplysa Unesco
            om kulturvärdet, som utgörs av det unika sammanhängande området
            med de på ursprunglig plats kvarvarande rökstugorna.
          </p>
          <p xml:id="i-DhgWnHsuwmHWdhnVUN9PkR">
            Det här är ett kulturarv både materiellt och immateriellt. Sverige
            har idag femton världsarv, det senaste införlivades 2012, det
            är alltså elva år sedan och det är hög tid nu att ta tillvara
            denna unika kulturmiljö och ge den det starkaste skyddet mot förstörelse
            och förfall.
          </p>
        </div>
        <div xml:id="i-Knq1fJauvTz1mH8RKXTTet" type="signatureBlock">
          <list xml:id="i-BCqM7Knjptn7hXCBfndrzo">
            <item xml:id="i-NRaWEXjAge1STMV6itnGUr" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-7XEkgadrcyftCJHC4gUJDF" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
            <item xml:id="i-8SyVNheS8EEoqJTYqnG54s" who="i-JP8NeL17uoQgDiTaxrGnVM" type="signature">
              Jonas Andersson (SD)
            </item>
            <item xml:id="i-2PhqbEHeCAeW3bc7Wh7VDp" who="i-TtRdTWTGZX1yMjrAtYnz3m" type="signature">
              Anna-Lena Blomkvist (SD)
            </item>
            <item xml:id="i-AcZFCjaemkiWQo7Xtit6S8" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
