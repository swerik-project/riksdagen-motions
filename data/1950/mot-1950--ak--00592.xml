<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__592/mot_1950__ak__592-001.pdf"/>
      <fw xml:id="i-NL7ZxdJWUm6BuAwcKWzb1E">
        Motioner i Andra kammaren, nr 592. 1
      </fw>
      <div type="motHeader" xml:id="i-Hh2qJioPY1xZrfTNZcBzpZ">
        <div type="motTitle" xml:id="i-d9yk9njQjUVNuKWxS7BMv"/>
        <div type="motSubmissionInfo" xml:id="i-UmW71dMcpzGStC9iTAiehm"/>
      </div>
      <div type="motBody" xml:id="i-JhKKgzaFCXBUFenHNivmrN">
        <div xml:id="i-Ds37eQLtULGSREhKJPFbZD">
          <p xml:id="i-6Hesa2ky6wVDJxae9m5tW2">
            Nr 592.
          </p>
          <p xml:id="i-RRB9N9Q48n9TkkX1oDjVBF">
            Av herr Hedlund i Rådom m. fl., i anledning av Kungl. Maj:ts
            proposition, nr 223, med förslag till lag om tillfälligt byggnadsförbud
            inom vissa strandområden.
          </p>
          <p xml:id="i-FEmwRcppKi6StrjcviZy9L">
            I proposition nr 223 har Kungl. Maj:t framlagt förslag till lag
            om till- fälligt byggnadsförbud inom vissa strandområden. Den
            föreslagna lagen skall i avvaktan på definitiv lagstiftning på
            området gälla till den 31 de- cember 1952. Frågan om att reglera
            bebyggelsen vid stränderna har sedan länge varit föremål för statsmakternas
            uppmärksamhet. År 1937 tillsattes med anled- ning av en av 1936
            års riksdag bifallen motion den s. k. fritidsutredningen, vars
            arbete bland annat utmynnade i ett år 1938 avgivet betänkande
            med förslag till lag med vissa bestämmelser angående bebyggelsen
            vid rikets stränder. Betänkandet blev föremål för kritik ur olika
            synpunkter och gav icke upphov till någon lagstiftning angående
            strandbebyggelsen. Nu har frågan återigen aktualiserats genom
            framläggandet av den ovan- nämnda propositionen. Den föreslagna
            lagen har i främsta rummet moti- verats med behovet av att för
            allmänheten trygga tillgången på platser för bad och friluftsliv.
            I andra rummet anges dess syfte vara att förhindra en bebyggelse,
            som förfular särskilt natursköna kuststräckor. Bägge dessa motiv
            måste anses beaktansvärda. Behovet av rekreation och vila har
            gjort sig allt starkare gällande ju mera arbetet mekaniseras och
            därmed i allt högre grad sliter på människornas både kroppsliga
            och psykiska hälsa. Över huvud taget fordrar det alltmer ökade
            jäktet inom samhällslivet en motvikt genom temporär avkoppling
            från arbetet. Beho- vet av rekreation framträder såväl för stadsbefolkningen
            som för lands- bygdsbefolkningen, även om den senare genom sin
            dagliga kontakt med naturen har större möjligheter till friluftsliv
            än den förra. Det är givetvis inte nödvändigt att semester- och
            fritidsvistelse behöver förläggas till strand- områdena, men det
            ligger i sakens natur att dessa områden bli omtyckta och uppskattade,
            därför att de erbjuda möjligheter till bad under somma- ren och
            för övrigt i regel äro vackrare än områden längre in i landet.
            Eftersom strandområdena ofta bjuda på stora skönhetsvärden är
            det moti- verat att dessa värden icke förstöras genom en olämplig
            bebyggelse. Det torde inte kunna förnekas, att på vissa håll tomter
            avstyckats och bebyggts vid stränderna i så stor utsträckning,
            att allmänhetens tillgång till friluftsbad blivit alltför kringskuren.
            Detta gäller särskilt i närheten av större städer eller i kustområden,
            som i omfattande utsträckning frekven-
          </p>
          <p xml:id="i-NNyeY93USWMatSnHNfWFbt">
            1 Bihang till riksdagens protokoll 1950. 4 saml. Nr 592—595.
          </p>
          <pb facs="riksdagen-motions-pdf/data/1950/mot_1950__ak__592/mot_1950__ak__592-002.pdf"/>
          <fw xml:id="i-M7R4Mfsgvx5dYRPeKwpjEg">
            2 Motioner i Andra kammaren, nr 592.
          </fw>
          <p xml:id="i-B3TfHDcuU4YRz4VP5V4cRE">
            terats av sommargäster. Tillgången på badplatser har förminskats
            inte bara för den stadsbefolkning, som söker sig ut till stränderna,
            utan också för ortens egen befolkning. Att det på sina håll förekommit
            jobberi med strandtomter torde också vara ett faktum. Vidare kan
            man peka på att den planlösa bebyggelsen med sportstugor och liknande
            byggnader ibland va- rit till ekonomisk skada för markägarna själva.
            Om de närmast stranden belägna områdena icke blivit bebyggda skulle
            marken innanför dessa ha blivit värdefullare än vad den nu är.
            Anledningen till att förslag om tillfälligt byggnadsförbud nu
            lagts fram torde vara fruktan för att strandbebyggelsen under
            de närmaste åren skall taga ökad fart och att olämpliga fastighetsbildningar
            därigenom skola uppkomma. När byggnadsrestriktionerna upphävas
            kan man vänta en så- dan utveckling, anser departementschefen
            och understryker sin ståndpunkt ytterligare genom att hävda att
            även relativt små lättnader i byggnads- restriktionerna kunna
            skada de intressen, som man vill skydda genom en strandlagstiftning.
            Gentemot dessa synpunkter bör invändas, att det är ett fullt legitimt
            intresse, om vissa personer vilja förvärva strandtomter och bygga
            sport- stugor där för att användas som permanent uppehåll under
            semester och fritid. Likaså är det självfallet ett legitimt intresse
            för markägarna att kunna utnyttja sina marker på ett ekonomiskt
            fördelaktigt sätt. Det nu framlagda lagförslaget beaktar enligt
            vår mening icke båda dessa grup- pers intressen på ett tillfredsställande
            sätt utan tar ensidigt sikte på en tredje grupps intressen, nämligen
            det stora klientel, som idkar friluftsliv i form av »camping&gt;
            eller tillfälligt besöker stränder och badplatser. Givetvis måste
            en rättvis avvägning ske mellan de olika gruppernas in- tressen,
            och vidare måste de estetiska och kulturella värdena i strandom-
            rådena skyddas mot förstörelse. Det är emellertid enligt vår mening
            icke nödvändigt med en ny lagstiftning för detta ändamål. Redan
            med nu gäl- lande lagstiftning torde den önskvärda regleringen
            av fastighetsbildning och bebyggelse längs stränderna kunna åstadkommas.
            Den bästa lösningen av problemet vunnes ofta om kommunerna inköpte
            områden, som vore lämpade för friluftsliv, och ställde dessa områden
            till allmänhetens förfo- gande. Därest frivilliga köp av sådana
            områden icke kunna komma till stånd, torde det vara möjligt att
            expropriera den lämpliga marken. Vi anse således att den av departementschefen
            hävdade uppfattningen, att redan gällande lagstiftning icke är
            tillräcklig för att uppnå det avsedda syftet med det nya lagförslaget,
            icke är hållbar. Om en lösning av problemet skulle komma till
            stånd enligt de riktlinjer vi här antytt skulle därigenom också
            den största nackdelen med det nu framlagda förslaget elimineras,
            nämligen den, att ingen ersättning alls skall lämnas till jordägare,
            som kommer att lida ekonomisk skada av byggnads-
          </p>
          <pb facs="riksdagen-motions-pdf/data/1950/mot_1950__ak__592/mot_1950__ak__592-003.pdf"/>
          <fw xml:id="i-GpE9mzutQ7STfsKYHfS69M">
            Motioner i Andra kammaren, nr 592. 3
          </fw>
          <p xml:id="i-JH2psw7ouTLLVSoi9tF7gV">
            förbudet, under den tid den provisoriska lagen är i kraft. Stark
            och berät- tigad kritik har av såväl lagrådet som många remissinstanser
            riktats mot den bestämmelsen i den nya lagen, att ersättningsfrågan
            helt skall skjutas på framtiden till dess att en definitiv strandlagstiftning
            har trätt i kraft. »Att förbudet (mot bebyggelse) icke utan att
            våld göres å vedertagna rätts- grundsatser kan genomföras, med
            mindre ersättning lämnas den som ge- nom detsamma lider avsevärt
            men, torde ingen vilja på allvar förneka&gt;, framhåller lagrådet
            i sitt yttrande. Lagrådet har i denna sats sammanfat- tat det
            väsentliga i kritiken mot att ersättningsfrågan uppskjutits, och
            vi instämma hel i vad lagrådet här anfört. Förbud mot strandbebyggelse
            kommer att innebära ett visst ekonomiskt avbräck för vissa medborgar-
            grupper till förmån för andra medborgargrupper. Ett sådant förbud
            kan, som lagrådet också påpekar, icke jämställas med krisförordningar,
            som den enskilde har att följa utan att kunna begära ersättning.
            Vi anse det vara ett oeftergivligt krav, att ersättning lämnas
            åt de markägare som komma att lida ekonomisk förlust genom utfärdade
            förbud av förevarande slag. Med anledning av vad som sålunda anförts
            få vi hemställa, att riksdagen måtte avslå Kungl. Maj:ts proposition
            nr 223.
          </p>
          <p xml:id="i-B6mqxx6dQW6eCaBHNEmSXV" type="date">
            Stockholm den 25 april 1950.
          </p>
          <p xml:id="i-CT1q94EPAuoH9DzaNZwXYU">
            Gunnar Hedlund. Hjalmar Svensson Axel Rubbestad. i Grönvik. K.
            A. Ryberg. Sam B. Norup. J. W. Pettersson i Norregård. Karl Andersson
            Holger Adolfsson. Nils Jönsson, i Björkäng. Rossbol, Per Persson,
            C. O. Carlsson Gustaf Svensson Norrby. i Bakeröd. i Vä. Sven J.
            Vigelsbo. Gunnar Larsson David Boman
          </p>
          <p xml:id="i-Je8q4whmaDuP7FXdJQdRKv">
            i Luttra. i Stafsund.
          </p>
        </div>
      </div>
    </body>
  </text>
</TEI>
