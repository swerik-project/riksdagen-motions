<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__390/mot_1948__fk__390-001.pdf"/>
      <div type="motHeader" xml:id="i-2r3yUguxdJwd3BdSVbCpi8">
        <div type="motTitle" xml:id="i-XFicynPob7XuHqPjN3yTpk"/>
        <div type="motSubmissionInfo" xml:id="i-NA3MahZW2ykSx9tcj2vmKw"/>
      </div>
      <div type="motBody" xml:id="i-32eFsoKoRE8KCEKZC5ZxUW">
        <div xml:id="i-9rfzAE8dkvfFu5wuFwyrRM">
          <p xml:id="i-NKfTaXrLkedbU3Y3MiLXpu">
            Motioner i Första kammaren, nr 390. d
          </p>
          <p xml:id="i-X3iGTCH2u1nmkxBMUBzFAP">
            Nr 390.
          </p>
          <p xml:id="i-D4dmZZsBg5CqQgapYPeGvp">
            Av herr Johansson, Johan Bernhard, m. fl., i anledning av Kungl.
            Maj:ts proposition med förslag till tryckfrihetsförordning m.
            m.
          </p>
          <p xml:id="i-6MGjXxjvTEdaR2p95NSS6W">
            I proposition nr 230 har Kungl. Maj:t för riksdagen framlagt
            förslag till tryckfrihetsförordning m. m. Förslaget bygger i stort
            sett på det betänkande, som avgivits av 1944 års tryckfrihetssakkunniga.
            Bl. a. på en enligt vårt för- menande konstitutiv punkt avviker
            emellertid propositionen från de sakkun- nigas förslag, nämligen
            beträffande $ 2 stycket 2 i kap. 1. Enligt de sakkunniga skulle
            det vara varken myndighet eller enskild person tillåier att på
            grund av tryckt skrifts innehåll genom åtgärd som icke äger stöd
            i förordningen hindra tryckning eller utgivning av skriften eller
            dess spridning bland allmärheten. Föredragande departementschefen
            har emellertid ur paragrafen uteslutit en- skild person men i
            stället tillagt orden »eller annat allmänt organ». Vad som avses
            med »annat allmänt organ» har dock icke angivits i propositionen,
            och i detta avseende torde det därför vara all anledning att göra
            klart vad detta innebär. Emellertid utgör det enligt vår mening
            en uppenbar brist att stadgandet enligt Kungl. Maj:ts förslag
            icke jämväl har avseende å enskild person. Såsom moti- vering
            för denna förändring i förhållande till sakkunnigförslaget har
            departe- mentschefen anfört, att stora svårigheter skulle uppstå
            att i lag närmare angiva, i vilken omfattning sådana enskilda
            åtgärder skola anses rättsstridiga. I prak- tiken skulle det därför
            bliva vanskligt att upprätthålla en klar och otvetydig gräns mellan
            å ena sidan förbjudna tvångsåtgärder och å den andra en tillåten
            moralisk påverkan. Av denna anledning har departementschefen ansett
            det »klokast» att icke i tryckfrihetsförordningen upptaga bestämmelser
            rörande åt- gärder av enskilda sammanslutningar eller personer.
            Det kan visserligen vara riktigt, att svårigheter kunna uppstå
            därvidlag, men enligt vår mening är förbudet för enskild persons
            obehöriga åtgöranden så viktigt såsom en garanti för den oinskränkta
            tryckfriheten, att man icke kan avvisa de sakkunnigas förslag
            i denna del utan att åtminstone söka utreda frågan närmare och
            därvid eliminera dessa svårigheter. Det är att märka, att intet
            remissorgan i princip haft något att erinra mot de sakkunnigas
            förslag på denna punkt samt att endast justitiekanslersämbetet,
            Svenska journalist- föreningen och länsstyrelsen i Kronobergs
            län anfört vissa betänkligheter in- för de praktiska svårigheterna
            därvidlag. De påtalade svårigheterna torde emellertid bottna i
            en viss oklarhet i lagtexten, nämligen vad som avses med ordet
            »spridning». Detta måste anses ha tvenne betydelser, vilka böra
            hållas
          </p>
          <pb facs="riksdagen-motions-pdf/data/1948/mot_1948__fk__390/mot_1948__fk__390-002.pdf"/>
          <p xml:id="i-Sqi57VdhjM9UU1BZja89o">
            6 Motioner i Första kammaren, nr 390.
          </p>
          <p xml:id="i-Jp6JP4tjAP5s9zrmRHxjrE">
            noga åtskilda, nämligen dels den mera tekniska spridningen, distributionen,
            och dels skriftens utbredning bland allmänheten. Fråga är, huruvida
            de remiss- organ, som anfört betänkligheter på denna punkt, ha
            gjort klart för sig denna differens. Enligt vår mening kunna ifrågavarande
            betänkligheter med fog göras gällande endast i avseende å skriftens
            utbredning men icke beträffande dess distribution. Såvitt vi kunna
            finna, yppa sig inga svårigheter att angiva eller i rättspraxis
            fastslå, i vilken omfattning enskilda åtgärder skola anses rätts-
            stridiga när det gäller skrifts distribution. En enkel omformulering
            av lag- texten i $ 2 stycket 2 skulle därför kunna möjliggöra
            en full garanti för tryck- friheten att även omfatta förbud för
            enskilda organisationer eller personer att hindra skrifts tryckning,
            utgivning eller distribution. Detta skulle kunna ske på så sätt,
            att till stycket 2 i Kungl. Maj:ts förslag lägges en mening av
            ungefärligen följande innehåll: »Likaså vare det enskild förbjudet
            att på så- dant sätt hindra skrifts tryckning, utgivning eller
            distribution». Därigenom ute- slutes icke möjlighet för enskilda
            till mer eller mindre önskvärda opinionsbil- dande åtgärder mot
            skrifts spridning och utbredning bland allmänheten. Därefter uppstår
            frågan, huruvida bestämmelsen skall förses med straff- sanktion
            eller ej. De sakkunniga ha pekat på att sanktion enligt deras
            förslag icke uteblir, i det att överträdelse av bestämmelsen kan
            utgöra underlag för skadeståndsskyldighet. Värdet av denna sanktion
            kan dock i praktiken bliva minskad genom bevissvårigheter. Såväl
            på grund härav som av principiella skäl bör det uttryckligen stadgas
            — under förutsättning att straffsanktion icke anses böra ifrågakomma
            — att skadestånd kan utdömas icke blott för ekono- misk utan även
            för s. k. ideell skada i likhet med bestämmelsen i 23 $ första
            stycket av 1936 års lag om förenings- och förhandlingsrätt, enligt
            vilken under skadestånd skall inbegripas jämväl ersättning för
            personligt lidande och för intrång i den kränktes intresse av
            att ostört bedriva sin verksamhet. Ytterligare ett förhållande
            bör emellertid uppmärksammas i detta avsende. I de sakkunnigas
            motiv till 2 8 2 stycket anföras exempel på åtgärder, som falla
            under stadgandet. Däribland nämnes det fall, att en fackförening,
            som är bunden av gällande kollektivavtal, förmår sina medlemmar
            att nedlägga ar- betet vid ett tryckeri på grund av innehållet
            i de skrifter, som där tryckas. På sätt Svea hovrätt påtalat i
            sitt remissyttrande kan emellertid relativbisatsen »som är bunden
            av gällande kollektivavtal» bliva missvisande. I detta avseende
            har hovrätten anfört, att om en oorganiserad samling av personer
            »hindrar tryckning, utgivning eller spridning av en för dem misshaglig
            skrift, faller detta otvivelaktigt under förbudet. Det kan icke
            göra någon skillnad, att perso- nerna äro organiserade eller att
            åtgärden sker på organisationens föranstaltande. Att organisationen
            är bunden av ett kollektivavtal kan ju ej ha någon själv- ständig
            betydelse, och åtgärden måste bliva rättsstridig enligt ifrågavarande
            stadgande även om den företages av en organisation, som aldrig
            stått i kollek- tivavtalsförhållande till tryckeriet, eller av
            en organisation, som vanligen har
          </p>
          <pb facs="riksdagen-motions-pdf/data/1948/mot_1948__fk__390/mot_1948__fk__390-003.pdf"/>
          <p xml:id="i-8kVcepy5MoZJZSZgSxDPZ8">
            Motioner i Första kammaren, nr 390. 7
          </p>
          <p xml:id="i-7H6J3rJjyyVTNuYYz7nQT9">
            sådant avtal med tryckeriet, men åtgärden sker under en tillfällig
            period av avtalslöshet. En annan sak är att, om kollektivavtal
            existerar, åtgärden kan bliva rättsstridig jämväl på en annan
            grund nämligen såsom åsidosättande av en obligatorisk förpliktelse.»
            I likhet med vad hovrätten uttalat är det av sådan betydelse,
            att missförstånd på denna punkt icke uppstå, att frågan därom
            ut- trycekligen bör klarläggas 1 det blivande utskottsutlåtandet.
            På grund av vad sålunda anförts hemställes,
          </p>
          <p xml:id="i-T9jwLc3jf5vjyZRS93Q4Ck">
            att riksdagen för sin del måtte besluta om sådan ändring i förslaget
            till tryckfrihetsförordning, att jämväl enskild vare förbjuden
            att genom rättsstridig åtgärd hindra skrifts tryckning, utgivning
            eller distribution, samt att riksdagen i anledning av denna motion
            måtte vidtaga de ändringar i övrigt i förordningen, som därav
            eventuellt kunna bliva påkallade.
          </p>
          <p xml:id="i-58wLAGby3oeFiP5faPHthQ">
            Stockholm den 18 maj 1948.
          </p>
          <p xml:id="i-XpNhX9ByPaCKXVxgXNSBgX">
            J. B. Johansson. Ragn. Bergh. Erik Arrhén.
          </p>
        </div>
      </div>
    </body>
  </text>
</TEI>
