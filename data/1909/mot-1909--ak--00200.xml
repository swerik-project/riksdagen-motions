<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1909--ak--00200">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__200/mot_1909__ak__200-001.pdf"/>
      <div xml:id="i-JTy22kr1skLQrNr4wR7MsQ" type="motHeader">
        <div xml:id="i-8oEmGib5c4zm9A5WjEK7CJ" type="motTitle"/>
        <div xml:id="i-e9frp7EQ5V9AkwZ1dgTc6" type="motSubmissionInfo"/>
      </div>
      <div xml:id="i-RCRAVt49rGv3HuJV7ZuyFv" type="motBody">
        <div xml:id="i-4JLajiLjYh73aivB3UJTHL">
          <p xml:id="i-3E7Q6QG2RpnzB7RwUbwQ2Y">
            Motioner i Andra Kammaren, N:o 200. 1
          </p>
          <p xml:id="i-D79ULpGZzawYZ517LLbxTb">
            N:o 200.
          </p>
          <p xml:id="i-92psZZwV27MHZnFwqKtYHa">
            Af herr Åkerlund, i anledning af Kungl. Maj:ts proposition angdende
            lönereglering för fögderiförvaltningen.
          </p>
          <p xml:id="i-Uso6LuvBD6wXrLzPT5neH4">
            Jag är alldeles för litet inne uti de centrala ämbetsverkens
            myste- rier för att kunna fälla något vidare omdöme i fråga om
            regleringen af dem, men hafva dessa regleringar genomförts med
            samma vördnad för det bestående, som löneregleringskommitténs
            majoritet visat i fråga om reglering af fögderiförvaltningarne,
            torde det skattedragande folket hafva bra litet att tacka för.
            Det kan för visso icke fortgå på den inslagna vägen att hvarje
            år öka statens utgifter för improduktiva än- damål med många miljoner
            och detta oafsedt om statsinkomsterna äro rikliga eller man med
            största möda måste söka nya skattekällor bland vårt redan tillräckligt
            skattetyngda folk, äfven då som nu det ekono- miska välståndet
            ingalunda är godt. Sannerligen man äger klandra kroppsarbetarne,
            om de uppställa höga kraf på ersättning för sitt ar- bete, då
            de erfara, huru obegränsade vårt lands tillgångar synas vara,
            när det gäller från statens ämbets- och tjänstemän framställda
            for- dringar. . Att löneregleringar kommit till stånd inom åtskilliga
            af statens verk, torde likväl ej utgöra hinder för att söka skärskåda,
            huruvida icke någon lämpligare och billigare metod än den hittills
            följda kunde vinna tillämpning vid regleringar inom de statens
            verk, hvilka denna gång ännu ej hunnit blifva föremål för Riksdagens
            vidare omsorg, men då jag emellertid, som sagdt, naturligtvis
            äger alltför ringa erfarenhet i fråga om det arbete, som erfordras,
            och de arbetssätt, som äro lämp- liga inom de egentliga ämbetsverken,
            vågar jag mig ej för närva- rande göra några framställningar i
            afseende å dessa, utan inskränker mig till den ifrågasatta omorganisationen
            och löneregleringen inom fögderiförvaltningarne. Bih. till Riksd.
            Prot. 1909. 1 Saml. 2 Afd. 2 Band. 87 Häft. (N:o 200). 1
          </p>
          <pb facs="riksdagen-motions-pdf/data/1909/mot_1909__ak__200/mot_1909__ak__200-002.pdf"/>
          <p xml:id="i-Mxv9F7aPSerLLeuRkjQmj3">
            2 Motioner 1 Andra Kammaren, N:o 200.
          </p>
          <p xml:id="i-FAoWhcCWKQeyqHNVUu4YgY">
            Enligt mitt förmenande borde vid omregleringar inom statens verk
            främst tillses, det vederbörande tjänstinnehafvare erhölle full
            syssel- sättning af sin befattning, att mångskrifveri undvekes,
            att icke i samma tjänst förenades göromål, hvilka kräfva helt
            och hållet olika utbild- ning och anlag samt att icke högt aflönade
            tjänstemän hölles för verk- ställande af renskrifning och göromål
            af enklare beskaffenhet, hvilka lämpligen kunde utföras af tjänstebiträden.
            Hvad tjänsteåliggandena för kronofogdar och länsmän för närva-
            rande beträffar, lär man för visso icke kunna påstå, att de i
            allmänhet lämna dem full sysselsättning, om än undantag gifvas,
            icke heller att så skulle blifva fallet efter genomförandet af
            det af Kungl. Maj:t nu framlagda förslaget. Visserligen skulle
            antalet kronofogdar betydligt inskränkas, men då man redan befriat
            dessa tjänstemän från så vik- tiga göromål som taxeringar och
            syneförrättningar och nu ytterligare skulle fritaga dem från utsökningsväsendets
            handhafvande, hvadan de- ras tjänsteåligganden hädanefter hufvudsakligen
            skulle komma att bestå af uppbörds-, redovisnings- och handräckningsärenden,
            borde så mycket mindre någon tvekan råda om dessa tjänstebefattningars
            umbärlighet, helst kronans uppbörd å landsbygden utan synnerligt
            besvär skulle kunna förrättas af de kommunala myndigheterna, endast
            dessa från vederbörande häradsskrifvare erhölle klara uppbördshandlingar.
            Öfriga polisväsendet icke tillhörande göromål, som skulle åligga
            kronofogdarne, jämte häradsskrifvarne åliggande göromål kunde
            då lämpligen samman- föras på en hand, blott de tjänstemän, hvilka
            härför blefve anställda, erhölle medel till aflönande af fasta
            biträden för renskrifning och andra enklare arbetens utförande.
            Då inrättandet af en duglig landpoliskår allt mera lär vara af
            be- hofvet påkalladt och en sådan kår tvifvelsutan i åtskilliga
            fall skulle blifva ägnad att fullgöra de enklare åligganden, som
            länsmännen för närvarande böra utföra, såsom vägsyner, häktningar
            på 'bar gärning” och på order af länsmannen, borde dessa därefter
            kunna handhafva sina befattningar som åklagare, polischefer, undersökningsförrättare
            i fattigvårdsmål och hälsovårdsärenden, tillsyningsmän öfver de
            allmänna vägarne och skjutsanstalterna samt handhafvare af utsökningsväsendet
            m. m. inom i allmänhet minst dubbelt så stora områden som nu,
            hvil- ket skulle nedbringa kostnaderna så betydligt, att ganska
            stora belopp blefve disponibla för att jämte de indragna kronofogdelönerna
            använ- das till aflöningar åt häradsskrifvarnes biträden och till
            bidrag för af- löningar åt fjärdingsmännen.
          </p>
          <pb facs="riksdagen-motions-pdf/data/1909/mot_1909__ak__200/mot_1909__ak__200-003.pdf"/>
          <p xml:id="i-LHe2TwqsSHsBdxHQ7cK2DS">
            Motioner i Andra Kammaren, N:o 200. 3
          </p>
          <p xml:id="i-SM21szeHHdqyBBcGF9Hxr8">
            Af hvad jag här ofvan anfört, framgår, att jag håller före, det
            ordnandet af polisväsendet å landsbygden lämpligen borde företagas
            i sammanhang med omreglering af fögderiförvaltningarne och vågar
            jag ifrågasätta, att, om än å vissa orter alldeles särskilda åtgärder
            därför äro erforderliga, på den egentliga landsbygden en fullt
            duglig och där- jämte billig polisstyrka utan vidare skulle stå
            till buds, därest fjärdings- mansbestyren omhänderhades af för
            denna tjänst lämpliga, fullt tjänste- dugliga personer, af hvilka
            åtminstone de, hvilka tilldelades mera svår- skötta distrikt,
            borde hafva förskaffat sig erforderlig utbildning för polistjänst.
            Fjärdingsmännen borde icke vara förbundna att uteslutande hand-
            hafva tjänsten, utan som nu äga rätt att ägna sig äfven åt andra
            sysselsättningar, blott de ständigt vore redo att ingripa, då
            så erfor- drades. Naturligtvis kan ej ifrågasättas att erhålla
            godt och fullt dug- ligt folk till dessa befattningar, utan att
            de tillförsäkras anständig af- löning från staten och den eller
            de kommuner, inom hvilka de äro anställda. Utbildningskurser för
            aspiranter till fjärdingsmansbefattning synas lämpligen kunna
            inrättas vid de af stat och landsting väl omhuldade folkhögskolorna,
            hvarjämte möjlighet till någon tids tjänstgöring vid poliskår
            väl borde beredas dem. I alla händelser borde sökande till dessa
            befattningar lämna något bevis för sin lämplighet till platsen.
            Huruvida af länsmännen hädanefter skall fordras någon juridisk
            utbildning eller man såsom hittills bör åtnöjas därförutan, kan
            ju råda olika meningar om, men jag håller före, att erfarenheten
            till fullo ådagalagt, att länsmanstjänsterna blifvit minst lika
            väl skötta, där sådan utbildning ej funnits samt att en åklagares
            duglighet mindre beror på teoretiska kunskaper än på praktik och
            fallenhet, hvarför det förefaller mig i hög grad öfverflödigt
            att åsamka dem de kostnader, exa- men måste medföra, och detta
            så mycket hellre, som af allmän åkla- gare i städerna sådan utbildning
            alls icke kräfves, änskönt dock där de flesta och svåraste brottmålen
            förekomma. Möjligen borde dock den nuvarande länsmansexamen kompletteras
            med någon pröfning i straffrätt och straffprocess. Men för mig
            framstår ett viktigare skäl, hvarföre jag tror, det någon vidare
            juridisk utbildning ej bör åläggas länsmännen och detta är, att
            jag hoppas, det denna tjänstemannakår måtte kunna rekryteras ur
            folkets egna led eller bland de fjärdingsmän eller polismän, som
            på ett utmärkt sätt under längre tid tjänstgjort inom särskildt
            svår- skötta distrikt och aflagt minst samma kunskapsprof som
            nu eller fram-
          </p>
          <pb facs="riksdagen-motions-pdf/data/1909/mot_1909__ak__200/mot_1909__ak__200-004.pdf"/>
          <p xml:id="i-41nKGqskHUouX2wgSeMT6E">
            4 Motioner i Andra Kammaren, N:o 200.
          </p>
          <p xml:id="i-72j2688R61Jtw5vpQ5V9hc">
            deles kan komma att fordras af länsmännen. Skulle befordran,
            om än blott för en ringa del af fjärdingsmännen, på så sätt ställas
            i utsikt, vunnes därmed, ej blott att dessa befattningar blefve
            begärligare och säkerligen sköttes med mera nit, utan äfven den
            synnerligen beaktans- värda fördelen, att de blifvande polischeferna
            vore väl bevandrade med landtbefolkningens syn på tingen, seder
            och vanor, ja, äfven ovanor, hvilket ingalunda alltid rimligen
            kan vara fallet med länsmännen nu, åtminstone vid början af deras
            bana, eftersom många af dem komma nära nog direkt från städerna
            ganska oerfarna med landsbygden. Det förefaller, som om samma
            omsorg för det bestående, hvilken inom kommitténs majoritet gjort
            sig gällande i afseende å kronofogdebe- fattningarne, äfven förefunnits
            i fråga om länsmännen, efter som de blifvit föreslagna till ett
            antal af 486 och sålunda i hufvudsak bibehållits vid tjänstgöringsområden
            af enahanda storlek som nu, ehuru det är bekant att, fastän visserligen
            en god del af dessa tjänstemän ägna all omsorg åt statstjänsten,
            en del af dem ägna mycken arbetstid åt sysselsätt- ningar, hvilka
            ganska lätt kunna fresta till partiskhet, ja, att de finnas, som
            under många år visserligen bibehållit tjänsten och för den upp-
            burit lön, men knappast ägnat någon tid åt densamma, utan sysselsatt
            sig med heit andra inkomstbringande göromål å främmande orter.
            Månne ett bättre sakernas tillstånd skall inträda, därför att
            länsmännen erhålla högre löner, men bibehållas vid i hufvudsak
            samma distrikt, som lämnat dem så synnerligen god tid utöfver
            den, som tjänsten kräft? Det kan visserligen icke förnekas, att
            de löneförmåner, hvilka hit- tills lämnats länsmännen, tvungit
            dem att för sin utkomst förskaffa sig inkomster från andra håll,
            och kunde man antaga, att åtminstone dessa tjänstemän efter erhållen
            löneförbättring 1 hufvudsak skola afstå från enskilda tidskräfvande
            uppdrag och i stället med mera nit ägna sig åt sina tjänstebefattningar,
            så vore ju allt väl beställdt i detta hänseende. Länsmännen må
            likväl bibehållas vid sitt nuvarande antal eller in- skränkas
            till det antal, Kungl. Maj:t föreslår, så skola de likväl allt-
            mera blifva urståndsatta att nöjaktigt fullgöra polissysslorna
            å lands- bygden, därest de ej erhålla dugliga polismän till sitt
            bistånd, men därest så blir fallet, vågar jag hålla före, att
            länsmännens antal så betydligt skulle kunna reduceras, att erforderlig
            kontroll öfver deras förehafvanden i tjänsten kunde utöfvas direkt
            af Konungens befallnings- hafvande inom de respektive länen, helst
            numera kommunikationsan- stalterna i hög grad underlätta utöfvandet
            af sådan, hvadan kronofog- darnes kontrollerande verksamhet för
            detta ändamål godt kunde und- varas.
          </p>
          <pb facs="riksdagen-motions-pdf/data/1909/mot_1909__ak__200/mot_1909__ak__200-005.pdf"/>
          <p xml:id="i-VKsh35eTt16xwyNdMZ3wfT">
            Motioner i Andra Kammaren, N:o 200. 5
          </p>
          <p xml:id="i-AwHnjTChoEBCXgb9APoNZM">
            Jag vågar sålunda ifrågasätta: att de göromål, utöfver polisgöromålen,
            hvilka enligt Kungl, Maj:ts förslag skulle tillkomma kronofogdarne,
            jämte häradsskrifvarnes ålig- ganden förenas på en tjänsteman
            och att denne må tillerkännas skäligt arfvode för hållande af
            ett fast biträde för utförande af enklare och mera mekaniska,
            men dock tidskräfvande arbeten; att den allmänna uppbörden å landet
            utan synnerligt besvär bör kunna verkställas af de kommunala myndigheterna,
            endast dessa från häradsskrifvaren eller den af mig här ofvan
            ifrågasatta tjänstemannen erhålla fullt klara uppbördshandlingar;
            att länsmännen böra hafva till sin hufvudsakliga uppgift att vara
            allmänna åklagare och polischefer, hålla undersökningar i fattigvårds-
            och hälsovårdsärenden, utöfva tillsyn öfver väghållet och skjutsväsen-
            det och dylikt samt ombesörja utsökningsärendena; att länsmännens
            tjänstgöringsområden, åtminstone inom mellersta och södra delarne
            af landet, i regeln böra kunna göras vida större än för närvarande,
            blott länsmännen uti kommunerna ägde fullt tjänst- dugliga fjärdingsmän
            eller polismän till sin hjälp; att åtgärder böra vidtagas för
            att vid folkhögskolorna eller annor- städes, hvar så finnes lämpligt,
            bereda tillfälle för yngre män att in- hämta de kunskaper, som
            kunna finnas erforderliga för fjärdingsmans- eller polistjänst
            inom mera kräfvande distrikt å landsbygden; att inom hvarje större
            kommun minst en fjärdingsman skall finnas anställd, men att mindre
            kommuner må kunna förena sig om en, samt att endast fullt tjänstdugliga
            personer må vara anställda för dessa be- fattningar; att fjärdingsmänen
            böra erhålla anständig aflöning från staten och den eller de kommuner,
            för hvilka de äro anställda; att fjärdingsmännen hufvudsakligen
            böra hafva till åliggande att på order af länsmännen ombesörja
            indrifning af böter och utskylder samt i öfrigt tillhandagå dem
            vid förefallande handräckningsgöromål samt för ordningens upprätthållande,
            verkställa vägsyner vid de fall, då länsmannen af andra tjänsteåligganden
            är förhindrad, företaga häkt- ningar på order af länsmannen och
            i öfrigt på egen risk på »bar gärning»; att vederbörande kommuner
            böra ställa säkerhet för den uppbörd fjärdingsmännen få sig ombetrodd,
            eftersom man ej kan ifrågasätta, att länsmännen själfva skola
            förmå verkställa indrifning inom så stora distrikt, som jag ifrågasätter,
            och därför icke heller böra vara ansva- riga för fjärdingsmännens
            åtgöranden i dessa fall; Bih. till Riksd. Prot. 1909. 1 Saml.
            2 Afd. 2 Band. 87 Häft. 2
          </p>
          <pb facs="riksdagen-motions-pdf/data/1909/mot_1909__ak__200/mot_1909__ak__200-006.pdf"/>
          <p xml:id="i-BbckZzS9xAGGt48zEYcGc7">
            6 Motioner i Andra Kammaren, N:o 200.
          </p>
          <p xml:id="i-CERPU3WvV3tNSGPsw5P7S9">
            att bland de fjärdingsmän, hvilka förskaffat sig god utbildning
            för tjänstens behöriga uppehållande och styrka sig äga ungefär
            enahanda kunskapsmått, som nu eller framdeles fordras af länsmännen
            samt under längre tid på berömvärdt sätt tjänstgjort inom särskildt
            kräfvande di- strikt, länsmanskåren framdeles främst bör rekryteras;
            att de kostnader, som ordnandet af fögderiförvaltningen och det
            hufvudsakliga polisväsendet för landsbyggden, på sätt jag framhållit,
            icke böra behöfva öfverskrida de af Kungl. Maj:t för endast fögderi-
            förvaltningen nu föreslagna, samt att polisväsendets för landsbygden
            omdaning bör ställas i intimt samband med fögderiförvaltningarnas
            slutliga ordnande. På grund af hvad jag här ofvan anfört, får
            jag vördsamt föreslå,
          </p>
          <p xml:id="i-MqH3FrwJ6MPMEcyuKXv5xN">
            att Riksdagen ville, med afslag å Kungl. Maj:ts proposition n:o
            37, i skrifvelse till Kungl. Maj:t an- hålla, att Kungl. Maj:t
            täcktes låta verkställa förnyad utredning angående omreglering
            af fögderiförvaltnin- gen i riket, i syfte att kronofogdetjänsterna
            må kunna indragas och de göromål, som åligga kronofogdarne öfverflyttas
            dels på länsmännen, dels på häradsskrif- varne och att Kungl.
            Majtt täcktes taga under om- pröfning, huruvida icke det hufvudsakliga
            polisväsen- det å landsbygden, såsom stående i nära samman- hang
            med fögderiförvaltningen, bör ordnas på samma gång som denna,
            samt att Kungl. Maj:t därefter ville för Riksdagen framlägga förslag
            i ämnet.
          </p>
          <p xml:id="i-FomkYEwLBN3H86vS6wbJgA" type="date">
            Stockholm den 2 mars 1909.
          </p>
          <div xml:id="i-2gfavg8YmNfduxbMdM3U2V" type="signatureBlock">
            <p xml:id="i-BrNjXNQXFWzndcYwdjteH7" who="i-UoT7tDJiDZGv2bnee2eeYm" type="signature">
              E. Åkerlund
            </p>
          </div>
          <p xml:id="i-B7tPPr4wZZxrHQxEHGK5G5">
            Stockholm, K. L. Beckmans Boktr., 1909.
          </p>
        </div>
      </div>
    </body>
  </text>
</TEI>
