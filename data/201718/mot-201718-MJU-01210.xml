<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-01210">
  <teiHeader>
    <fileDesc>
      <titleStmt>
        <title>Ökad användning av ren vedeldning</title>
        <author corresp="i-CdKPr5PV7B8cJEHJFtQGGn">av Peter Helander (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1210 av Peter Helander (C)</title>
          <idno type="rdwebb">H5021210</idno>
          <rs type="number">1210</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5021210/text</ref>
          <ref type="dokument_url_html">http://data.riksdagen.se/dokument/H5021210</ref>
          <ref type="dokumentstatus_url_xml">http://data.riksdagen.se/dokumentstatus/H5021210</ref>
          <ref type="docx">http://data.riksdagen.se/fil/A5F492A6-377C-4E56-8FF9-EB4E7DD1DC8B</ref>
          <ref type="pdf">http://data.riksdagen.se/fil/F502EA0C-C572-45DB-88FB-B684E38A588A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-MsV3VZYHgzSZPCqG6ifeT7" type="signed"/>
        <correspContext corresp="i-MsV3VZYHgzSZPCqG6ifeT7">
          <note type="signatory" corresp="i-CdKPr5PV7B8cJEHJFtQGGn"/>
        </correspContext>
        <correspAction xml:id="i-BZniLT2gV6BVgnFsVoEdcN" type="submitted">
          <date when="2017-10-02"/>
          <time when="15:24:30"/>
        </correspAction>
        <correspAction xml:id="i-LJvfaALfeWkHRoSzRRUT6p" type="reviewed">
          <date when="2017-10-02"/>
          <time when="16:17:10"/>
        </correspAction>
        <correspAction xml:id="i-Q9CTS6MN6tRX5N8UpFSgEx" type="referred">
          <date when="2017-10-13"/>
        </correspAction>
        <correspAction xml:id="i-GNsq5nCXuqrKrcbZekWfLK" type="assigned">
          <date when="2018-06-20"/>
          <time when="17:35:15"/>
        </correspAction>
        <correspContext corresp="i-GNsq5nCXuqrKrcbZekWfLK">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-5GGL69Hx5uAiTuJ4bk1Urb" type="behandlas_i"/>
        <correspContext corresp="i-5GGL69Hx5uAiTuJ4bk1Urb">
          <ref type="uppgift">2017/18:MJU26</ref>
          <ref type="ref_dok_id">H501MJU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU26</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3mWB5AdoRbwfVw5rTNTgVS" type="behandlas_i"/>
        <correspContext corresp="i-3mWB5AdoRbwfVw5rTNTgVS">
          <ref type="uppgift">2017/18:NU22</ref>
          <ref type="ref_dok_id">H501NU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU22</ref>
          <ref type="ref_dok_titel">Energipolitikens inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-S4SxkKutz9hFHeLAMBnvCZ" type="behandlas_i"/>
        <correspContext corresp="i-S4SxkKutz9hFHeLAMBnvCZ">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1210 av Peter Helander (C) Ökad
          användning av ren vedeldning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FwzrdNdixpDoZ8QKD4GBVn">
            Förslag till riksdagsbeslut
          </head>
          <list style="ol">
            <item xml:id="i-KC4rbsFuKawuU5V9TNfNZQ">
              Riksdagen ställer sig bakom det som anförs i motionen om ett
              tidigareläggande av kraven i ekodesigndirektivet och tillkännager
              detta för regeringen.
            </item>
            <item xml:id="i-M1RfShcCxQs5vQXK9B4j7x">
              Riksdagen ställer sig bakom det som anförs i motionen om genomförande
              av Miljömålsberedningens förslag och tillkännager detta för regeringen.
            </item>
            <item xml:id="i-9hYVinTtyCzmpJFtErPMDC">
              Riksdagen ställer sig bakom det som anförs i motionen om en informationskampanj
              om ren eldning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-ENXFswP6Ds9eo9Edbe9whm" type="h1">
            Motivering
          </head>
          <p xml:id="i-LayAwcPNBhVQiMLeuKUzBN">
            Vedeldning tillför samhället stora positiva värden. För den enskilda
            kan det handla om att värma upp sin bostad på ett ekonomiskt och
            klimatmässigt bra sätt, eller om att öka trivseln genom kompletterings-
            och trivseleldning. För samhället innebär vedeldning inte bara
            mindre klimatpåverkan genom ett förnybart bränsle, utan också
            bättre krisberedskap genom småskalig uppvärmning oberoende av
            storskaliga och sårbara system.
          </p>
          <p xml:id="i-NVX7wFoFR7rZDXaJtNvQAF">
            Fördelarna med vedeldning gäller både när veden är den primära
            energikällan och då den används för kompletterings- eller trivseleldning
            i kaminer. Vid sidan av trivseln, så innebär fler bostäder som
            inrättas för brasvärme en ökad motståndskraft mot större kriser
            i samhället. Det är alltså något som i grunden bör uppmuntras
            från det allmännas sida.
          </p>
          <p xml:id="i-VNa5L3vZq2w9fUwRTfABhs">
            Vid sidan av fördelarna med vedeldning finns också uppenbara
            problem. Vedeldning är, vid sidan av trafiken, en av de största
            utsläppskällorna till luften av sot, partiklar och polyaromatiska
            kolväten. Dessa utsläpp påverkar främst den lokala luftkvaliteten
            i tätbefolkade områden. Problemet beror främst på felaktig användning,
            som eldning med fuktig ved eller med otillräcklig lufttillförsel,
            samt på användning av föråldrad utrustning som inte uppfyller
            moderna krav på ren eldning.
          </p>
          <p xml:id="i-QJohaQf1URPEBJRVCvTTHb">
            Vid korrekt eldning med torr ved och tillräcklig lufttillförsel
            i modern utrustning kan dock problemen minimeras, vilket ytterligare
            ökar värdet av vedeldning för såväl individ som samhälle. Mot
            denna bakgrund är det inte förvånande att ett etappmål för miljökvalitetsmålet
            ”frisk luft” är minskade luftföroreningar från småskalig vedeldning.
            Inom etappmålet har en hel del uppnåtts; ny eldningsutrustning
            ska möta nya högre krav på verkningsgrad och utsläpp. Andelen
            som besväras av rök från vedeldning har minskat.
          </p>
          <p xml:id="i-Ya51V55qLPn1KsNNvz11G9">
            Att förändra utsläpp från småskalig vedeldning är ett långsiktigt
            arbete. Livslängden på eldstäder är lång; uppemot 30 år, vilket
            innebär att det tar lång tid innan nya skärpta krav får full verkan.
            Det är därför angeläget att så snart som möjligt skärpa kraven
            på eldningsutrustning. Varje års fördröjning riskerar att få följdeffekter
            i decennier framöver.
          </p>
          <p xml:id="i-U49E9BoQSbSosj5ExchVaD">
            Såväl Naturvårdsverket som Energimyndigheten har, mot den bakgrunden,
            argumenterat starkt för att Sverige ska införa kraven i EU:s ekodesigndirektiv
            snabbare än vad direktivet kräver. Enligt direktivet ska nya bestämmelser
            vara införda senast 2020 för pannor och 2022 för rumsvärmare (kaminer).
            Motsvarande skärpningar av kraven är redan genomförda i Danmark
            och Tyskland. Norge har sedan nästan 20 år regler om partikelutsläpp,
            vilket enligt norska myndigheter minskat utsläppen av partiklar
            med 20 000 ton. En följd av de hårdare norska kraven jämfört med
            de svenska är en omfattande försäljning av utrangerade norska
            kaminer på den svenska marknaden, där de tränger undan nya renare
            kaminer.
          </p>
          <p xml:id="i-STMnmsugn92uw8gzM3p8hs">
            Vill Sverige vara ett föregångsland inom miljöområdet borde det
            vara självklart att vi tar samma steg som flera av våra grannländer
            tog redan för flera år sedan. Samma slutsats drar Miljömålsberedningen
            i sitt delbetänkande En klimat- och luftmålsstrategi för Sverige
            (SOU 2016:47). Beredningen föreslår ett tidigareläggande av kraven
            samt flera ytterligare åtgärder för att, så snabbt som möjligt,
            åstadkomma en omställning till renare eldning.
          </p>
          <p xml:id="i-BAW62ezbdpychQQhq2i8a5">
            Trots de starka argumenten från Naturvårdsverket, Energimyndigheten
            och Miljömålsberedningen samt regeringens konstaterande har Boverket
            valt att avvakta med ett införande, med hänvisning till att det
            inte finns europeiskt standardiserade mätmetoder för utsläppen
            från vedeldning och att svenska krav därmed skulle kunna strida
            mot gemenskapslagstiftningen. Det är ett argument som tillbakavisats
            från övriga myndigheter och som dessutom inte förefaller ha hindrat
            andra EU-länder från att gå före. Boverkets agerande riskerar
            att fördröja arbetet för renare luft och underminerar förtroendet
            för småskalig vedeldning som värmekälla. Regeringen bör därför
            uppdra åt Boverket att omgående införa krav på eldningsutrustning
            som motsvarar kraven i ekodesigndirektivet.
          </p>
          <p xml:id="i-3nB4bWLYRAFQhwE2tQDwJ8">
            Vid sidan av modern eldningsutrustning är det viktigt att de
            som eldar gör det på rätt sätt. Det förutsätter riktad information
            om eldning till fastighetsägare. Sådan information kan ges både
            genom en informationskampanj i samverkan med kommunsektorn och
            genom riktad information till fastighetsägare via sotare eller
            genom återförsäljare av eldningsutrustning. Boverket bör få i
            uppdrag att, tillsammans med övriga intressenter, genomföra informationskampanjer
            kring ren eldning.
          </p>
          <p xml:id="i-RdMRK1cgYeMizfZx8nsnFc">
            Med rätt kunskaper är ved- och pelletseldning ett inhemskt hållbart
            energislag som också minskar samhällets sårbarhet. För att utveckla
            ved och pellets som energislag är det angeläget att också både
            främja användningen och minimera miljöpåverkan. Därför är ren
            luft ett viktigt mål för vedeldningens legitimitet som energikälla.
          </p>
        </div>
        <div type="motSignatures">
          <list>
            <item xml:id="i-6DMS4z2251ezj2xUrc9ncK">
              Peter Helander (C)
            </item>
          </list>
        </div>
      </div>
    </body>
  </text>
</TEI>
