<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01196">
  <teiHeader>
    <fileDesc>
      <titleStmt>
        <title>om ansvaret för hemsjukvård m m.</title>
        <author>av Elisabeth Fleetwood m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ansvaret för hemsjukvård m m.</title>
          <idno type="rdwebb">G3021196</idno>
          <rs type="number">1196</rs>
          <ref type="dokument_url_text">http://data.riksdagen.se/dokument/G3021196/text</ref>
          <ref type="dokument_url_html">http://data.riksdagen.se/dokument/G3021196</ref>
          <ref type="dokumentstatus_url_xml">http://data.riksdagen.se/dokumentstatus/G3021196</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XReDscGERZf5yzSxFeceD3</idno>
            <name>ELISABETH FLEETWOOD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3uaN5fvSUmBMXgqnzrb6Yb</idno>
            <name>GÖREL BOHLIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6yqy4MT1VQVAce5QKVqtmE</idno>
            <name>SIRI HÄGGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>ANN-CATHRINE HAGLUND</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PRSq38Mu6hXKZ7ZVtmsEHT" type="signed"/>
        <correspContext corresp="i-PRSq38Mu6hXKZ7ZVtmsEHT">
          <note type="signatory" corresp="i-XReDscGERZf5yzSxFeceD3"/>
          <note type="signatory" corresp="i-3uaN5fvSUmBMXgqnzrb6Yb"/>
          <note type="signatory" corresp="i-6yqy4MT1VQVAce5QKVqtmE"/>
          <note type="signatory" corresp="i-2BYSzJNcUPXMLvmLd6pE34"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1196/mot_197980__1196-001.pdf"/>
      <fw xml:id="i-E92bVfbVys4r7fgaEt3mwd">
        Motion 1979/80:1196
      </fw>
      <div xml:id="i-7rdmhD3HwjLqwXAnZfmyYe" type="motHeader">
        <div xml:id="i-QXkwwr4nZ6Jf21R5GofDfe" type="motTitle"/>
        <div xml:id="i-WfSdRmQwS1DYp7BB6jm5W9" type="motSubmissionInfo"/>
      </div>
      <div xml:id="i-22NZ1E5Pk6ipyTqsirCHnG" type="motBody">
        <div xml:id="i-97rZdmbAXNGAQG7aANV34q">
          <p xml:id="i-XjzqXn8vQnfTde9igzyPsu">
            av Elisabeth Fleetwood m. fl. om ansvaret för hemsjukvård m m.
          </p>
          <p xml:id="i-6pLaKWngzFWEJt7Nyder5v">
            Med följande exempel — hämtat ur verkligheten och ingalunda enastående
            — vill vi belysa hur alltmer komplicerade lagar går in på varandras
            områden och hur en lag kan upphäva en annan. Detta fall försvårades
            ytterligare av den olösta frågan om gränsdragningen mellan social
            hemhjälp och hemsjuk- vård. NN är en 60-årig kvinna som på grund
            av sjukdom varit i behov av vak- och hemhjälp sedan 1970. Hennes
            fysiska status har efter hand försämrats, varför hon blivit alltmer
            svårskött i hemmet. Hon har dock konsekvent avvisat alla erbjudanden
            om plats på långvårdssjukhus. Hennes starka vilja gör dessutom
            att hon har ytterst svårt att underordna sig de tekniskt och medicinskt
            betingade rutiner som normalt brukar komma till användning i så
            svåra sjukdomsfall som detta. Hon saknar nära nog helt förståelse
            för personalens önskan att få arbeta på ett yrkesmässigt riktigt
            sätt, liksom beträffande nyttjande av tekniska hjälpmedel av olika
            slag. NN har behov av såväl hemsjukvård som av hemtjänst. Landstingets
            hemsjukvård har av och till varit inkopplad på ärendet sedan 1974.
            Normalt har under senare år krävts två hemsjukvårdare under två
            timmar per dag (= 4 timmar) och i fråga om hemtjänst sammanlagt
            nio timmar under dag samt dessutom två vakare mellan kl. 20.00
            och 07.00. NN:s starka vilja i förening med oviljan att underordna
            sig gängse rutiner har lett till att personalen upplevt arbetsmiljön
            som synnerligen pressande såväl fysiskt som psykiskt. För vakarnas
            del har detta resulterat i inte mindre än åtta anmälningar om
            yrkesskador, alla avseende ryggarna. Dessa förhållanden förde
            med sig att arbetsplatsen vad avser vaket stängdes av huvudskyddsombudet
            den 24 april 1978, varefter yrkesinspektionen den 27 april fastställde
            två villkor för öppnande av densamma, det ena innebärande att
            ”erforderliga tekniska hjälpmedel skall tillhandahållas och användas”,
            det andra att ”vedertagna rutiner för vårdarbete skall följas
            i avseende på metodik och personalbehov”. NN har, dock inte utan
            motstånd, härefter successivt gått med på användande av vissa
            tekniska hjälpmedel. Fr. o. m. den 11 december 1978 drog landstingets
            hälso- och sjukvårds- nämnd in hemsjukvården för NN. Som skäl
            härför anfördes att NN inte var mottaglig för sjukvårdsinsatser
            och att hon på den grunden inte längre för egen del hade några
            vinster att hämta från sjukvården. Sedan vaket stängdes i april
            1978 har någon vakhjälp inte förmedlats genom hemtjänstens försorg.
            Däremot har NN från januari 1979 tillerkänts socialhjälp för att
            själv kunna kompensera de frivilliga krafter som på hennes
          </p>
          <pb facs="riksdagen-motions-pdf/data/197980/mot_197980__1196/mot_197980__1196-002.pdf"/>
          <fw xml:id="i-NsZpcVefGivkqoQreLVbZ6">
            Mot. 1979/80:1196 Z
          </fw>
          <p xml:id="i-Fhxs5PjaR7Z4wsECKgaaXN">
            egen tillskyndan ställt upp till nattvak. I fråga om hemsjukvården
            är situationen oförändrad, dvs. någon hemsjukvård har inte meddelats
            sedan landstinget drog in denna i december 1978. I samband härmed
            ökades emellertid daghjälpen från hemhjälpsbyrån för att kompensera
            bortfallet av hemsjukvårdens insatser. I februari 1979 meddelade
            yrkesinspektionen att huvudskyddsombudet hemställt att få stänga
            arbetsplatsen även under dagtid. I sitt yttrande härtill anförde
            hemhjälpsbyrån att det trots allt ändå hade skett en del i fråga
            om användandet av tekniska hjälpmedel samt att yrkesinspektionen
            i stället borde pröva om inte tiden var inne att häva stängningsbeslutet
            för nattvaken. I hemhjälpsbyråns yttrande framhölls även att tyngdpunkten
            i personal- sidans reaktioner i viss mån förskjutits från de fysiska
            till de psykiska vådorna av arbetet. Därför ställdes frågan, om
            vård av sjuka människor över huvud taget kan ses som en enligt
            arbetsmiljölagen godtagbar grund för att stänga en arbetsplats,
            och hemställdes att denna fråga genom yrkesinspektionens försorg
            skulle överlämnas till arbetarskyddsstyrelsen för ställningstagan-
            de. Den 3 juli 1979 meddelade yrkesinspektionen att den tillsammans
            med huvudskyddsombudet och företrädare för NN inspekterat arbetsplatsen.
            Den psykosociala arbetsmiljön hade däremot knappast ändrats på
            annat sätt än att man diskuterat problemen och fått ökad förståelse
            för varandras svårigheter. Yrkesinspektionen bedömde det därför
            nu som möjligt att ge erforderlig hjälp i hemmet såväl dag som
            natt utan att eftersätta kravet på godtagbar arbetsmiljö. Stängningsbeslutet
            vad avser nattvak är sålunda hävt, och nattvak ordnas genom hemhjälpsbyrån.
            Socialstyrelsen yttrade sig i ärendet den 9 januari 1979. Yttrandet
            är intressant främst från två synpunkter. Den ena gäller den påtagliga
            skillnaden mellan landstingen och primärkommunerna beträffande
            ansvarsfrågan vid vård i hemmet (hemsjukvård resp. social hemhjälp),
            den andra den uppenbara kollisionen mellan två lagkomplex, nämligen
            social- hjälpslagen och arbetsmiljölagen. Med stöd av ett JU-uttalande
            från 1977 sägs i yttrandet att hemsjukvård är en av landsting
            frivilligt inrättad vårdform som inte är reglerad i författning
            och där principerna för vårdens omfattning och närmare innehåll
            bestäms av landstinget. Landstingsbeslut att indra sådan hjälp
            ses därför inte som lagstridigt. Däremot har, sägs det i yttrandet,
            den sociala nämnden (i kommunen) på grund av socialhjälpslagen
            en ofrånkomlig skyldighet att tillgodose föreliggande vårdbehov.
            Situationen är således den att huvudmännen för sjukvården i landet
            (landstingen) allt efter eget bestämmande kan meddela eller låta
            bli att meddela hemsjukvård. Frågan har ställts på sin spets i
            fallet NN, där den sociala hemhjälpspersonalen, som normalt inte
            är sjukvårdsutbildad, fått
          </p>
          <pb facs="riksdagen-motions-pdf/data/197980/mot_197980__1196/mot_197980__1196-003.pdf"/>
          <fw xml:id="i-3VtYS9qKu2YfRBT4rhdMQn">
            Mot. 1979/80:1196 8
          </fw>
          <p xml:id="i-9k8ut1DoxEyVJ26PdEfCeF">
            bära hela bördan sedan hemsjukvården dragits in. Att NN är sjuk
            behöver det inte råda någon tvekan om. Den som behöver så mycket
            tillsyn som NN — bl. a. måste hon vändas i bädden flera gånger
            per natt — är normalt sett ett fall för långvården. Vi möter här
            också en annan stötesten, nämligen den att ingen mot sin vilja
            kan tvingas in på sjukvårdsinrättning. Frågan är bara om samhället,
            om det skulle bli mera allmänt för svårt sjuka att vilja vårdas
            hemma, är berett att ta på sig de stora kostnaderna härför. Kostnaden
            för vården av NN uppgår i runt tal till en halv miljon kronor
            per år. Problemet med frivillig hemsjukvård och obligatorisk social
            hemhjälp möter emellertid generellt sett även i mindre komplicerade
            fall än i fallet NN. Om någon vårdas i sitt hem genom insatser
            från såväl hemsjukvård som hemhjälp och sjukvården plötsligt dras
            in, drabbar detta naturligtvis i första hand den hjälpbehövande.
            Det försätter också hemhjälpens personal i en svår situation såväl
            ansvarsmässigt som praktiskt, således situationer som den inte
            är avsedd eller rustad för. Liknande situationer kan uppstå vid
            utskrivning från sjukhus, om inte den utlovade hemsjukvården görs
            obligatorisk så länge sjukvård objektivt sett erfordras. Om det,
            i syfte att lätta trycket på sjukhusen, från sjukvårdshu- vudmännens
            sida pläderas för att fler bör vårdas i sina hem, så borde den
            naturliga konsekvensen bli att hemsjukvården görs obligatorisk
            i likhet med hemhjälpen. I annat fall betyder det att hemhjälpspersonalen
            får ta på sig arbetsuppgifter, som den normalt inte är utbildad
            för, liksom att primär- kommunerna får ta huvudmannaansvaret för
            hemsjukvården, vilket inte är meningen. Vad angår yrkesinspektionens
            stängning av arbetsplatsen sägs i yttrandet att detta inte befriar
            kommunerna från deras ansvar att sörja för erforderlig vård samt
            att kommun i sådant fall ”på annat sätt” än genom anställd personal
            måste fullgöra sina skyldigheter enligt I och 12 $$ socialhjälpslagen.
            Socialstyrelsen undviker dock sorgfälligt att upplysa om på vilket
            annat sätt detta skulle vara möjligt. Yrkesinspektionens beslut
            utesluter även möjlig- heten att placera andra än de reguljära
            arbetstagarna på ett sådant ”stängt” arbete. Vad slutligen gäller
            arbetarskyddsstyrelsens ställningstagande till princip- frågan,
            huruvida vård av sjuka människor över huvud taget kan ses som
            en enligt arbetsmiljölagen godtagbar grund för att stänga en arbetsplats,
            framgår av skrivelse av den 26 juli 1979 att även sådan arbetsplats
            kan stängas. Samtidigt förutsätts dock att särskilt stora ansträngningar
            i regel görs för att undvika stängningar på så känsliga områden.
            Den uppkomna situationen är en följd av att lagstiftningen i detta
            fall inte har anpassats till samhällsutvecklingen. Arbetsmiljöfrågorna
            har uppmärk- sammats livligt under senare år, och detta har resulterat
            i en lagstiftning som på ett helt annat sätt än tidigare värnar
            om arbetstagarnas villkor beträffande arbetsmiljö och riskerna
            för ohälsa. Det måste å andra sidan konstateras att
          </p>
          <pb facs="riksdagen-motions-pdf/data/197980/mot_197980__1196/mot_197980__1196-004.pdf"/>
          <fw xml:id="i-P7kj7yCsitcgLHrV6UHDd7">
            Mot. 1979/80:1196 9
          </fw>
          <p xml:id="i-M6DNfG68CZykBBzga1fuHq">
            sociallagstiftningen i detta avseende inte har anpassats till
            den aktuella utvecklingen på arbetsmiljöns område. Därmed blir
            kollisioner av det aktuella slaget möjliga. En bidragande komplikation
            är svårigheten med gränsdragningen mellan socialvårdens och sjukvårdens
            ansvarsområden. Följden kan som i detta fall bli att socialvården
            enligt den ena lagen åläggs skyldighet att utföra vissa uppgifter,
            som enligt konsekvenserna av annan lagstiftning ej är tillåtna
            att utföra. Att söka lösa frågor av detta slag enbart med hänvisning
            till ökat samarbete myndigheterna emellan kan inte anses vara
            en framkomlig väg. En översyn av lagstiftningen torde därför vara
            ofrånkomlig. Med hänvisning till det anförda hemställs att riksdagen
            hos regeringen begär en skyndsam översyn av 1. social- och arbetsmiljölagstiftningen
            där kollisioner kan inträf- fa, 2. ansvarsfrågan vid vård i hemmet
            (hemsjukvård resp. social hemhjälp).
          </p>
          <p xml:id="i-LcL8omDYyRCpFctWHyz6ks" type="date">
            Stockholm den 24 januari 1980
          </p>
          <div xml:id="i-6aVCthVaFGuX9ar5fBMXbt" type="signatureBlock">
            <list xml:id="i-Dc2QQU9dBRFiKXbaHSFTyu">
              <item xml:id="i-UwR3LMnV5n7Qkju4WiZiYY" who="i-XReDscGERZf5yzSxFeceD3" type="signature">
                ELISABETH FLEETWOOD (m)
              </item>
            </list>
          </div>
          <p xml:id="i-RXyuVmdwCTyWXX9gPsvzmU">
            GÖREL BOHLIN (m) SIRI HÄGGMARK (m) ANN-CATHRINE HAGLUND (m)
          </p>
        </div>
      </div>
    </body>
  </text>
</TEI>
