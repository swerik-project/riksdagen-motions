<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00009">
  <teiHeader>
    <fileDesc>
      <titleStmt>
        <title>med anledning av prop. 2011/12:66 Godkännande av Europeiska rådets beslut om ändring av artikel 136 i EUF-fördraget stabilitetsmekanism för euroländer</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:66 Godkännande av Europeiska rådets beslut om ändring av artikel 136 i EUF-fördraget stabilitetsmekanism för euroländer</title>
          <idno type="rdwebb">GZ02Fi9</idno>
          <rs type="number">Fi9</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi9/text</ref>
          <ref type="dokument_url_html">http://data.riksdagen.se/dokument/GZ02Fi9</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi9</ref>
          <ref type="doc">http://data.riksdagen.se/fil/900E438C-03ED-416C-A492-F565D496A361</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NXR3ttmGK3aVtN6CxoMEaw" type="basedOn"/>
        <correspContext corresp="i-NXR3ttmGK3aVtN6CxoMEaw">
          <ref>Proposition 2011/12:66</ref>
        </correspContext>
        <correspAction xml:id="i-QxXz1j75wFRwxjowexhPBD" type="signed"/>
        <correspContext corresp="i-QxXz1j75wFRwxjowexhPBD">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-FXmNqbdMPE4zYwjCWGEVrF" type="referral">
          <date when="2012-03-19"/>
        </correspAction>
        <correspAction xml:id="i-UT533Z1nggE6aMBjWGDJsx" type="referral">
          <date when="2012-03-19"/>
        </correspAction>
        <correspAction xml:id="i-6SkemX61dLR7VvshPebPM8" type="dismissal">
          <date when="2012-03-15"/>
        </correspAction>
        <correspAction xml:id="i-L96zCsfqfaL4vDQHZnHTDj" type="dismissal">
          <date when="2012-03-15"/>
        </correspAction>
        <correspAction xml:id="i-13TPQJNBFm7u5bETexoa7x" type="submission">
          <date when="2012-03-14"/>
        </correspAction>
        <correspAction xml:id="i-3Pz876DcootYLhvZYNaSSW" type="transfer">
          <date when="2012-03-14"/>
        </correspAction>
        <correspAction xml:id="i-E9aheibn2PYZkVAYwpSq3t" type="assigned"/>
        <correspContext corresp="i-E9aheibn2PYZkVAYwpSq3t">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B99qk2YLQZDCMsamSuTkeL" type="motBody">
        <div xml:id="i-CFy2fu1bbsytTy4hLasrQ" type="motProposal" subtype="förslag">
          <head xml:id="i-HzPkKdd1frVd4PWVEs956R">
            Förslag till riksdagsbeslut
          </head>
          <list xml:id="i-7vaR7xCitn3kDbLdU7UmAY" style="ol">
            <item xml:id="i-JZj4QmNobLDAHHxkmuqBc9">
              Riksdagen avslår regeringens förslag att godkänna Europeiska
              rådets beslut 2011/199/EU av den 25 mars 2011 om ändring av artikel
              136 i fördraget om Europeiska unionens funktionssätt vad gäller
              en stabiliseringsmekanism för de medlemsstater som har euron som
              valuta.
            </item>
            <item xml:id="i-9Wn9FwKzpGQwkwkYCefEHK">
              Riksdagen avslår regeringens förslag till lag om ändring i lagen
              (1994:1500) med anledning av Sveriges anslutning till Europeiska
              unionen.
            </item>
            <item xml:id="i-6iieL5PryreRu1ZR2XBhJx">
              Riksdagen godkänner regeringens förslag att godkänna Europeiska
              rådets beslut 2011/199/EU av den 25 mars 2011 om ändring av artikel
              136 i fördraget om Europeiska unionens funktionssätt vad gäller
              en stabiliseringsmekanism för de medlemsstater som har euron som
              valuta om punkt 1 ovan avslås, med det villkoret att regeringen
              inte ratificerar avtalet innan ett juridiskt bindande socialt
              protokoll införs på EU-nivå samt innan juridiskt bindande garantier
              införts för den svenska kollektivavtalsmodellen i enlighet med
              vad som anförs i motionen.
            </item>
          </list>
        </div>
        <div xml:id="i-RnXksHix73aAxWVM4nrZRd" type="motContent">
          <head xml:id="i-8pNoaWxFA36aPQ87J2BKDd" type="h1">
            Motivering
          </head>
          <p xml:id="i-6UWMPcUQ4dHJY3rGzUYES6">
            Under de senaste åren har flera av valutaunionens länder, däribland
            Grekland, Irland, Portugal, Spanien och Italien, drabbats av betydande
            statsfinansiella problem. Den ekonomiska krisen inom euroområdet
            har blivit en politisk kris för hela EU.
          </p>
          <p xml:id="i-Fa62qauBysg5tzmBYaQMsC">
            Den ekonomiska krisen i valutaunionen är emellertid inte ett
            resultat av bristande budgetdisciplin. Bortsett från Grekland,
            samt i viss mån Portugal, var de offentliga finanserna i eurozonen
            innan finanskrisen tämligen starka. De statsfinansiella problem
            som flera av valutaområdets länder drabbats av är ett resultat
            av den globala finanskrisen 20072009, den gemensamma penningpolitiken,
            obalanser i det privata sparandet inom valutaunionen samt inhemska
            fastighets- och bankkriser.
          </p>
          <p xml:id="i-WBAzwDtFKxDiZSKgVVytoC">
            Utan möjligheten till självständig valutapolitik har flera sydeuropeiska
            länder fått se sin konkurrenskraft urholkad till följd av skillnader
            i produktivitetstillväxt bland valutaunionens länder. Detta har
            bidragit till stora underskott i bytesbalanserna och i de offentliga
            finanserna.
          </p>
          <p xml:id="i-FRom5Fn1DSF3rJn6kP4MpG">
            EU har emellertid inte tagit sig an de strukturella problem som
            ligger bakom den ekonomiska krisen. EU:s svar på krisen har i
            stället i huvudsak bestått av två delar. För det första har man
            genomfört diverse stödpaket till de värst utsatta länderna och,
            som villkor för dessa, omfattande besparingar i de nationella
            budgeterna samt ingrepp i de fackliga rättigheterna. För det andra
            har man beslutat om ökad samordning och övervakning av den ekonomiska
            politiken och skärpta budgetregler. Inget av detta tar emellertid
            fasta på de bakomliggande strukturella orsakerna till krisen.
            Snarare riskerar den ensidiga fokuseringen på besparingar och
            skärpta budgetregler att fördjupa och förlänga den ekonomiska
            krisen.
          </p>
          <p xml:id="i-LFao7HB16WKotPtvPNkF2V">
            Som ett led i krisbekämpningen beslöt rådet för ekonomiska och
            finansiella frågor (Ekofin) den 9 maj 2010 bl.a. att sjösätta
            Europeiska finansiella stabiliseringsfaciliteten (EFSF) som backas
            upp med garantier från euroländerna på 440 miljarder euro. Med
            stöd av dessa garantier kan EFSF ta upp lån på de finansiella
            marknaderna och låna vidare till enskilda euroländer med statsfinansiella
            problem. Eftersom EFSF är temporär har diskussioner förts om behovet
            av en permanent räddningsfond för euroländerna. Vid sitt möte
            den 1617 december 2010 enades Europeiska rådet om att EUF-fördraget
            skulle ändras för att inrätta en permanent stabiliseringsmekanism,
            den europeiska stabiliseringsmekanismen (ESM). En detaljerad överenskommelse
            godkändes vid Europeiska rådets möte den 2425 mars 2011, varvid
            man antog Europeiska rådets beslut 2011/199/EU om ändring av fördraget.
          </p>
          <p xml:id="i-XPdQPiQVeaaJQd8tBXwh3b">
            Den ekonomiska krisen fortsatte dock att förvärras, vilket föranledde
            ett åtgärdspaket som presenterades av euroländernas stats- och
            regeringschefer den 21 juli 2011. Åtgärdspaketet innehöll förslag
            som gjorde det nödvändigt att ändra i det undertecknade ESM-fördraget.
            Det reviderade ESM-fördraget undertecknades av euroländerna den
            2 februari 2012.
          </p>
          <p xml:id="i-SCwoq3aXEQkbaKerNqWEPB">
            Bestämmelserna om Europeiska stabilitetsmekanismen (ESM) finns
            i:
          </p>
          <list xml:id="i-AdnQ5ycwWSZs4hfyrLK781" style="ul">
            <item xml:id="i-GZv1JbRSNFQYWLd2wUcTKc">
              Europeiska rådets beslut 2011/199/EU om ändring av artikel 136
              i fördraget om Europeiska unionens funktionssätt vad gäller en
              stabilitetsmekanism för de medlemsstater som har euron som valuta
            </item>
            <item xml:id="i-G3EF2FQ6z2uwvvcnNJbgsG">
              Fördraget om inrättande av europeiska stabilitetsmekanismen (ESM).
            </item>
          </list>
          <p xml:id="i-EsqJLm1siCtcdYBTDXYntL">
            Medlemmar i ESM är de medlemsstater i EU som har euron som valuta.
            När en medlemsstat inför euron kommer den som konsekvens därav
            att bli medlem i ESM med fullständiga rättigheter och skyldigheter.
          </p>
          <p xml:id="i-86Upfpypn3U9XEMmWHLDhJ">
            Syftet med ESM är att ge finansiellt stöd till euroländer om
            det är oundgängligt för att trygga den finansiella stabiliteten
            i euroområdet som helhet. I detta syfte har ESM rätt att ta upp
            finansiering på de finansiella marknaderna. ESM:s kapital ska
            uppgå till 700 miljarder euro. Kapitalet ska fördelas på 80 miljarder
            euro i inbetalat kapital och 620 miljarder euro i garantikapital
            (infordringsbart kapital). Det inbetalade kapitalet ska betalas
            i fem lika stora årliga delbetalningar. Garantikapitalet ska helt
            eller delvis betalas in på begäran, efter beslut med enkel majoritet
            av styrelsen ifall det behövs för att täcka förluster.
          </p>
          <p xml:id="i-AEq5eE3HFh2AHsabLLEZ6U">
            ESM kommer att kunna lämna stabilitetsstöd på fem olika sätt.
          </p>
          <list xml:id="i-C2BX1pDsXmCSm6hhLiaJ85" style="ol">
            <item xml:id="i-a9W8ycafjFuSf9yModTX1">
              Förebyggande finansiellt stöd i form av en kreditlina.
            </item>
            <item xml:id="i-9hq2U8tw7PfEUgTop7t1G3">
              Rekapitalisering av finansiella institutioner.
            </item>
            <item xml:id="i-9vCNaFCC5Vuf7PcW3FE8MF">
              Lån. Konditionaliteten läggs fast i ett makroekonomiskt anpassningsprogram.
            </item>
            <item xml:id="i-2iTUoaECn5Lv7iTrXv6hDq">
              Köp av statsobligationer på primärmarknaden, dvs. att ESM köper
              statsobligationer direkt av den berörda medlemsstaten.
            </item>
            <item xml:id="i-YN5bLKtxheGV9qXhYf5trE">
              Köp av statsobligationer på sekundärmarknaden.
            </item>
          </list>
          <p xml:id="i-ShMKr5VLtnEefUQLAhcc9y">
            När det gäller den privata sektorns medverkan i stödaktioner
            ska ESM följa IMF:s praxis, vilket innebär att den privata sektorns
            medverkan endast blir aktuell i exceptionella fall. Finansiellt
            stöd från ESM ska ske på strikta villkor. Sådana villkor kan gälla
            allt från ett makroekonomiskt anpassningsprogram till fortlöpande
            iakttagande av i förväg fastställda kvalifikationskrav.
          </p>
          <p xml:id="i-AjjnqjbMrWe8yv7bi5oKnR">
            Det kan finnas skäl för valutaunionens länder att inrätta någon
            typ av finansiell stabiliseringsmekanism som kan kanalisera finansiellt
            stöd till länder med statsfinansiella problem. Men av följande
            skäl kan inte Vänsterpartiet ställa sig bakom den föreslagna fördragsändringen.
          </p>
          <list xml:id="i-VgfCbsu7LzyPGZkYh8HnHL" style="ol">
            <item xml:id="i-QSgsoRY9dbgtQ8EEqQr3hg">
              Den privata sektorns medverkan är underställd IMF:s praxis, vilket
              innebär att den privata sektorns medverkan endast blir aktuell
              i exceptionella fall. Detta är inte rimligt då den nuvarande krisen
              i mångt och mycket är en bankkris. Det var excesserna inom den
              finansiella sektorn som utlöste finanskrisen 2008 och den därpå
              följande djupa lågkonjunkturen. De statsfinansiella problemen
              i euroområdet är en direkt följd av detta. Därtill har bankerna
              kunnat tjäna enorma summor på den förda krispolitiken inom euroområdet.
              De har kunnat låna pengar till mycket låg ränta av Europeiska
              centralbanken, inte minst inom ramen för ECB:s nyligen avslutade
              program med treåriga lån 1 , och sedan kunnat placera dessa i
              t.ex. spanska och italienska statspapper till mycket hög ränta.
              Det är inte rimligt att de som först skapade krisen, och sedan
              tjänat stora pengar på densamma, inte ska vara med och betala
              för krishanteringen.
            </item>
            <item xml:id="i-44ubur1GQnTBaGpU3rxMCB">
              I fördraget om ESM slås det fast att stöd får ges till rekapitalisering
              av finansiella institutioner. På detta vis förstärks den nuvarande
              politiken där den finansiella sektorn vältrar över kostnaderna
              och riskerna på skattebetalarna.
            </item>
            <item xml:id="i-9WfFfTuCcMimo7JL41EunX">
              I fördraget sägs det att stöd endast kommer att betalas ut på
              strikta villkor. Någon närmare precisering av dessa villkor görs
              inte. Det är dock rimligt att anta att villkoren för stöden kommer
              att ligga i linje med de villkor som EU hittills har ställt upp
              för stöden till bl.a. Grekland, Spanien och Irland. Dessa har
              präglats av en nyliberal slagsida i form av krav på sänkta löner,
              privatiseringar, nedskärningar i offentliga välfärdssystem och
              urholkade fackliga rättigheter. Förutom att dessa krav har haft
              en oacceptabel fördelningsprofil har de fördjupat och förlängt
              den ekonomiska krisen i euroområdet.
            </item>
            <item xml:id="i-2F5CceUMsXMNHNM27ibcJW">
              Artikel 32:3 i ESM-fördraget slår fast följande: ESM, dess egendom,
              medel och tillgångar, var de än finns och vem som än innehar dem,
              ska åtnjuta immunitet från varje form av rättsligt förfarande
              utom då ESM uttryckligen avstår från sin immunitet för eventuella
              åtgärder eller till följd av avtalsvillkor, inbegripet dokumentationen
              om finansieringsinstrumenten. Vi menar att denna artikel strider
              mot grundläggande juridiska principer om öppenhet och ansvarsutkrävande.
            </item>
          </list>
          <p xml:id="i-Hd262ReRFRXRPb1y3c8P3c">
            Mot bakgrund av ovanstående skäl avslår Vänsterpartiet regeringens
            förslag att godkänna Europeiska rådets beslut 2011/199/EU av den
            25 mars 2011 om ändring av artikel 136 i fördraget om Europeiska
            unionens funktionssätt vad gäller en stabiliseringsmekanism för
            de medlemsstater som har euron som valuta. I konsekvens med detta
            avslår Vänsterpartiet regeringens förslag om ändring i lagen (1994:1500)
            med anledning av Sveriges anslutning till Europeiska unionen.
          </p>
          <head xml:id="i-KXtKGanmMBDzf2wcGCJzr7" type="h2">
            Juridiskt bindande socialt protokoll och permanent skydd för
            den svenska modellen
          </head>
          <p xml:id="i-VFHWpGiotFHrhLokNnLacL">
            Eurokrisen har medfört att löntagarnas intressen är satta under
            stark press. Nödlånen till de mest utsatta länderna har villkorats
            med omfattande krav på sänkta löner och uppluckrad arbetsrätt.
            Därtill har EU fattat beslut om ökad samordning av den ekonomiska
            politiken och skärpta budgetregler i samband med det s.k. 6-packet
            och den s.k. finanspakten. Inget av detta tar emellertid fasta
            på de bakomliggande strukturella orsakerna till krisen. Orsaken
            till den nuvarande krisen har sin grund i den gemensamma penning-
            och valutapolitiken, vilket skapar makroekonomiska obalanser inom
            valutaunionen, vilket manifesteras i stora skillnader i ländernas
            bytesbalanssaldon.
          </p>
          <p xml:id="i-XsyNY3Rr2dyEZ2LruiE96T">
            Eftersom EU besynnerligt nog inte tycks se stora överskott i
            de nordeuropeiska ländernas bytesbalanser som ett problem läggs
            hela bördan för att komma till rätta med de makroekonomiska obalanserna
            på underskottsländerna i Sydeuropa. Eftersom länderna i valutaunionen
            är bundna av den gemensamma valutan är dessa satta under stark
            press att genomföra s.k. interna devalveringar för att på så sätt
            förbättra sin konkurrenskraft, där urholkade fackliga rättigheter
            används som metod för att driva igenom lönesänkningar.
          </p>
          <p xml:id="i-7frhQcM6xEwGt1PoZGzma9">
            Förslaget om att inrätta en permanent stabiliseringsmekanism,
            den europeiska stabiliseringsmekanismen (ESM), ska ses i ljuset
            av detta. Liksom 6-packet och finanspakten adresserar inte ESM
            valutaunionens strukturella problem. Snarare riskerar den att
            cementera den nuvarande politiken med nödlån till olika länder
            parat med ytterligare krav på sänkta löner och urholkade fackliga
            rättigheter.
          </p>
          <head xml:id="i-Qoz54PCCLcqiMzG68VYhMW" type="h3">
            Juridiskt bindande socialt protokoll
          </head>
          <p xml:id="i-2dMCBc21SbCdHAzBK5umbf">
            I samband med den nu pågående ekonomiska krisen har vi sett hur
            grundläggande fackliga rättigheter angripits i Grekland, Italien
            och Spanien, däribland rätten att fritt förhandla, teckna och
            upprätthålla kollektivavtal. Vi ser det som djupt bekymmersamt
            att krisen utnyttjas politiskt för att underminera arbetstagarnas
            fackliga rättigheter. EU-domstolens domar i Viking-, Laval-, Rüffert-,
            och Luxemburgmålen hade redan innan krisen försvagat de grundläggande
            rättigheterna i förhållande till de ekonomiska friheterna inom
            EU. Vänsterpartiet liksom arbetstagarnas fackliga organisationer
            har efter de nämnda domarna ställt krav om att ett juridiskt bindande
            socialt protokoll ska tillfogas EU:s fördrag. I det sociala protokollet
            ska fastställas att grundläggande mänskliga rättigheter såsom
            de grundläggande fackliga rättigheterna, förhandlings- och konflikträtten
            samt rätten att fritt teckna kollektivavtal, är överordnade EU:s
            ekonomiska friheter. Det kravet aktualiseras nu i samband med
            den föreslagna fördragsändringen.
          </p>
          <p xml:id="i-X7cDuV9GGE7BNdcyAM34Uv">
            Vänsterpartiet begär därför, under förutsättning att vårt avslagsyrkande
            avseende regeringens förslag att godkänna Europeiska rådets beslut
            2011/199/EU av den 25 mars 2011 om ändring av artikel 136 i fördraget
            om Europeiska unionens funktionssätt (yrkande 1) faller, att regeringen
            inte ratificerar avtalet innan ett juridiskt bindande socialt
            protokoll införs på EU-nivå. Detta bör riksdagen besluta.
          </p>
          <head xml:id="i-8CFHfXvqgpxdZD7cFdYmKA" type="h3">
            Juridiskt bindande garantier för den svenska kollektivavtalsmodellen
          </head>
          <p xml:id="i-47JcdtmXfsSgj8FuYmyQCr">
            Inför folkomröstningen om ett svenskt medlemskap i EU år 1994
            var frågan om garantier för att den svenska kollektivavtalsmodellen
            skulle bestå viktig för hur många valde att rösta. Den dåvarande
            regeringen bedyrade att Sverige, i förhandlingar om ett eventuellt
            medlemskap, hade fått sådana garantier. Det står nu helt klart,
            inte minst med anledning av Laval-domen, att dessa garantier inte
            hade något juridiskt värde. I samband med den nu aktuella fördragsändringen
            måste därför regeringen ställa krav på juridiskt bindande garantier
            för kollektivavtalsmodellen.
          </p>
          <p xml:id="i-9UjCaL73Uh2WubdkNckaXf">
            Vänsterpartiet begär därför, under förutsättning att vårt avslagsyrkande
            avseende regeringens förslag att godkänna Europeiska rådets beslut
            2011/199/EU av den 25 mars 2011 om ändring av artikel 136 i fördraget
            om Europeiska unionens funktionssätt (yrkande 1) faller, att regeringen
            inte ratificerar avtalet innan Sverige fått juridiskt bindande
            garantier för de svenska kollektivavtalen så att de inte kan överprövas
            av EU-domstolen. Detta bör riksdagen besluta.
          </p>
        </div>
        <div xml:id="i-SJrc1qaWXiZTKN2YTVTTnn" type="motSignatures">
          <list xml:id="i-Qg7JjWsFa5BFqncfPHt3jk">
            <item xml:id="i-TVYcQKCXYjjVMAC9rTZpB6" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-Xxos5dTb2XDCG5VKLrNEkP" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-8ynarWj2pmKZWdUSeFmi8S" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-5Ab9u6bi1WJv1MSUXwQ6mm" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-6x2KPqX1tgzhAEAs7mnk1x" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-3uoR9PDLTdWgnsFx8rvoGT" who="i-M5o8cYSRJsbmZdvevomfQX">
              Ulla Andersson (V)
            </item>
          </list>
        </div>
      </div>
    </body>
  </text>
</TEI>
