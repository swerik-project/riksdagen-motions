<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0414/mot_200203_MJ_0414-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2002/03 mnr: MJ414 pnr: v371
          </p>
          <p>
            Motion till riksdagen 2002/03:MJ414
          </p>
          <p>
            av Tasso Stafilidis och Sven-Erik Sjöstrand (v)
          </p>
          <p>
            Djurparker
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen återkommer med förslag till
            förändringar i djurskyddslagen som innebär att icke-domesticerade
            djur inte skall få hållas i djurparker eller liknande anläggningar
            om det huvudsakliga syftet är offentlig förevisning av djuren.
            2. Riksdagen begär att regeringen gör en översyn av reglerna för
            hur djur skall hållas i djurparker och liknande anläggningar mot
            bakgrund av att reglerna i dag inte garanterar djuren de möjligheter
            till ett naturligt liv som de borde ha rätt till.
          </p>
          <p>
            Inledning
          </p>
          <p>
            Alltför ofta hålls djur i djurparker i miljöer som är onaturliga
            för dem. Den instängda tillvaron kan leda till sjukliga beteenden
            som gör att djuren skadar sig själva och andra. Även i väl fungerande
            djurparker lever djuren knappast i normala sociala grupper. De
            onaturliga miljöerna är ofta mycket begränsande och hindrar i
            stor utsträckning djurs naturliga beteenden, som att jaga, klättra,
            springa, flyga eller att själva välja vilka djur de vill umgås
            med.
          </p>
          <p>
            Djur i fångenskap
          </p>
          <p>
            Många av de djur som finns i djurparker rör sig över mycket stora
            områden. Ett exempel är järven, som är ett av de stora svenska
            rovdjuren och normalt har mycket stora revir. Ynglande järvhonors
            revir uppgår till 100-200 kvadratkilometer medan hannarnas är
            mångdubbelt större och överlappar flera honors revir. Trots detta
            kan järvar stängas in i djurparker på en yta som är långt mindre
            och dessutom tillsammans med andra djur trots att järven i
          </p>
          <pb facs="riksdagen-motions-pdf/data/200203/mot_200203_MJ_0414/mot_200203_MJ_0414-0002.pdf"/>
          <p>
            2002/03:MJ414
          </p>
          <p>
            19
          </p>
          <p>
            normala fall lever som solitär. Det som gäller för järven gäller
            även för ett stort antal andra arter. För fåglar som är instängda
            i djurparker framstår frihetsberövandet ännu tydligare som en
            allvarlig inskränkning av möjligheten till ett naturligt beteende.
            Att se en stor rovfågel sitta instängd i en voljär, där den knappt
            hinner börja flyga innan den når en vägg, är upprörande. Denna
            trånga miljö är långt ifrån den naturliga miljö, spanande högt
            upp i himlen eller sittande i toppen på ett högt träd, där vi
            vanligtvis är vana att se den i sin frihet. ”Zoochosis”, djurparkssjukan,
            kallas det beteende som många djur uppvisar på djurparker på grund
            av psykisk understimulering. Djurs instängdhet kan också leda
            till sjukliga beteenden, som t.ex. att de skadar sig själva.
          </p>
          <p>
            Alternativ till djurparker
          </p>
          <p>
            Orsaken till att vi håller djur i djurparker är i första hand
            att visa upp djuren för besökare. Det är dock tveksamt om det
            är ett acceptabelt skäl för att utsätta djur för det lidande som
            det innebär att berövas sin frihet till ett naturligt liv. Det
            finns alternativ som kan vara väl så stora naturupplevelser och
            ge minst lika stor kunskap om våra vilda djur. Ett bra alternativ
            till att besöka djurparker är ekoturism, där man får möjlighet
            att uppleva djuren i deras egen miljö även om det kanske inte
            leder till att man får se en varg eller elefant. Men upplevelsen
            av att röra sig i skogen och få se spår av vargen eller att vara
            ute i djungeln och få se lämningar efter elefant eller till och
            med känna lukten efter elefanterna kan ändå vara en långt mycket
            större naturupplevelse än att se samma djur instängda i en djurpark.
            Om man sedan kombinerar dessa naturupplevelser med en utställning
            eller föreläsningar om de vilda djur man spårar i skogen, kan
            det ge långt mycket större förståelse och kunskap än vad en djurpark
            oftast förmedlar. Mot bakgrund av de problem som djurhållning
            i djurparker innebär och att det finns alternativ till att förmedla
            kunskap och förståelse om de vilda djuren på andra sätt, så är
            det vår uppfattning att icke-domesticerade djur inte bör hållas
            i djurparker om det huvudsakliga syftet är att visa upp dem för
            djurparkens besökare. Detta bör riksdagen som sin mening ge regeringen
            till känna.
          </p>
          <p>
            Bevarande av arter
          </p>
          <p>
            I viss utsträckning bedriver djurparker ett arbete med bevarande
            av utrotningshotade arter. Detta är ett positivt och viktigt arbete
            som måste kunna fortsätta. Men arbetet för att bevara arten bör
            inte gå ut över de enskilda individerna av arten som berövas sin
            möjlighet att leva i en naturlig miljö. Reglerna för hur djur
            skall hållas i djurparker där huvudsyftet inte är att
          </p>
          <pb facs="riksdagen-motions-pdf/data/200203/mot_200203_MJ_0414/mot_200203_MJ_0414-0003.pdf"/>
          <p>
            2002/03:MJ414
          </p>
          <p>
            visa upp dem för besökare utan att arbeta med bevarandefrågor
            bör ses mot bakgrund av att reglerna i dag inte garanterar djuren
            de möjligheter till ett naturligt liv som de borde ha rätt till.
            Detta bör riksdagen som sin mening ge regeringen till känna.
          </p>
          <p>
            Stockholm den 23 oktober 2002
          </p>
          <p>
            Tasso Stafilidis (v) Sven-Erik Sjöstrand (v)
          </p>
          <p>
            20
          </p>
        </div>
      </div>
    </body>
  </text>
</TEI>
