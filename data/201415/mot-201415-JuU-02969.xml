<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-02969">
  <teiHeader>
    <fileDesc>
      <titleStmt>
        <title>Internet som en arena för brott</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2969 av Beatrice Ask m.fl. (M, C, FP, KD)</title>
          <idno type="rdwebb">H2022969</idno>
          <rs type="number">2969</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2022969/text</ref>
          <ref type="dokument_url_html">http://data.riksdagen.se/dokument/H2022969</ref>
          <ref type="dokumentstatus_url_xml">http://data.riksdagen.se/dokumentstatus/H2022969</ref>
          <ref type="docx">http://data.riksdagen.se/fil/F36408D2-C371-4B47-80CE-7C85DEEDB72B</ref>
          <ref type="pdf">http://data.riksdagen.se/fil/136D179A-58B1-4F63-9E68-752FB024F8CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Thp8DGNbFnNUXFJSy52PfR" type="signed"/>
        <correspContext corresp="i-Thp8DGNbFnNUXFJSy52PfR">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-AZQym91AdgR4MeNDraeVQM" type="submitted">
          <date when="2014-11-10"/>
          <time when="17:42:19"/>
        </correspAction>
        <correspAction xml:id="i-7ZBubgJQSKWaCQsX7LsrLo" type="reviewed">
          <date when="2014-11-11"/>
          <time when="07:04:16"/>
        </correspAction>
        <correspAction xml:id="i-MvGhJpCMKqw8Q4WrUJHVoV" type="referred">
          <date when="2014-11-12"/>
        </correspAction>
        <correspAction xml:id="i-VNwRyoeG3yhiYyf8UzMAhX" type="assigned">
          <date when="2016-10-02"/>
          <time when="22:54:57"/>
        </correspAction>
        <correspContext corresp="i-VNwRyoeG3yhiYyf8UzMAhX">
          <ref type="assignedTo">Justitieutskottet</ref>
        </correspContext>
        <correspAction xml:id="i-Ea6RZoULZkoCrtX5wQvW8S" type="behandlas_i"/>
        <correspContext corresp="i-Ea6RZoULZkoCrtX5wQvW8S">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lrm6NuCL3Fos1tnkuyH6Yx" type="behandlas_i"/>
        <correspContext corresp="i-Lrm6NuCL3Fos1tnkuyH6Yx">
          <ref type="uppgift">2014/15:KU15</ref>
          <ref type="ref_dok_id">H201KU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU15</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G6Hrmhfp9xQuzjKuPqFYbw" type="behandlas_i"/>
        <correspContext corresp="i-G6Hrmhfp9xQuzjKuPqFYbw">
          <ref type="uppgift">2014/15:JuU1</ref>
          <ref type="ref_dok_id">H201JuU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2969 av Beatrice Ask m.fl. (M,
          C, FP, KD) Internet som en arena för brott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4HpuCZco1uT8dWMk3UB51n">
            Förslag till riksdagsbeslut
          </head>
          <list style="ol">
            <item xml:id="i-KEoiXwVs1dftgURsJMU1uz">
              Riksdagen tillkännager för regeringen som sin mening vad som
              anförs i motionen om att överväga åtgärder för att stärka rättsväsendets
              arbete mot brottslighet på internet.
            </item>
            <item xml:id="i-4tg12ypdKbjJotn3vQJV8Q">
              Riksdagen tillkännager för regeringen som sin mening vad som
              anförs i motionen om att skärpa straffet för gromning.
            </item>
            <item xml:id="i-7qQLS8vonbBw43Vt7NrDKH">
              Riksdagen tillkännager för regeringen som sin mening vad som
              anförs i motionen om att införa en särskild bestämmelse i brottsbalken
              som kriminaliserar s.k. identitetsstölder.
            </item>
            <item xml:id="i-Wo8AW2ZcSU52SFHGwzw6t7">
              Riksdagen tillkännager för regeringen som sin mening vad som
              anförs i motionen om att skärpa straffen för bedrägeribrott med
              systematiska inslag och om behovet av att se över bedrägeribrottets
              utformning för att säkerställa en god anpassning till it-relaterade
              brott.
            </item>
            <item xml:id="i-8fJd8CbKJWq7PQyGCZ4oPM">
              Riksdagen tillkännager för regeringen som sin mening vad som
              anförs i motionen om att senast den 1 juni 2015 återkomma till
              riksdagen med förslag om en ny straffbestämmelse – grovt fordringsbedrägeri
              – som tar sikte på systematiska fakturabedrägerier.
            </item>
            <item xml:id="i-GE3oBJdzXFPmZaorGWRbab">
              Riksdagen tillkännager för regeringen som sin mening vad som
              anförs i motionen om att förtydliga och modernisera brotten olaga
              hot, ofredande, förtal och förolämpning.
            </item>
            <item xml:id="i-KPBoogfbireCNgeXZZ4c1X">
              Riksdagen tillkännager för regeringen som sin mening vad som
              anförs i motionen om att stärka skyddet mot spridning av integritetskänsligt
              material, med beaktande av grundlagen.
            </item>
          </list>
        </div>
        <div type="motContent">
          <head xml:id="i-W1AJbhz2N53CaAZxZexHST" type="h1">
            Motivering
          </head>
          <p xml:id="i-V7358j7R8tQQ2P9HVxTA2Z">
            Internet är en del av det verkliga livet. Samhället är i dag
            beroende av internet för att fungera. Det underlättar våra liv
            men ökar också vår sårbarhet, inte minst när det gäller risken
            att utsättas för brott. Andelen brott som begås med hjälp av modern
            teknik ökar ständigt. Rättsväsendet har inte hunnit följa med
            i utvecklingen. För att möta hoten inom it-området är det viktigt
            att höja kunskapen om den it-relaterade brottsligheten på hela
            rättskedjan.
          </p>
          <p xml:id="i-SjXe9wi6BBis7uADgrEMc7">
            Det är också viktigt att de som bedriver affärsrörelse med hjälp
            av internet tar sitt ansvar. Betalningen av räkningar via internet
            fortsätter att öka. Banktransaktioner och handel sker i dag i
            en helt annan utsträckning via nätet och är en naturlig del av
            vardagen. Detta ställer nya krav på säkerheten kring betalningstransaktioner.
          </p>
          <p xml:id="i-XkaoLqnonrBj8LWbjmgxCw">
            Vi ser också att internet har blivit en arena för hat, hot och
            kränkningar. Det är viktigt att poängtera att samma lagar och
            regler gäller på internet. Det förutsätter bland annat att samhället
            griper in när överträdelser sker. Ett hot på internet ska hanteras,
            utredas och lagföras på precis samma sätt som andra hot.
          </p>
          <head xml:id="i-EB8H3j9vHZmT3T6ju2YyXV" type="h3">
            Åtgärder mot bedrägerier/identitetskapningar
          </head>
          <p xml:id="i-QamWYxonKoPwFjUeoxoT47">
            I vissa fall av identitetskapningar utnyttjar gärningsmannen
            den stulna identiteten för att ta lån och/eller göra inköp på
            kredit från flera olika ställen. Brottsoffret får ägna mycket
            tid och möda åt att ringa runt till flera olika banker och näringsidkare.
            Vi vill därför att det tas initiativ till en brottsofferportal
            dit den drabbade kan vända sig för att anmäla brottet. Efter en
            anmälan till en brottsofferportal skulle kreditgivarna själva
            kunna få bära hela risken för brottsliga transaktioner. Ett upprättande
            av en brottsofferportal bör ske i samarbete mellan branschens
            olika aktörer.
          </p>
          <p xml:id="i-K4EjaKBr2btjSGH34o5dAL">
            Att drabbas av en identitetsstöld är en oerhört allvarlig kränkning
            i den personliga sfären och medför ett stort lidande för den utsatte.
            Vederbörande kan förlora sin egendom, bli ersättningsskyldig för
            något denne inte köpt eller begärt lån för. I vissa fall kan det
            leda till betalningsanmärkningar som försvårar framtida lån eller
            att den utsatte förlorar allt och måste gå i personlig konkurs
            om hon eller han inte klarar av att betala tillbaka. Den drabbade
            kan spärra sin identitet hos kreditupplysningsbolagen men då kan
            han eller hon inte få nya lån eller krediter så länge spärren
            kvarstår.
          </p>
          <p xml:id="i-Dv5UGK5pf9Fmbp5eHk6qfy">
            Problem kan även uppstå vid utredning av brottet som den utsatte
            har drabbats av. Val av rubricering av brott kan leda till att
            den drabbade inte betraktas som målsägande. Det medför att denne
            inte får någon möjlighet att få hjälp från åklagare att utreda
            saken och att kunna få skadestånd. Han eller hon måste klara av
            allt själv.
          </p>
          <p xml:id="i-E3pYARGnCnyf2AuubUo1uj">
            En identitetsstöld får således stora konsekvenser för den drabbade
            på många olika sätt. Identitetsstölder bör kriminaliseras genom
            att införa en ny straffbestämmelse mot sådan brottslighet. Det
            innebär att det ska bli straffbart att olovligen använda någon
            annans identitetsuppgifter och utge sig för att vara en annan
            person på ett sätt som drabbar den enskilde. Syftet är att skapa
            ett bättre skydd mot den allvarliga integritetskränkning det innebär
            att få sin identitet stulen och den drabbade få bättre möjligheter
            att ta tillvara sin rätt. Det blir därigenom också lättare att
            tidigt ingripa mot de kriminella.
          </p>
          <p xml:id="i-728zgWtcr7nZPt8XQJuXuK">
            Kriminella kan i dag, med hjälp av modern teknik, begå mängder
            av bedrägerier mot enskilda. Synen på bedrägeribrott med systematiska
            inslag är inte tillräckligt sträng. Straffen för denna typ av
            gärningar måste därför skärpas. Dessutom bör bedrägeribrottets
            utformning ses över för att säkerställa en god anpassning till
            it-relaterade brott.
          </p>
          <p xml:id="i-5jJ3rUQ4osusV2untvFo7p">
            Under senare tid har vi sett många fall där gärningsmän beställer
            och utnyttjar id-kort i andras namn. Det möjliggörs i vissa fall
            genom att id-korten som beställts plockas upp ur den drabbades
            brevlåda. Vi vill överväga om det bör ställas högre krav på att
            få ett nytt id-kort och om det går att utforma id-kort på ett
            sätt som försvårar för brottslingar att utnyttja dem i någon annans
            namn. Vi vill också överväga om man bör införa ett krav på att
            ett foto på innehavaren ska finnas på bankkort.
          </p>
          <p xml:id="i-G5qb8rUgpiiajB1jnkhsuu">
            Olika branscher och branschorganisationer bör uppmuntras att
            ta ett större ansvar när det gäller säkerheten på internet. Svensk
            Handels varningslista med företag som skickat så kallade bluffakturor
            är ett bra exempel på ett sådant ansvarstagande. Liknande varningslistor
            skulle kunna användas exempelvis för företag som tillämpar oseriösa
            och medvetet bedrägliga försäljningsmetoder eller företag som
            på ett föreslaget sätt lämnar erbjudanden eller uppgifter som
            är vilseledande.
          </p>
          <p xml:id="i-y3vb828yhLm1oNcQfCDa9">
            Affärsdrivande verksamheter måste vara försiktiga när de gör
            transaktioner över internet. Det bör övervägas om brister i näringsidkares
            kontrollverksamhet – i större utsträckning än i dag – bör leda
            till sanktioner. Ett exempel är företag som alltför lättvindigt
            – och utan tillräckliga kontroller för att fastställa identiteten
            på kunden – låter kunder handla på kredit. Ett annat exempel är
            hur bankerna kan se till att deras betalningssystem inte kan kopieras
            så att kunden av misstag betalar på en sida som ser ut precis
            som bankens.
          </p>
          <p xml:id="i-ULbtUySMkRBKFtA7cVwoyw">
            Många som felaktigt påstås ha en skuld är oroliga för att hamna
            i ett betalningsregister vilket kan försvåra framtida affärer.
            Detta utnyttjas av vissa företag. Vi vill överväga om kreditupplysningslagen
            bör ändras så att kreditupplysningar på näringsidkare inte omfattar
            sådana skulder som inte blivit fastslagna av domstol eller Kronofogdemyndigheten.
            Samma regel gäller redan i dag för fysiska personer som inte är
            näringsidkare.
          </p>
          <p xml:id="i-UyQ9DHvRnYpJ78XccwcqJB">
            Förekomsten av bluffakturor har blivit ett samhällsproblem i
            och med att det rör sig om omfattande utskick som ofta görs inom
            ramen för en organiserad verksamhet. En ensam gärningsman eller
            en grupp av gärningsmän kan med hjälp av modern teknik snabbt
            skicka ut bluffakturor som tillsammans avser miljonbelopp. Från
            de drabbades perspektiv är det svårt att hävda att det rör sig
            om grova brott eftersom varje bluffaktura som skickas ut i regel
            avser ett relativt litet belopp. Den tidigare alliansregeringen
            gav därför uppdraget till en utredning att se över bestämmelserna
            om det straffrättsliga skyddet för egendom (Egendomsskyddsutredningen).
            En central del i utredningens uppdrag var att se över lagstiftningen
            när det gäller fakturabedrägerier.
          </p>
          <p xml:id="i-79gj8qQhnk7er6XUj4FXsy">
            Systematiska bedrägerier, i synnerhet de som begås med hjälp
            av bluffakturor eller liknande förfaranden, vållar stora problem
            i rättstillämpningen. Svårigheterna har framför allt att göra
            med att bedrägeribestämmelsen inte är avpassad för omfattande
            systematiska förfaranden. Oavsett hur många personer som har vilseletts
            att betala en summa pengar är utgångspunkten att åklagaren måste
            styrka att var och en av dem har vilseletts beträffande varje
            faktura.
          </p>
          <p xml:id="i-RPjS7CVXGjAag8khUvSBhg">
            Det krävs därför omfattande resurser för att utreda brotten och
            lagföra gärningsmännen. Om åtalet av resursskäl begränsas i för
            stor omfattning riskerar det att påverka åklagarens möjligheter
            att bevisa systematiken i brottsligheten. Det hot mot samhället
            som vissa systematiska bedrägerier utgör kan inte i tillräcklig
            utsträckning beaktas om förfarandet delas upp efter antal vilseledda
            personer och effekterna av förfarandet bedöms separat för varje
            faktura.
          </p>
          <p xml:id="i-ES8sR6N9WUhZ7wMeFjjpX7">
            Vi föreslår därför en ny straffbestämmelse, som tar sikte på
            systematiska fakturabedrägerier. Brottet ska bara finnas i en
            grov form och benämnas grovt fordringsbedrägeri.
          </p>
          <p xml:id="i-XZeuPJRS5yY5zyWhWpSMxo">
            Straffansvaret ska omfatta betalningsuppmaningar och liknande
            meddelanden som i vilseledande syfte riktas till en vidare krets
            av mottagare. Förfarandet ska totalt avse betydande värde. För
            straffansvar ska det vara tillräckligt att meddelandena har riktats;
            de behöver inte ha kommit fram och inte heller ha mottagits av
            den som meddelandet har riktats till. Därigenom åstadkoms en bevislättnad,
            eftersom det inte längre blir nödvändigt att höra varje person
            som kan ha vilseletts av betalningsuppmaningen. Bestämmelsen kommer
            därmed att leda till resursbesparingar vid såväl utredning av
            brotten som vid lagföring.
          </p>
          <p xml:id="i-JRRyTTzmfizGfLzQvFEpzi">
            Vi föreslår att även försök och förberedelse till grovt fordringsbedrägeri
            kriminaliseras. Skälet är att det finns situationer där det framstår
            som befogat att kunna ingripa mot brotten på ett tidigt stadium,
            t.ex. redan innan den som förberett ett utskick av bluffakturor
            har hunnit skicka dem.
          </p>
          <p xml:id="i-VXvsQLXF6gdAcxW1TCoJTS">
            Grovt fordringsbedrägeri bör ha samma straffskala som den grova
            formen av de centrala förmögenhetsbrotten, dvs. fängelse i lägst
            sex månader och högst sex år. Regeringen bör återkomma till riksdagen
            med ett sådant förslag senast den 1 juni 2015.
          </p>
          <head xml:id="i-T3bGDtMhxghuu92X4mbZs8" type="h3">
            En närvarande polis även på internet
          </head>
          <p xml:id="i-FofoZuUMTjmcQ4pfSHCnGQ">
            Samtliga polismän måste kunna utreda enklare former av it-relaterad
            brottslighet. Samtidigt pågår det en teknikutveckling som innebär
            att tekniken blir alltmer avancerad. Vi vill därför inrätta ett
            nationellt it-brottscenter – helpdesk – som kan utreda de mest
            avancerade brotten och bistå andra polisenheter med expertkompetens.
          </p>
          <p xml:id="i-8k1vVPX7t6kRmZf9SXvWEN">
            Polisen ska finnas där medborgarna finns. På samma sätt som att
            poliser patrullerar på gator och torg behöver också polisen bli
            mer synlig på nätet. Vi vill därför öka polisens närvaro på internet.
            Det ska exempelvis vara enkelt att kontakta polisen via internet,
            att få information och hjälp att fylla i en brottsanmälan och/eller
            att skicka in eventuell bevisning digitalt.
          </p>
          <head xml:id="i-9pbix3F9cTu9TcDoSEh64h" type="h3">
            Modernisera straffbestämmelserna mot näthat
          </head>
          <p xml:id="i-NqHHEGLJ1qMkY8aL5TwNaU">
            Det finns anledning att överväga om de nuvarande straffbestämmelserna
            i alla delar träffar de beteenden som bör vara straffbara. Detta
            gäller inte minst med hänsyn till att den moderna tekniken har
            gjort det möjligt med beteenden som inte kunde förutses när straffbestämmelserna
            kom till. Exempelvis är bestämmelserna om olaga hot och ofredande
            ålderdomligt utformade och de har dessutom fått en relativt snäv
            avgränsning i praxis. Det bör därför övervägas om strafflagstiftningen
            bör ändras för att bättre än i dag träffa och motverka det som
            bör vara straffbart, såväl när det sker på internet som annars.
            I det sammanhanget bör det övervägas om det finns behov av en
            ny brottsrubricering som kriminaliserar kränkningar på internet
            som inte fångas upp av dagens lagstiftning på ett tillräckligt
            sätt. Det kan bland annat handla om spridning av kränkande fotografier
            eller angrepp, såsom förolämpningar och ofredande, riktade mot
            en person i ett sammanhang av flera likartade angrepp från andra
            personer.
          </p>
          <p xml:id="i-M3osSp1U33QVjjmn5ZVaxc">
            Den tekniska utvecklingen har medfört att hot och andra former
            av allvarliga kränkningar av den personliga integriteten tagit
            nya former. Samtidigt har skyddet för den personliga integriteten
            stärkts i andra sammanhang.
          </p>
          <p xml:id="i-9SSHrBdppherwgcCRrsJph">
            Alliansen tillsatte i regeringsställning en utredning, Ett modernt
            och starkt straffrättsligt skydd för den personliga integriteten
            (dir 2014:74), som ska se över lagstiftningen. Vi anser att det
            finns goda skäl för en bred översyn av det straffrättsliga skyddet
            för enskildas personliga integritet, utanför det grundlagsskyddade
            området, särskilt när det gäller hot och andra kränkningar på
            nätet. Skyddet mot spridning av integritetskänsligt material,
            exempelvis så kallad hämndporr, behöver också, med beaktande av
            grundlagen, stärkas.
          </p>
          <p xml:id="i-Ry3C9EAiLmcmQBcne6HPE5">
            Skolan behöver bli bättre på att undervisa eleverna inte bara
            om nyttan utan också om de skador och risker som finns med internet
            och vilket eget ansvar man har och vilka konsekvenser olika beteenden
            kan få. Även hot och trakasserier på internet är brottsliga och
            ska polisanmälas.
          </p>
          <p xml:id="i-FmDZg6vzgMpBhPZFrtjbLy">
            Kompetensen hos rättsväsendet när det gäller anmälningar om förtal
            och andra liknande kränkningar på nätet bör ses över. Rättsväsendet
            bör dessutom se över den service som erbjuds medborgare som vill
            tillvarata sin rätt och exempelvis väcka ett enskilt åtal på grund
            av ärekränkning. Det handlar bland annat om att ha god information,
            bland annat tillgänglig på internet, men också att tillhandahålla
            relevanta mallar och blanketter som den rättssökande allmänheten
            kan använda sig av.
          </p>
          <head xml:id="i-WYHCMt5HzxtpwyDBRjUFRq" type="h3">
            Åtgärder mot grooming/sexuellt utnyttjande
          </head>
          <p xml:id="i-MFTXBGZ6kXuQLkCNjPZrqu">
            Det har gått tre år sedan det blev straffbart att söka kontakt
            med barn på nätet med syfte att utnyttja dem sexuellt, så kallad
            grooming. Groominglagen har inte fått något genomslag i rättstillämpningen
            (Brå rapport 2013:14). Samtidigt pågår kontaktförsök på internet.
            En skärpning av lagstiftningen bör därför övervägas.
          </p>
          <p xml:id="i-QQBWzYxpU24KryGWoEg8wD">
            Fler goda krafter bör finnas på internet. Vi vill därför uppmuntra
            initiativ som skapar en större sådan närvaro.
          </p>
        </div>
        <div type="motSignatures">
          <list>
            <item xml:id="i-7S4g8hb7oAxzkxrVSd3nm1" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-4WHBDsy7pGEC4qz5tpMgB7" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-4n5GLMFcpLwKojrMFCtZaW" who="i-PyYxwdbw2KYpXyCWKWHmmT">
              Johan Pehrson (FP)
            </item>
            <item xml:id="i-VmY5bu1u6pGZviL3zddi7B" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
