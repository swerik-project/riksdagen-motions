<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-00394">
  <teiHeader>
    <fileDesc>
      <titleStmt>
        <title>En handelspolitik för tillväxt</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:394 av Tobias Andersson m.fl. (SD)</title>
          <idno type="rdwebb">H702394</idno>
          <rs type="number">394</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H702394/text</ref>
          <ref type="dokument_url_html">http://data.riksdagen.se/dokument/H702394</ref>
          <ref type="dokumentstatus_url_xml">http://data.riksdagen.se/dokumentstatus/H702394</ref>
          <ref type="docx">http://data.riksdagen.se/fil/DE1F295D-57F0-4E89-85AC-038487743503</ref>
          <ref type="pdf">http://data.riksdagen.se/fil/4809E8DD-066A-4AE1-8900-52EB1D6004E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8h1DMyBMh6UXLhmSQcbcE2" type="signed"/>
        <correspContext corresp="i-8h1DMyBMh6UXLhmSQcbcE2">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-6TJHz83nAwKeCz4F6iVK6u" type="submitted">
          <date when="2019-09-26"/>
          <time when="09:43:48"/>
        </correspAction>
        <correspAction xml:id="i-NhggLJH7UorSfftHvzCANQ" type="reviewed">
          <date when="2019-09-26"/>
          <time when="13:20:10"/>
        </correspAction>
        <correspAction xml:id="i-9h2WF7dvF8AZGjnCXJ7f81" type="referred">
          <date when="2019-10-11"/>
        </correspAction>
        <correspAction xml:id="i-HxgxfKBdCheJtHqdmH1q1B" type="assigned">
          <date when="2020-08-27"/>
          <time when="11:21:07"/>
        </correspAction>
        <correspContext corresp="i-HxgxfKBdCheJtHqdmH1q1B">
          <ref type="assignedTo">Näringsutskottet</ref>
        </correspContext>
        <correspAction xml:id="i-3VaAjQhtkXqEwoy4bZk8zr" type="behandlas_i"/>
        <correspContext corresp="i-3VaAjQhtkXqEwoy4bZk8zr">
          <ref type="uppgift">2019/20:TU5</ref>
          <ref type="ref_dok_id">H701TU5</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU5</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XEhDhsuGr4dZ9t2SQAFa7s" type="behandlas_i"/>
        <correspContext corresp="i-XEhDhsuGr4dZ9t2SQAFa7s">
          <ref type="uppgift">2019/20:NU15</ref>
          <ref type="ref_dok_id">H701NU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU15</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PDa2d6vu3n1fAUZwCQgTAL" type="behandlas_i"/>
        <correspContext corresp="i-PDa2d6vu3n1fAUZwCQgTAL">
          <ref type="uppgift">2019/20:NU12</ref>
          <ref type="ref_dok_id">H701NU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RKDW9Q4QwmG2pgfnZxQLUH" type="motHeader">
        <div xml:id="i-KoFmzjPuwyiJrACkSjTHqT" type="motTitle">
          Motion till riksdagen 2019/20:394 av Tobias Andersson m.fl. (SD)
          En handelspolitik för tillväxt
        </div>
      </div>
      <div xml:id="i-XAFLqfesnQA1eAC8GMH9bh" type="motBody">
        <div xml:id="i-CQCTkZotjgSdtCB3Yjmn9s" type="motProposal" subtype="förslag">
          <head xml:id="i-LVEMSFLEB6XzFxFHATD2g2">
            Förslag till riksdagsbeslut
          </head>
          <list xml:id="i-DspEUFKYAwLioV2hLGfzqb" style="ol">
            <item xml:id="i-QWbr6SYQ4F4L7AQ2oMrKe">
              Riksdagen ställer sig bakom det som anförs i motionen om att
              det behöver göras en konkurrensöversyn och tillkännager detta
              för regeringen.
            </item>
            <item xml:id="i-Den7Ve9VcRdyy6431qSkrq">
              Riksdagen ställer sig bakom det som anförs i motionen om att
              verka för icke snedvridande konkurrens nationellt och globalt
              och tillkännager detta för regeringen.
            </item>
            <item xml:id="i-Hwfu6A3XGVqYFuEDPfvKQG">
              Riksdagen ställer sig bakom det som anförs i motionen om den
              inre marknaden och tillkännager detta för regeringen.
            </item>
            <item xml:id="i-FXygoJ5jPSXz2fSjszPSnB">
              Riksdagen ställer sig bakom det som anförs i motionen om att
              en utvärdering bör göras gällande svenska sektorers långsiktiga
              importbehov och tillkännager detta för regeringen.
            </item>
            <item xml:id="i-JVonLnr6w2RqbEcnMwJboJ">
              Riksdagen ställer sig bakom det som anförs i motionen om att
              stärka svenska exportmöjligheter gällande produkter högt upp i
              värdekedjan och tillkännager detta för regeringen.
            </item>
            <item xml:id="i-VApfCZvwyR7b1huKJit2Gk">
              Riksdagen ställer sig bakom det som anförs i motionen om att
              Sverige ska verka för en öppen och fri handel samt motverka protektionism
              och tillkännager detta för regeringen.
            </item>
            <item xml:id="i-EFuS9P8bzJ5NvhAQsMC7d2">
              Riksdagen ställer sig bakom det som anförs i motionen om att
              handelsavtal i första hand ska prioritera en real tillväxt för
              den svenska ekonomin och tillkännager detta för regeringen.
            </item>
            <item xml:id="i-HZMdnpcjt3bfkzjx4pci9V">
              Riksdagen ställer sig bakom det som anförs i motionen om att
              motverka icke-tariffära handelshinder i handelsavtal och tillkännager
              detta för regeringen.
            </item>
            <item xml:id="i-E9LnL3RhmPGV8zgBaWNL1b">
              Riksdagen ställer sig bakom det som anförs i motionen om vikten
              av sociala krav i handelsavtal och tillkännager detta för regeringen.
            </item>
            <item xml:id="i-UVbQZ81AwqXfMbma1xQuZk">
              Riksdagen ställer sig bakom det som anförs i motionen om att
              inkorporera återtagsklausuler i handelsavtalen och tillkännager
              detta för regeringen.
            </item>
            <item xml:id="i-8yqWVgrA5aBmaZiZ3tYNev">
              Riksdagen ställer sig bakom det som anförs i motionen om handelsavtal
              mellan EU och USA och tillkännager detta för regeringen.
            </item>
            <item xml:id="i-H4dnYft1HTNoFTpPX93oiX">
              Riksdagen ställer sig bakom det som anförs i motionen om att
              Sverige ska vara en drivande kraft inom EU för att ett handelsavtal
              mellan EU och Storbritannien ska komma till stånd och tillkännager
              detta för regeringen.
            </item>
            <item xml:id="i-6dJ1XGxtoFEs9A6RBTjcmn">
              Riksdagen ställer sig bakom det som anförs i motionen om att
              Sverige även fortsättningsvis måste verka för goda handelsrelationer
              med Storbritannien, oaktat deras relation till EU, och tillkännager
              detta för regeringen.
            </item>
            <item xml:id="i-9vTZufRgmW6WqcyUr76ggw">
              Riksdagen ställer sig bakom det som anförs i motionen om harmonisering
              av terminalavgifterna och tillkännager detta för regeringen.
            </item>
            <item xml:id="i-67LxKoPsjN8mujsXJhvTUE">
              Riksdagen ställer sig bakom det som anförs i motionen om behovet
              av att Sverige verkar för en reformering av WTO och tillkännager
              detta för regeringen.
            </item>
            <item xml:id="i-GJqnAtqV6WiSYV9VkUe53g">
              Riksdagen ställer sig bakom det som anförs i motionen om att
              utreda hur framtida regional exportrådgivning ska kunna upphandlas
              av fristående aktörer och tillkännager detta för regeringen.
            </item>
            <item xml:id="i-AiFcd9QRzTduWaxEBAd82r">
              Riksdagen ställer sig bakom det som anförs i motionen om att
              införa en nationell samordning av medel avsedda för exportfrämjande
              med andra statliga insatser och tillkännager detta för regeringen.
            </item>
          </list>
        </div>
        <div xml:id="i-Hnwu4Xs7MNsjqRN9nANeBk" type="motContent">
          <head xml:id="i-59SWnePmk4kRYFEKcCouEJ" type="h1">
            Handel
          </head>
          <p xml:id="i-UVneFrSEyLdBfLnTTqS6QC">
            Vi har en positiv syn på en fri och öppen handel med varor och
            tjänster. Handeln minskar protektionism samt förmedlar kontakter
            och kompetens mellan länder och världsdelar. Den globala handeln
            är därmed en stor bidragande faktor till både ökat välstånd och
            minskad fattigdom.
          </p>
          <p xml:id="i-TzWbR2k31feYqwcA7Z6okP">
            Vi menar att goda handelsrelationer och konkurrensneutrala multilaterala
            handelsavtal är av största vikt. Detta gynnar bl.a. den svenska
            industrin och deras handelspartners, som tillsammans står för
            ungefär en femtedel av vår BNP, tre fjärdedelar av exporten samt
            sysselsätter direkt eller indirekt omkring en miljon personer
            och är därmed ryggraden i den svenska ekonomin.
          </p>
          <head xml:id="i-XVa7MXDd211wNzeGqZCBYH" type="h1">
            Konkurrensöversyn
          </head>
          <p xml:id="i-HMZmnJ8kVCzMZsqFfHunou">
            Vi avser att stärka svensk konkurrenskraft genom en ökad handel.
            Vårt mål är att öka marknadsandelarna, tillväxten och vinstmarginalerna
            för svenska bolag och att detta sker i reella termer med jämförbara
            länder. Vi ser dock ett behov av ytterligare faktorer gällande
            konkurrens.
          </p>
          <p xml:id="i-EArAHfrYSMVUhgDjZi1mnT">
            Vi anser att det behövs en total konkurrensöversyn och därmed
            en genomgång av dessa så kallade konkurrensfaktorer. Vi vill dock
            poängtera att det är marknadens uppgift att se över de egna sektorernas
            konkurrenskraft och att politiken inte ska gå in och detaljstyra
            på minsta möjliga nivå. Vi ser dock behovet av ytterligare faktorer
            och en övergripande konkurrensöversyn gällande större mätområden
            i sin helhet, inte minst i de fall svenska företag drabbas av
            onödiga konkurrensnackdelar till följd av politiska beslut.
          </p>
          <head xml:id="i-YEVXgwF239qK97UqPMXF4B" type="h1">
            Den globala konkurrensen
          </head>
          <p xml:id="i-HZkriDmNWSaaTCtDjdH8zp">
            Sverige som nation måste hela tiden utveckla rätt förutsättningar
            för att vara ett attraktivt land för företagande. Vi vill verka
            för sund handel och därmed motsätter vi oss snedvridande konkurrensregler,
            både nationellt och globalt. Sett i ett nationellt perspektiv
            kan det handla om att säkerställa att det inte återfinns onödiga
            straffskatter, regler eller avgifter som i en omotiverad utsträckning,
            sett till de faktiska positiva effekterna, hämmar svensk konkurrenskraft
            globalt. Då handlar det om en utförlig konsekvensutredning vid
            ny lagstiftning, ett effektivt regelförenklingsarbete, en grundprincip
            om att eftersträva miniminivå vid implementering av EU-direktiv
            och i allmänhet en översyn av övriga skatter, avgifter och byråkrati.
          </p>
          <p xml:id="i-8ssxgyssQ6dVK4sDCZEQoG">
            I ett globalt perspektiv är det vår mening att stora export-
            och ekonomiskt tunga nationer inte ska agera protektionistiskt
            och ge marknadsstöd och snedvridande subventioner exempelvis till
            sin egen industri. I de fall det uppmärksammas bör regeringen
            påtala problemen med det för att alltid eftersträva en rättvis
            global handel.
          </p>
          <head xml:id="i-KbHZGUWtUMMF4GTwGy5s6q" type="h1">
            Frihandel
          </head>
          <p xml:id="i-QskNTJdFUx182vH1at72is">
            Vi är i grunden positiva till frihandel samt bilaterala och multilaterala
            handelsavtal i sin helhet. Vi anser att Sverige inom såväl EU
            som i internationella forum, så som WTO, ska verka för en öppen
            och fri handel och för att motverka protektionism. Få saker skulle
            skada vår ekonomi mer än om vi och våra handelspartners skulle
            börja begränsa eller på andra sätt förhindra eller fördyra internationell
            handel. Vi förordar i princip att Sverige för en frihandelsvänlig
            linje både som enskild nation och inom Europeiska unionen. Vårt
            medlemskap i EU innebär att vi givit EU exklusiv befogenhet att
            stifta våra handelsavtal, vilket i sin tur godkänns av respektive
            medlemsland.
          </p>
          <p xml:id="i-HN3CuGJ2oQY5HowvFejx9V">
            Genom medlemskapet i EU får vi tillgång till den inre marknaden
            vilket gagnar Sverige som exportnation. Sverigedemokraterna ser
            värdet i en välfungerande inre marknad med förutsägbara – och
            rättvisa – regler. Synergieffekterna av en strömlinje­formad marknad
            ska dock alltid vägas mot riskerna med en allt för byråkratiserad
            inre marknad då det riskerar att innebära onödigt kostnadsdrivande
            regelkrångel för svenska företag. Vi motsätter oss också de marknads-,
            och handelsfientliga tendenser som på senare tid blossat upp inom
            EU med förslag likt det om ”European Champions”.
          </p>
          <head xml:id="i-VU9MnqccZuoGviTzV5cC39" type="h1">
            Import
          </head>
          <p xml:id="i-X6ihjUaeajvqWfzYwswx3t">
            Vi ser positivt på import i sin helhet och dess betydelse för
            den svenska konkurrens­kraften. Allt fler produkter innehåller
            delar som produceras någon annanstans i världen och den s.k. värdekedjan
            är i viss mån positiv, även om önskan gällande geografisk närhet
            till värdekedjor bör tas i beaktning.
          </p>
          <p xml:id="i-WNxqao69Mk1jGmnoFs89G9">
            Svenska företag får ta del av en global marknad med en ökad variation
            av produkter, genom detta ökar konkurrenskraften på inhemsk produktion
            och därmed gynnas även exporten. Dock anser vi att importbehovet
            behöver utvärderas på lång sikt. Politisk instabilitet eller påtryckningar
            i exporterande nationer, länders monopolställningar på
          </p>
          <p xml:id="i-EyjV4MMFQHNumDoxReLzru">
            vissa produkter eller naturliga orsaker kan förändra den globala
            handelsmarknaden. Vi anser att en långsiktig utvärdering bör göras
            gällande svenska sektorers långsiktiga importbehov och stärka
            den svenska produktionen av produkter med betydelse i de globala
            värdekedjorna.
          </p>
          <head xml:id="i-VUxqQatVsMM8dzQb7s96cx" type="h1">
            Export
          </head>
          <p xml:id="i-B7ePu8jkxpMcqskP6sp3Rq">
            Vi ser positiva utsikter gällande svensk konkurrenskraft och
            avser att fortsatt stärka de svenska exportmöjligheterna genom
            goda handelsrelationer och världsledande produkter och tjänster,
            högt upp i värdekedjan. Vår vision är att fortsätta utvecklingen
            genom att förädla de redan befintliga nationella konkurrensfördelar
            och därmed stärka Sveriges marknadsandelar samt att ta del av
            nya och växande internationella tillväxt­regioner. Vi ser att
            detta gynnar hela den nationella företagskedjan i form av små
            enskilda underleverantörer till större kluster av bolagssamarbeten,
            så kallad dual companionship.
          </p>
          <head xml:id="i-RmsmQfBJeP1n14EcKugq31" type="h1">
            Handelsavtal
          </head>
          <p xml:id="i-3DZYZh7GC6gbchCft1gkP3">
            Även om frihandel gagnar Sverige på det stora hela bör vi alltid
            verka för att i högsta möjliga utsträckning verka för att svenska
            intressen värnas. Detta kan göras genom att till exempel försöka
            inkorporera sådant som stärker svenska komparativa fördelar i
            avtalen. Det finns även flertalet sektorer inom vilka vi är mer
            eller mindre världsledande varpå Sverige under förhandlingarna
            aktivt måste ta ställning för dessa. För att ytterligare värde
            ska skapas som en följd av framtida frihandelsavtal bör tillväxtländer
            och större ekonomier prioriteras.
          </p>
          <p xml:id="i-QSYZvSV3bby11YZucQArrp">
            Det är vår mening att Sverige ska vara en tydlig röst inom EU
            för det fortsatta arbetet med ytterligare bilaterala, och multilaterala,
            frihandelsavtal. Utöver frihandels­avtalens konventionella ekonomiska
            fördelar innebär det även en försäkring i händelse av ett fullskaligt
            handelskrig. Vidare bör Sverige förtydliga vikten av att fokus
            vid framtida förhandlingar bör ligga vid att motverka icke-tariffära
            handelshinder, detta eftersom att det är mer än tullavgifter och
            skatter som avgör de potentiella fördelarna med ett frihandelsavtal.
            Extra viktigt blir det vid frihandelsavtal med avancerade länder
            då tullarna ofta redan är låga genom WTO.
          </p>
          <head xml:id="i-5PMeruKFtyzWTJZTy1rsiG" type="h1">
            Sociala krav i handelsavtal
          </head>
          <p xml:id="i-MXJVYUt3cCwEVDrTFzjYC6">
            I samband med att EU knyter fler frihandelsavtal bör vi också
            vara noggranna med att i dem, så långt det är möjligt, upprätta
            krav på ländernas arbete med miljö, demokrati och jämställdhet.
            På det sättet kan unionen stärka både handel och demokratisering,
            samtidigt som biståndsarbetet i motsvarande grad kan begränsas.
            Krav bör också ställas på att stater ska ta emot sina egna medborgare
            i förekommande fall, detta genom att inkorporera återtagsklausuler
            i handelsavtalen.
          </p>
          <head xml:id="i-UWTgcYdxio7grCEYfmaLe4" type="h1">
            Handelsavtalet mellan EU och USA
          </head>
          <p xml:id="i-pJvdTxW4bDm3iRtc39o9m">
            Vi är fullt medvetna om att TTIP i nuläget tycks ligga på is,
            milt sagt. Vi är dock oaktat generellt positiva till ett handelsavtal
            mellan EU och USA. Vi tror att detta kommer att stärka den svenska
            ekonomin genom borttagandet av både tariffära samt befintliga
            icke-tariffära handelshinder men även genom att förebygga tillkomsten
            av nya handels­hinder. Vi ser positivt på USA:s uttalade indikationer
            om transparens, deltagande och ansvarstagande och vår förhoppning
            är att framtagna standardiseringar styr mot redan befintliga handelsmekanismer
            i WTO:s avtal.
          </p>
          <p xml:id="i-B6jAKp27af7gXJzEQ9ddj7">
            Vi ser vikten av att i första hand se över de områden som har
            störst möjlighet till regelsamarbete än att försöka hitta gemensamma
            nämnare för alla sektorer. Dessutom behövs en förståelse av att
            vissa regelverk är svåra att samköra p.g.a. olika myndighetsstrukturer
            samt olika produktregelverk.
          </p>
          <head xml:id="i-VPQyyARwZDt6Cte6oLwNpJ" type="h1">
            Brexit
          </head>
          <p xml:id="i-KYzcFhyy6ffuewBKYVNd3k">
            I juni 2016 förändrades synsättet på det europeiska samarbetet
            i sin helhet då Storbritannien med klar demokratisk majoritet
            röstade för ett utträde ur EU. Storbritanniens utträde ur EU kommer
            att få mer långtgående effekter för unionens medlemsstater än
            man hittills velat diskutera. Frågan kommer inte bara gälla ekonomi,
            den fria rörligheten och handel utan den kommer också handla om
            folkrättsliga relationer med andra stater utanför dagens samarbete.
          </p>
          <p xml:id="i-2oa4X7deNFGGgNapdyKvMU">
            Sverige och Storbritannien har många gemensamma drag så som den
            industriella utvecklingen och den privata sektorn, därmed har
            samarbetet och de nära företagsrela­tionerna varit goda. Vi avser
            att fortsätta på den linjen.
          </p>
          <p xml:id="i-TpyMQdtVtHeWS2Db3QM4WT">
            Vi respekterar Storbritanniens suveräna beslut att gå ur EU och
            betonar vikten av att förhandlingarna gällande framtida handelsavtal
            med EU sker skyndsamt. Det är dock viktigt, inte bara för den
            svenska ekonomin, utan även för hela den europeiska handeln att
            arbeta fram underlag till ett kommande handelsavtal så fort som
            möjligt. Detta skulle ge mer trovärdighet för EU men framför allt
            underlätta för investeringar både i Sverige och Storbritannien
            då det ger en möjlighet för företagen att planera sin kommande
            verksamhet. Vår uppfattning är att Sverige ska vara en drivande
            kraft inom EU för att ett nytt handelsavtal mellan EU och Storbritannien
            kommer till stånd.
          </p>
          <p xml:id="i-SGHJ7NzxYSN5NGfVfRD35E">
            Alldeles oavsett framtida relationer mellan EU och Storbritannien
            kvarstår det faktum att Storbritannien idag är en av Sveriges
            mest betydande handelspartner, både gällande export och import.
            Även om ett framtida handelsavtal mellan EU och Storbritannien
            uteblir återfinns onekligen behovet av goda relationer mellan
            våra länder. Vi vill därför vara tydliga med behovet av en välfungerande
            handelsrelation till Storbritannien inom överskådlig framtid oaktat
            övriga faktorer.
          </p>
          <head xml:id="i-KgJHVRWkQ7tzC31T1QW4kt" type="h1">
            Harmonisera terminalavgifterna i den globala poststrategin
          </head>
          <p xml:id="i-4t1wQveDuKD8gDYzuVJfYA">
            Flertalet utvecklingsländer har haft särskilt förmånliga postregler
            som sträcker sig ända tillbaka till 1800-talet. Dessa dåtida förmånliga
            regler har i vissa fall genererat nutida handelsfördelar, exempelvis
            för bl.a. Kina Post och kinesiska e-handelsföretag.
          </p>
          <p xml:id="i-WxX4vb8fKPdYwtGBn6XJbe">
            Dessa ekonomiska lättnader för Kina Post påverkar särskilt den
            globala e-handeln och betyder förenklat att vissa bl.a. europeiska
            mottagarländers postsystem subven­tionerar utgående försändelser
            ifrån Kina Post. Vår syn är att detta på senare tid har missgynnat
            de nordiska länderna och dess e-handelsföretag.
          </p>
          <p xml:id="i-V6qr6JhQHzCmErJauULgf8">
            I september 2016 togs en ny global poststrategi fram i Turkiet,
            den s.k. Istanbul World Postal Strategy. Frågor som behandlades
            på konferensen var bl.a. dessa ekonomiska lättnader och bl.a.
            terminal dues (terminalavgifter) för olika utvecklings­länder.
            Dock är den nya strategin oerhört komplex och vissa länder kommer
            även fortsättningsvis att ha delvis subventionerade postförsändelser
            som finansieras av bl.a. europeiska e-handlare och portobetalare,
            vilket i sin tur ger en snedvriden konkurrens som missgynnar inte
            minst svenska företag.
          </p>
          <p xml:id="i-Lq3zYkXS9kV7SiNHqQaTmu">
            Vi menar att den internationella e-handeln och dess globala postförsändelser
            måste spela på likvärdiga villkor för att sund konkurrens ska
            råda och anser därför att regeringen ytterligare ska verka för
            att harmonisera terminalavgifterna i den globala poststrategin.
          </p>
          <head xml:id="i-XKdo9PYhNY8JRTGhK6PL6p" type="h1">
            Reformera WTO
          </head>
          <p xml:id="i-CpjPqNtWgHoUqXKanfnzz8">
            Sverigedemokraterna ser vikten i det globala multilaterala handelssystemet
            och anser att Sverige måste verka för att få tillbaka Kina och
            USA till förhandlingsbordet. WTO har länge ansetts vara satt ur
            spel och måste både utvecklas och effektiviseras för att åter
            fylla sin roll för trygghet och enkelhet på den globala marknaden.
          </p>
          <head xml:id="i-LC8uGUFhcvrw4yfoqXRCXL" type="h1">
            Regionala exportcentra
          </head>
          <p xml:id="i-5ztveRw22M4HRk5AhsY9go">
            Initiativet med de regionala exportcentrumen är i grund och botten
            något positivt för att stärka exportmöjligheterna. Men vi menar
            även att det krävs noggrann uppföljning samt att det behöver drivas
            på för att exportcentrumen drivs i en mer entreprenöriell anda.
            Det finns regionala och nationella organisationer såväl som företag
            som har goda kunskaper om export och handel. Ett sätt att ta vara
            på denna kompetens är att reger­ingen utreder hur framtida regionala
            exportrådgivare även ska kunna upphandlas av fristående aktörer.
            Det är även angeläget att insatserna inom ramen för exportfrämjande
            samordnas med andra statliga insatser så att insatser inom exportfrämjande
            och t.ex. insatser för näringslivet eller arbetstagarna inte drar
            åt olika håll. Därför bör det även övervägas ett införande av
            en nationell samordning av dessa medel.
          </p>
        </div>
        <div xml:id="i-Pn234DHZ3UVvyQmRi5sSKm" type="signatureBlock">
          <list xml:id="i-MUhVB7cmepe8PyMRqFBFFF">
            <item xml:id="i-3tuc8dHbsrvDcreG99Lijn" who="i-PtgVSQS6zzFSG7jQDufZYA" type="signature">
              Tobias Andersson (SD)
            </item>
            <item xml:id="i-4K4Bx1A1r1GPrC2zjgZ9G1" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
            <item xml:id="i-CZLsd5QVrAD5zhmYXU6s6G" who="i-Y6pV2kmHmseFnW9xv9t8yX" type="signature">
              Eric Palmqvist (SD)
            </item>
            <item xml:id="i-NHTDcrCauwmFjtpHatwVQW" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
