<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02067">
  <teiHeader>
    <fileDesc>
      <titleStmt>
        <title>ANDTS och missbruks- och beroendevård</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2067 av Carina Ståhl Herrstedt m.fl. (SD)</title>
          <idno type="rdwebb">HB022067</idno>
          <rs type="number">2067</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022067/text</ref>
          <ref type="dokument_url_html">https://data.riksdagen.se/dokument/HB022067</ref>
          <ref type="dokumentstatus_url_xml">https://data.riksdagen.se/dokumentstatus/HB022067</ref>
          <ref type="pdf">https://data.riksdagen.se/fil/EE2584C7-5F7E-4598-8CEF-9F0B753934DF</ref>
          <ref type="docx">https://data.riksdagen.se/fil/7D91637B-C7C3-464E-8ED0-CB45CD81BF36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Vk3BD1VwPAAm9tVnGHJL8B</idno>
            <name>Mona Olin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-K9D1NrnMShagCqXdioXNGz" type="signed"/>
        <correspContext corresp="i-K9D1NrnMShagCqXdioXNGz">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-2HFQhchqUWZTJKFYz4PjBu"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-Vk3BD1VwPAAm9tVnGHJL8B"/>
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-F7bXPfbKEjsrRHgyHcwXo1" type="submitted">
          <date when="2023-10-05"/>
          <time when="11:20:08"/>
        </correspAction>
        <correspAction xml:id="i-FpFzEMKir3Ed5v5XbqaTKG" type="reviewed">
          <date when="2023-10-05"/>
          <time when="14:42:06"/>
        </correspAction>
        <correspAction xml:id="i-ViGphoBv3cqvH5kg6oXcem" type="referred">
          <date when="2023-10-17"/>
        </correspAction>
        <correspAction xml:id="i-4ZP6BfxiBpamw89N5r3xQJ" type="assigned">
          <date when="2024-04-24"/>
          <time when="16:30:28"/>
        </correspAction>
        <correspContext corresp="i-4ZP6BfxiBpamw89N5r3xQJ">
          <ref type="assignedTo">Socialutskottet</ref>
        </correspContext>
        <correspAction xml:id="i-BUhufBGhLF5Bf9aenfsLdp" type="behandlas_i"/>
        <correspContext corresp="i-BUhufBGhLF5Bf9aenfsLdp">
          <ref type="uppgift">2023/24:KrU6</ref>
          <ref type="ref_dok_id">HB01KrU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU6</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RbLVkpqWKsr2e8u899SyR7" type="behandlas_i"/>
        <correspContext corresp="i-RbLVkpqWKsr2e8u899SyR7">
          <ref type="uppgift">2023/24:KrU9</ref>
          <ref type="ref_dok_id">HB01KrU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU9</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YVj2XkrJZnRqA5SS4GQzVd" type="behandlas_i"/>
        <correspContext corresp="i-YVj2XkrJZnRqA5SS4GQzVd">
          <ref type="uppgift">2023/24:SoU11</ref>
          <ref type="ref_dok_id">HB01SoU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU11</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2067 av Carina Ståhl Herrstedt
          m.fl. (SD) ANDTS och missbruks- och beroendevård
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3fgsJfDgAiew3o7t23y2VG">
            Förslag till riksdagsbeslut
          </head>
          <list>
            <item xml:id="i-FrQ2uwWauVVf6Fde8JXA5D" sortKey="Yrkande 1">
              Riksdagen ställer sig bakom det som anförs i motionen om att
              regeringen bör se över möjligheten att inrätta kunskapscenter
              som ska fungera som ett viktigt stöd till länsstyrelsernas ANDTS-samordnare,
              det nationella ANDTS-kansliet och Folkhälsomyndigheten och tillkännager
              detta för regeringen.
            </item>
          </list>
          <list>
            <item xml:id="i-QuhWDbnJEokRLkWAZ5KzNH" sortKey="Yrkande 2">
              Riksdagen ställer sig bakom det som anförs i motionen om att
              överväga att begränsa otillbörlig marknadsföring av alkoholhaltiga
              drycker och tillkännager detta för regeringen.
            </item>
          </list>
          <list>
            <item xml:id="i-TiQXFRhsd93njaFgVBe6vH" sortKey="Yrkande 3">
              Riksdagen ställer sig bakom det som anförs i motionen om att
              regeringen bör verka för ökad kunskapsspridning om alkoholmissbruk
              och riskkonsumtion bland unga och tillkännager detta för regeringen.
            </item>
          </list>
          <list>
            <item xml:id="i-RnV2mRSuzbbFed1um8BNmo" sortKey="Yrkande 4">
              Riksdagen ställer sig bakom det som anförs i motionen om att
              regeringen bör verka för att stärka arbetet med att motverka narkotikarelaterade
              dödsfall i Sverige och tillkännager detta för regeringen.
            </item>
          </list>
          <list>
            <item xml:id="i-PP1UeomrPVccycHEbLMYUE" sortKey="Yrkande 5">
              Riksdagen ställer sig bakom det som anförs i motionen om att
              regeringen bör stärka arbetet med att motverka förekomsten och
              spridningen av nätdroger och tillkännager detta för regeringen.
            </item>
          </list>
          <list>
            <item xml:id="i-Di5kprcGN5pafiSGUhXZX1" sortKey="Yrkande 6">
              Riksdagen ställer sig bakom det som anförs i motionen om att
              regeringen bör överväga att kartlägga den nuvarande narkotikasituationen
              i Sverige och tillkännager detta för regeringen.
            </item>
          </list>
          <list>
            <item xml:id="i-SHTSnLLQjddbdfemdd7XBd" sortKey="Yrkande 7">
              Riksdagen ställer sig bakom det som anförs i motionen om att
              det i nästa ANDTS-strategi bör finnas ett skadereduceringsperspektiv
              även för tobaks- och nikotinprodukter liksom det gör på alkoholens
              område och tillkännager detta för regeringen.
            </item>
          </list>
          <list>
            <item xml:id="i-C92wWopEP9SQi9JDhjQQzo" sortKey="Yrkande 8">
              Riksdagen ställer sig bakom det som anförs i motionen om att
              regeringen bör överväga en ny oberoende utredning om skadeverkningar
              av olika tobaks- och nikotinprodukter och tillkännager detta för
              regeringen.
            </item>
          </list>
          <list>
            <item xml:id="i-L28zcKbum1X3DnPeKqmUiu" sortKey="Yrkande 9">
              Riksdagen ställer sig bakom det som anförs i motionen om att
              se över möjligheten att göra det obligatoriskt för gym att synliggöra
              om man samarbetar med den svenska antidopningsorganisationen eller
              inte samt möjligheten att införa en form av antidopningslicensiering,
              och detta tillkännager riksdagen för regeringen.
            </item>
          </list>
          <list>
            <item xml:id="i-VGChzV5cdkAUR1JgFf8aqZ" sortKey="Yrkande 10">
              Riksdagen ställer sig bakom det som anförs i motionen om att
              stärka det spelförebyggande arbetet, särskilt bland barn och ungdomar,
              och tillkännager detta för regeringen.
            </item>
          </list>
          <list>
            <item xml:id="i-A5BnkQjDNXMsHH6T7PV5jx" sortKey="Yrkande 11">
              Riksdagen ställer sig bakom det som anförs i motionen om att
              regeringen bör kontrollera att kommuner och regioner arbetar med
              stödjande och spelförebyggande åtgärder, och detta tillkännager
              riksdagen för regeringen.
            </item>
          </list>
          <list>
            <item xml:id="i-TKhs25V3n9YVTwdKFUtYHB" sortKey="Yrkande 12">
              Riksdagen ställer sig bakom det som anförs i motionen om att
              regeringen bör överväga att bredda begreppet e-sport som kultur
              och officiell sport och tillkännager detta för regeringen.
            </item>
          </list>
          <list>
            <item xml:id="i-EaeMJNmzFBScwM7nJvUQ6A" sortKey="Yrkande 13">
              Riksdagen ställer sig bakom det som anförs i motionen om att
              regeringen bör arbeta för att även e-sportmissbruk inkluderas
              i arbetet mot spelberoende och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-QKdcT47XboGc3WPv1yM1q4" type="h1">
            Motivering
          </head>
          <p xml:id="i-38Xd7qHx5Sii7bT6Exiaed">
            Sverige är ett av de länder som har högst narkotikarelaterad
            dödlighet i EU, vilket är en direkt konsekvens av de senaste decenniernas
            förda vänsterliberala politik. En politik där fokus legat på otillräckliga
            och felprioriterade åtgärder, vilket gjort att Sverige misslyckats
            i kampen mot narkotikan. Det svenska narkotikabruket är oroväckande
            och föranleder omfattande såväl proaktiva som reaktiva insatser
            och åtgärder. Arbetet med att förhindra och motverka barn och
            ungas kontakt med narkotika måste ske i ett tidigt stadium i syfte
            att verka för goda uppväxtvillkor bland barn. Trygga barn med
            möjlig­heter att utvecklas och göra egna val för framtiden motverkar
            samtidigt kriminalitet och utanförskap.
          </p>
          <p xml:id="i-Vx6e47AWuvunNeyZt5qpMA">
            Sverige har samtidigt haft en nedgång av alkohol- och tobaksbruk
            bland unga, och har lägst andel rökare av alla europeiska länder.
            Vi har kommit långt på vägen i det förebyggande arbetet, och här
            har förekomsten av mindre skadliga alternativ varit mångas hjälp
            att sluta röka. Här ser vi att ett skadereduceringsperspektiv
            är viktigt att ha med i strategier och mål på området eftersom
            vi med säkerhet vet att hälsoriskerna med e‑cigaretter, snus och
            nikotinpåsar skiljer sig markant från hälsoriskerna med tobaks­rökning.
            Trots det är det fortsatt viktigt att prioritera och utveckla
            insatser för att före­bygga och minska beroende och missbruk av
            alla slag.
          </p>
          <head xml:id="i-7HJa1tfACNRy5E7hHoP84B" type="h2">
            Nationellt kompetenscentrum
          </head>
          <p xml:id="i-TKar4TmtS2MSbCPoof8iML">
            Ett framgångsrikt ANDTS-arbete behöver vara långsiktigt och det
            förebyggande arbetet bör utgå från vetenskaplig evidens. Sverigedemokraterna
            anser att regeringen bör se över möjligheten att inrätta ett nationellt
            kompetenscentrum för att utveckla, förvalta och kvalitetssäkra
            framgångsrika metoder inom ANDTS-området. Ytterligare ett viktigt
            uppdrag för detta centrum bör vara att utbilda och sprida information
            om de bästa metoderna, så att de kan komma till användning och
            gör nytta i hela landet. Ett sådant nationellt kompetenscentrum
            kan bland annat fungera som ett viktigt stöd till läns­styrelsernas
            ANDTS-samordnare, det nationella ANDTS-kansliet och Folkhälso­myndigheten.
          </p>
          <head xml:id="i-VBAceesxAYaP7MPVk3c2oh" type="h2">
            Marknadsföring av alkoholhaltiga drycker
          </head>
          <p xml:id="i-9McKGJoHtKXJ793DwM3vnm">
            I Sverige regleras alkoholreklamen av alkohollagen och marknadsföringslagen.
            Den som marknadsför alkohol ska ”iaktta särskild måttfullhet”
            och reklamen får inte vara påträngande eller uppsökande eller
            uppmana till användning av alkohol.
          </p>
          <p xml:id="i-2rqPkpwjRXC7icRmV94E2Y">
            När du marknadsför alkoholdrycker, och alkoholdrycksliknande
            preparat som till exempel alkoglass, ska din marknadsföring inriktas
            på att lämna neutral och saklig information om produkten. Marknadsföringen
            får inte uppmana till användning eller syfta till att väcka särskild
            uppmärksamhet. Den får heller inte rikta sig till personer under
            25 år. I januari 2018 föreslog en statlig utredning att helt förbjuda
            alkoholreklam på sociala medier, men Konkurrensverket tyckte dock
            inte att ett förbud behövdes och frågan har sedan dess inte lyfts
            i den riktningen.
          </p>
          <p xml:id="i-AcHNUXEzmjN9TGWrWhgbeC">
            Alkoholreklam är inte tillåtet i tv eller i radio, men ändå ökar
            sådan reklam stadigt i Sverige, och har blivit allt mer synlig
            i medier och på digitala plattformar. Idag sänds flera svenska
            tv-kanaler från utlandet, vilket då möjliggör reklam för alkoholhaltiga
            drycker i det svenska tv-utbudet. På så sätt kringgås den svenska
            lagstiftningen.
          </p>
          <p xml:id="i-9AKcJnsM8dwzH5izUB9s2H">
            Samtidigt vet vi att alkoholreklamen leder till ökat drickande,
            fler alkoholskador och ökat socialt lidande, och undersökningar
            visar att alkoholreklam är påträngande och snarare uppmanar till
            bruk av alkohol.
          </p>
          <p xml:id="i-F5ucXMwrU8PDFVfrFiKc8L">
            Det är viktigt att vi gör allt vi kan för att minska och motverka
            alkoholkonsumtion och alkoholmissbruk, både i förebyggande åtgärder
            och i det proaktiva arbetet. Sverige­demokraterna anser att regeringen
            bör överväga att begränsa otillbörlig marknadsföring av alkoholhaltiga
            drycker i det svenska tv-utbudet.
          </p>
          <head xml:id="i-25p5weHipM92auw48gEtAB" type="h2">
            Ökad kunskap om alkoholkonsumtion bland unga
          </head>
          <p xml:id="i-122U2Cp2zYptb47T7qmfCq">
            Alkoholkonsumtionen bland högstadieelever är historiskt låg,
            och samma utveckling syns i flera europeiska och engelsktalande
            länder. Trots att konsumtionen minskar bland unga är det viktigt
            att arbeta förebyggande för att minska risken för att unga hamnar
            i ohälsosamma vanor och samtidigt lära sig kontrollera sitt, men
            även andras, risk­beteende och riskkonsumtion i ett tidigt stadium.
            Sverigedemokraterna anser att unga i tidig ålder bör få information
            och kunskap till sig om alkoholmissbruk, riskkonsumtion och de
            allvarliga fysiska, psykiska, ekonomiska och sociala skador ett
            alkoholmissbruk kan ge. Genom att skapa en bättre förståelse och
            ge unga kunskap i ett tidigt stadium kan vi motverka att unga
            utvecklar en ohälsosam alkoholkonsumtion som senare kan leda till
            ett livslångt missbruk. Samtidigt kan kunskapen användas för att
            uppmärk­samma andras riskbeteende och lära sig vad man som anhörig
            eller utomstående kan göra för en vän, familjemedlem, kollega
            eller bekant som kan behöva hjälp och stöd utan att veta om det.
          </p>
          <head xml:id="i-8BGD16KY17bvbsBfnY4D7F" type="h2">
            Småbryggerier och gårdsförsäljning
          </head>
          <p xml:id="i-BKuB81YMHGXC6q8s6xheCx">
            Under de senaste åren har antalet bryggerier i Sverige mångdubblats
            och en ny hant­verkstradition har etablerats i Sverige. Det är
            idag en viktig del i arbetet med att stärka landsbygden och skapar
            nya möjligheter för företag att etablera sig utanför storstads­områdena
            samt skapar nya arbetstillfällen, vilket leder till ett ypperligt
            tillfälle att öka människors valfrihet när det gäller var man
            arbetar och bosätter sig.
          </p>
          <p xml:id="i-2UmYB7WxCy7C2CoFgbch1n">
            Idag finns det en växande näring av små bryggerier, destillerier
            och vinodlare och dessa entreprenörer är viktiga jobbskapare,
            framför allt på mindre orter och på lands­bygden. Dessa företag
            utgör också en viktig beståndsdel i den svenska matkulturen, såväl
            i landet som utomlands, och exporten av både mat och dryck ökar.
            För att ta vara på svenska dryckesproducenter är det viktigt att
            skapa goda förutsättningar för utveck­lingen av Sverige som dryckesland.
          </p>
          <p xml:id="i-rZDcuSHjN4rEYXK2AFcac">
            Systembolaget framför att lokala producenter ska erbjudas försäljning
            i de närmast belägna systembutikerna, och i övrigt är det efterfrågan
            och försäljningssiffror som styr. I praktiken är det därmed få
            lokala produkter som når ut utanför det närmaste sprid­ningsområdet.
            Vissa produkter finns dock i beställningssortimentet som omfattar
            fler varor än det ordinarie sortimentet. Även små kvantiteter
            ska då gå via Systembolagets centrallager i Örebro och producenten
            svarar för frakten, men kan inte lagerhålla produkten där. Systembolaget
            har till viss del tillmötesgått det ökade intresset för lokala
            produkter genom att skapa ett tillfälligt sortiment, både lokalt
            och småskaligt (TSLS).
          </p>
          <p xml:id="i-Byvge8rrTuTLUrDssRNzwv">
            Leverantörer väljer själva om de vill offerera sina produkter
            till TSLS-sortimentet eller placera dem i beställningssortimentet.
            Endast de senare kan kvalificera sig för att upptas i det ordinarie
            sortimentet, om tillräcklig försäljning uppnås.
          </p>
          <p xml:id="i-B5UD8Y647iD8cuw2rrWYiy">
            Den förra regeringen har länge stoppat införandet av gårdsförsäljning
            av alkohol och Sverigedemokraterna anser nu att regeringen i sitt
            arbete bör beakta den utredning som finns offentliggjord kring
            gårdsförsäljning av alkohol och skyndsamt införa tillstånd för
            gårdsförsäljning av alkoholhaltiga drycker. Vi anser således att
            svenska småproducenter ska kunna bli licensierade ombud för Systembolaget,
            så länge beslutade krav är upp­fyllda och kan garanteras för att
            fortsatt säkerställa Systembolagets försäljningsmonopol.
          </p>
          <head xml:id="i-6ueHJvuuwynBXEpjpeoXZB" type="h2">
            Stärkt arbete mot missbruk, beroende och narkotikadödlighet
          </head>
          <p xml:id="i-NUape7u83vGcXZgA235q5t">
            Den svenska narkotikapolitiken är ett dystert kapitel och antalet
            dödsfall i Sverige orsakade av läkemedels- och narkotikaförgiftningar
            ligger på en hög nivå. Varje år dör ungefär 900 personer i Sverige
            till följd av narkotika- eller läkemedelsförgiftningar, vilket
            är mycket i jämförelse med övriga Europa. Samtidigt som det är
            en svag minskning bland män, så ser vi en ökning de senaste åren
            bland kvinnor.
          </p>
          <p xml:id="i-MJksy1vWiLRqw1cKT7rDvT">
            För att minska och förhindra dödligheten krävs både akuta och
            långsiktiga åtgärder, men även ett stärkt förebyggande arbete
            för att minska risken för att människor hamnar i missbruk från
            allra första början. Vår beroendevård har stora brister och tillgången
            på narkotika är mer omfattande än någonsin. Idag kan ungdomar
            enkelt via nätet handla godis med narkotika eller lustgasampuller
            avsedda för livsmedels- eller restaurang­branschen. Den narkotikarelaterade
            dödligheten mellan olika länder är samtidigt vansklig bland annat
            eftersom tillförlitligheten i statistiken och rapporteringen varierar
            mycket, beroende på hur man mäter och vad som innefattas. Det
            är däremot ett faktum att Sveriges narkotikarelaterade dödlighet
            är alarmerande hög och att mycket mer behöver göras, dels för
            att minska missbruket, dels för att rädda liv. Sverigedemo­kraterna
            anser med den bakgrunden att regeringen behöver stärka arbetet
            mot missbruk, beroende och narkotikadödlighet.
          </p>
          <head xml:id="i-Snp9TyCeBBzo8GaWMBV69D" type="h2">
            Motverka förekomsten och spridningen av nätdroger
          </head>
          <p xml:id="i-TsXPkK7cVra3tkkJ3garYa">
            Sverigedemokraterna anser att det är viktigt att kampen mot all
            form av narkotika prioriteras i den kommande ANDTS-strategin mot
            beroenden. Narkotika är starkt beroendeframkallande och är allt
            som oftast även förknippat med annan kriminalitet. Samtidigt som
            narkotikan flödar in i landet i enorma mängder, vilket bland annat
            har framkommit genom underrättelsekartläggningar i krypterade
            nätverk såsom Encrochat, Anom eller Sky ECC, ger den förgående
            regeringens förnyade ANDTS-strategi inte tillräckliga svar på
            hur de narkotikarelaterade dödsfallen ska bli färre. Sverigedemo­kraterna
            anser att regeringen bör se över ANDTS-strategin och verka för
            att stärka arbetet med att motverka narkotikarelaterade dödsfall
            i Sverige.
          </p>
          <p xml:id="i-SvZ2tuAaLbXN5wts8G3GJu">
            Beslagen av importerat godis och snacks som innehåller cannabis
            har ökat de senaste åren, och samtidigt varnar Tullverket för
            godis som innehåller en ny syntetisk cannabis som är flera gånger
            farligare än vanlig cannabis. Risken för en överdos är över­hängande
            eftersom den som äter godiset inte kan förutse hur stark drogen
            egentligen är. Med smak av sockervadd och banan säljs godiset
            idag öppet, både på nätet och i butiker. Substansen HHC, hexahydrocannabinol,
            som ska finnas i godiset är kemiskt lik THC som är en av huvudingredienserna
            i cannabis.
          </p>
          <p xml:id="i-Bc8F1f6sDPgVoBedHJWKQm">
            Efter att Folkhälsomyndigheten utrett frågan har regeringen under
            2023 valt att narkotikaklassa substansen från och med 11 juli
            2023, ihop med åtta andra substanser – ett arbete som är helt
            i rätt riktning. De s.k. nätdrogerna, ibland kallade ”designer
            drugs” eller ”legal highs”, utgör en grupp psykoaktiva ämnen som
            påverkar hjärnan på sätt som liknar effekterna av illegala droger.
            Skillnaden ligger i det faktum att regelverket kring klassificering
            av narkotika baseras på den exakta kemiska strukturen hos ämnena.
            Det innebär att det tar en viss tid innan de nya varianterna kan
            erkännas och regleras som narkotikapreparat. Sverigedemokraterna
            anser att vi måste göra mer för att förhindra ungas droganvändning
            som sprider sig på nätet. Regeringen bör stärka arbetet för att
            se över, kartlägga och motverka förekomsten och spridningen av
            nätdroger.
          </p>
          <head xml:id="i-RFahpArtXYqpdX6WeaizRi" type="h2">
            Kartlägga narkotikasituationen i Sverige
          </head>
          <p xml:id="i-XowrfR72Vu6qbifQ4PZH27">
            Beroende- och narkotikasituationen behöver kartläggas och man
            behöver på ett övergripande plan utreda hur det ser ut i Sverige.
            Detta gjordes delvis i Brottsföre­byggande rådets rapport Narkotikamarknader
            där de estimerade att den svenska narkotikamarknaden omsätter
            mellan 3,7 och 9,2 miljarder kronor per år. En genom­tänkt och
            tydlig strategi mot den alltmer ökande användningen av narkotika
            hade behövts för länge sedan.
          </p>
          <p xml:id="i-WxLHKFYdFqtegCYWticYPk">
            Regeringen bör i sitt arbete med kommande ANDT-strategi se över
            de tidigare tillkännagivandena som finns från riksdagen. Vidare
            bör regeringen göra en grund­läggande översyn av såväl tidigare
            som numera förd narkotikapolitik. Framtidens narkotikapolitik
            ska baseras på den senaste forskningen med ett fokus på skade­minimering,
            snarare än på politiska nycker. På så sätt skapar vi en konkret
            och effektiv lagstiftning som i förlängningen räddar liv.
          </p>
          <head xml:id="i-U9WBZPaNbyerjfvVD9nK7f" type="h2">
            Införa ett skadereduceringsperspektiv på tobak och nikotin
          </head>
          <p xml:id="i-B495V5tQ5Hwy9tRJtYqCop">
            Även om alla produkter inom ANDTS-strategins område är skadliga
            för hälsan är det ändå viktigt att klargöra de skillnader som
            finns när det gäller dessa produkters skade­verkningar, och som
            är vetenskapligt påvisade. Tobaksrökningen är definitivt ett av
            världens allvarligaste folkhälsoproblem och den beskrivs också
            av Världshälso­organisationen (WHO) som en global epidemi, vilket
            naturligtvis är oerhört allvarligt. Sverigedemokraterna har många
            gånger påpekat att den förgående regeringen inte gjorde en tydlig
            och skarp åtskillnad när det gäller skadeverkningar av tobaksrökning
            kontra bruk av snus och andra rökfria nikotinprodukter.
          </p>
          <p xml:id="i-Nm52dZzJMZ1vH4By5nWm3e">
            Inom tobaksområdet har mycket positivt hänt under de senaste
            åren. Framför allt har tobaksbruket, och i synnerhet den skadliga
            rökningen, fortsatt minska i Sverige. Faktum är att Sverige är
            det land i Europa som har absolut lägst andel rökare, 6 procent.
            Detta i jämförelse med exempelvis Holland som har näst lägst andel
            rökare och ligger på 12 procent. Att färre människor röker innebär
            stora vinster för människors liv och hälsa och politiken bör fortsatt
            bejaka den utvecklingen där Sverige gjort otroliga framsteg de
            senaste åren och inom en snar framtid kommer att räknas som rökfria
            när vi snart når att 5 % av befolkningen röker, vilket idag klassas
            som ett rökfritt land. Samtidigt har mycket hänt i vår omvärld.
            Det finns inte längre några vetenskapliga tvivel kring att snus
            är betydligt mindre skadligt för hälsan än rökning, och det har
            även utvecklats ett flertal nya tobaksprodukter där tobak upphettas
            i stället för att förbrännas i syfte att vara just mindre skadligt.
            Just förbränning av tobak har visat sig vara en process som ut­söndrar
            många skadliga ämnen.
          </p>
          <p xml:id="i-LkmQyz4FYkCgBpVMyatMCM">
            Som tidigare påpekat finns nu även en ny form av snus, kallat
            vitt snus eller nikotin­påsar. Dessa innehåller inte tobak utan
            enbart nikotin från tobaksplantan och bör sär­skiljas från snus
            som innehåller tobak. Genom att driva en politik som uppmuntrar
            människor att välja mindre skadliga alternativ finns det en oerhört
            stor potential att komma i mål med att skapa ett rökfritt Sverige.
            Därför är det viktigt att slå fast att det i nästa ANDTS-strategi
            bör finnas ett skadereduceringsperspektiv även för tobak, liksom
            det gör för alkohol. En ny oberoende utredning som faktiskt ger
            svar på det som riks­dagen beslutat om och efterfrågar.
          </p>
          <head xml:id="i-6PWFR6jzLNs32vnvrxJizK" type="h2">
            En ny oberoende utredning om skadeverkningarna av olika tobaks-
            och nikotinprodukter
          </head>
          <p xml:id="i-XAPJhps5SBjXXLnpoLRb85">
            I samband med att ärendet med en förnyad ANDTS-strategi debatterades
            i kammaren 2021 valde riksdagen att avslå den förgående regeringens
            förslag på strategi, och riktade istället flera tillkännagivanden
            till den dåvarande regeringen. Bland annat om att man i den kommande
            ANDTS-strategin bör ta hänsyn till nikotin- och tobaksprodukters
            olika skadeverkningar och att ansvarig myndighet bör utreda detsamma.
            Det huvudsakliga regeringsuppdraget till Folkhälsomyndigheten
            2022 var att tillgängliggöra kunskap om olika tobaks- och nikotinprodukters
            skadeverkningar. Elva månader senare valde den nya regeringen
            att ändra uppdraget på så sätt att även olika produkters skadeverkningar
            skulle jämföras i relation till varandra utifrån den vetenskapliga
            grund man kommit fram till.
          </p>
          <p xml:id="i-SaoKizfuazA7mmNdeDSRUe">
            Den rapport som därefter offentliggjordes med anledning av regeringsuppdraget
            saknar väsentliga delar och man likställer snarare tobaksrökningens
            hälsorisker med snusning, utan att resonera om eller klargöra
            skillnader mellan produkterna. Vi vet med sannolikhet att det
            finns stora skillnader i hälsoriskerna kring olika produkter.
            Exempel­vis har Rachel Murkett under 2020 gjort en omfattande
            undersökning grundad på 4 000 vetenskapliga publikationer där
            resultaten visar att det är 400 till 450 gånger farligare att
            röka än att snusa.
          </p>
          <p xml:id="i-L9Fn8s11MehjC8EHhYZ1KL">
            Vi ser behov av en ny ANDTS-strategi där skademinimeringsperspektivet
            tas med och där man inte likställer olika produkter i brist på
            kunskap. För att Sverige faktiskt ska nå EU:s förväntade mål om
            ett rökfritt Sverige 2040 är det viktigt att grundligt utreda
            de olika skadeverkningarna och ha underlag nog för att riksdagen
            ska kunna fatta beslut om några förändringar i strategier. Regeringen
            bör därför tillsätta en ny oberoende utredning som faktiskt ger
            svar på det som riksdagen beslutat om och efterfrågar.
          </p>
          <head xml:id="i-XwA7ysQpaLqoimwdpi5Dxa" type="h2">
            Motverka doping
          </head>
          <p xml:id="i-W8UUft5trtjxnAF1PjLCC8">
            Utanför elitidrotten består dopinganvändarna framför allt av
            killar som tränar på gym och använder anabola androgena steroider
            (AAS) för att snabbt bli mer muskulösa. Bruk av AAS medför stora
            fysiska och mentala hälsorisker, varför det preventiva arbetet
            är viktigt. Nätverket Prodis driver ett ambitiöst antidopningsarbete,
            med informationskampanjer och utbildning av gympersonal, men har
            haft svårt att nå ut till alla gym. I Danmark är det obligatoriskt
            att synliggöra om man samarbetar med den danska antidopingorganisationen
            eller inte, och en liknande form av antidoping­licensiering är
            värd att utvärdera även för svensk del. Det är glädjande att Riksidrotts­förbundet
            nyligen beslutade att Antidoping Sverige ska vara organisatoriskt
            fristående från förbundets verksamhet. Den nya antidopingorganisationen
            kommer att ha en viktig roll i att leda och samordna det nationella
            förebyggande antidopingarbetet utanför elitidrotten.
          </p>
          <p xml:id="i-2VVufgLMBvavPzFLziR18a">
            Sverigedemokraterna anser att regeringen bör se över möjligheten
            att göra det obligatoriskt för gym att synliggöra om man samarbetar
            med den svenska antidopnings­organisationen eller inte samt möjligheten
            att införa en form av antidopnings­licensiering.
          </p>
          <head xml:id="i-YLsmfpGXcozF1Nc6jBBmYd" type="h2">
            Förebyggande av spelmissbruk
          </head>
          <p xml:id="i-BTgJ1W1zTtTqHEhQqpae4p">
            Folkhälsomyndigheten (FHM) har i uppdrag att genom kunskapsstöd,
            samordning och uppföljning bidra till att förebygga spelberoende.
            Från och med 1 januari 2018 ingår problem med spel om pengar i
            socialtjänstlagen och hälso- och sjukvårdslagen. Det innebär att
            kommuner och regioner har ett tydligt ansvar för att förebygga
            spelproblem och erbjuda råd, stöd och behandling till personer
            som har allvarliga problem med spel om pengar. Länsstyrelserna
            ska stödja regionernas och kommunernas arbete med spel­frågan.
            FHM har gjort en kartläggning av regioners och kommuners arbete
            i spelfrågan under 2018–2019. Den visar att det spelförebyggande
            arbetet behöver stärkas i allmänhet.
          </p>
          <p xml:id="i-CHbrD2RMps65YYxj2f1oFU">
            En växande grupp med spelberoende är de unga. När man fyller
            18 år ökar tillgäng­ligheten till spel, och unga får även köpa
            alkohol på ställen där spel erbjuds, såsom pubar och restauranger.
            Unga behöver stöd i att hantera de risker som det innebär att
            bli myndig och de risker de utsätts för. Vi behöver därför se
            över och aktivt jobba för att informera och stötta de unga i problemen
            kring alla sorters beroende. En viktig faktor för de unga är en
            nära och god relation till sina föräldrar eller en vuxen förebild
            som finns med bland de unga, men som samhället ser ut idag saknar
            många just en sådan förebild. Det är viktigt att jobba aktivt
            med att stärka föräldrar i deras föräldraroll. Det kan även ses
            ett samband mellan föräldrar med spelberoende och ungdomar med
            spelberoende och man kan då förstå vikten av en bra behandling
            för dem som är drabbade då beteendet lätt sprider sig och ärvs
            av deras barn.
          </p>
          <head xml:id="i-PXraPqmSvbWRTti5zGczax" type="h2">
            Säkerställa att kommuner och regioner arbetar med stödjande och
            spelförebyggande åtgärder
          </head>
          <p xml:id="i-4uJtNdmhpfCrwrWH8PAjpN">
            Trots att det vidtagits en del åtgärder den senaste tiden behöver
            det spelförbyggande arbetet prioriteras, särskilt bland barn och
            ungdomar. Samtidigt bör regeringen se över möjligheten att kontrollera
            att kommuner och regioner på allvar implementerat och fortsatt
            driver arbetet med stödjande och spelförebyggande åtgärder sedan
            lagändringen trädde i kraft den 1 januari 2019. Det är en förhöjd
            risk att utveckla ett spelberoende om du exempelvis dricker alkohol
            eller intar substanser eller mediciner som försämrar din impulskontroll.
            Det är även vanligt att många tillfrisknade substansberoende ersätter
            sitt tidigare beroende med spel då det upplevs som förhållandevis
            harmlöst i jämförelse. Detta är tyvärr inte fallet och ett spelberoende
            är i allra högsta grad en samhällssjukdom som vi måste ta på största
            allvar.
          </p>
          <head xml:id="i-SL67wMsoPuFBQYmZwyZ2fQ" type="h2">
            Hälsoperspektivet med e-sport
          </head>
          <p xml:id="i-5GZ3vA6xQYiM5WLSq7uUjp">
            I vårt samhälle blir vi alltmer stillasittande, och spel- och
            e‑sportbranschen är en viktig aktör för att motverka denna utveckling.
            E‑sport och spel kan med fördel användas för att uppmuntra till
            rörelse och fysisk aktivitet. Framgångsrika exempel är spel som
            ”Pokémon Go” eller ”Wii-Fit” där den spelande når framgång genom
            fysisk ansträng­ning och rörelse. Ovan nämnda e‑sportråd och spelinstitut
            bör i sin verksamhet uppmuntra speltillverkare att skapa spel
            som bidrar till fysisk aktivitet och rörelse. E‑sport kan bidra
            till att man blir mer fysiskt aktiv om man uppmuntras till det
            genom de spel man spelar, men också om man förstår betydelsen
            av hälsoperspektivet om man som spelare vill nå framgång.
          </p>
          <p xml:id="i-DGJscQcjDSYVqCCPJd5nqb">
            Det finns flera dokumenterade fall gällande skador och ohälsa
            inom e‑sport. Professionella spelare som ”Chessie” från Dota eller
            ”Olofmeister” från CS:GO har fått permanenta skador för att e‑sporten
            inte officiellt klassats som en sport. Flertalet e‑sportare har
            inte heller fått någon utbildning gällande hur man kan e‑sporta
            och samtidigt bevara sin hälsa, utifrån aspekter såsom ergonomi,
            nutrition, fysisk träning och sömn. Utövare av e‑sport befinner
            sig i en konstant riskzon så länge e‑sport endast ses som ”lek”,
            snarare än som officiell sport.
          </p>
          <p xml:id="i-F4PsDYJHccjG8R6pbLC5Ru">
            Sverigedemokraterna anser att regeringen bör se över frågan om
            att bredda be­greppet e‑sport och erkänna det som kultur och officiell
            sport, och att regeringen även bör verka för att e‑sportmissbruk
            inkluderas i arbetet mot spelberoende. Det är viktigt att aktivt
            verka för att minimera risken för att enskilda individer utvecklar
            ett beroende. Genom att bredda begreppet och erkänna e‑sport som
            kultur och officiell sport skulle arbetet mot spelberoende kunna
            innefatta även e‑sportspelarna. De individer som riskerar att
            fastna i ett spelmissbruk har då rätt till hjälp eftersom spelmissbruk
            klassas som en beroendesjukdom, vilket i sin tur omfattas av den
            allmänna sjukvården. Detta skulle bidra till att staten kan ta
            sitt ansvar i en allmän strävan efter att förhindra med­borgare
            att hamna i en spelproblematik.
          </p>
          <p xml:id="i-6rqLXuqa1d697cwvqdijDw">
            Folkhälsoperspektivet är således en viktig aspekt i e‑spelandet.
            En annan viktig aspekt som måste lyftas rörande spelberoende är
            att kunna särskilja monetärt spel­beroende och spelberoende som
            kan påverka exempelvis skolgång. Den ena beroende­formen kan på
            ett allvarligt och omfattande sätt påverka individers ekonomi
            så till den grad att de blir av med sin bostad eller hamnar hos
            Kronofogden, medan den andra sortens spelberoende kan sänka betyg
            eller leda till frånvaro i skolan för barn och ungdomar. Båda
            sorterna bör motverkas, men då konsekvenserna väger tyngre i fallet
            med monetära förluster bör även det proaktiva arbetet med att
            stävja detta beroende hanteras mer skyndsamt.
          </p>
        </div>
        <div type="motSignatures">
          <list>
            <item xml:id="i-5eH6KPvxMbX33N5RASE2gT" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-FnYkuoAuq12SQ1BBJwPeYn" who="i-2HFQhchqUWZTJKFYz4PjBu">
              Carita Boulwén (SD)
            </item>
            <item xml:id="i-MNdA2rxkBvJrf5uQUGmSw6" who="i-8fLDFKe7DukdiZtVTQStKM">
              Angelica Lundberg (SD)
            </item>
            <item xml:id="i-CfjWeRHM6ZXKDVeguQ5GrA" who="i-Vk3BD1VwPAAm9tVnGHJL8B">
              Mona Olin (SD)
            </item>
            <item xml:id="i-VWiGGHLAiywk6SVrxkwToq" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
            <item xml:id="i-WJrcDDboAFZZ2cezoTYEfw" who="i-Uq8cgRMrRNcxY3QYetppCT">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
