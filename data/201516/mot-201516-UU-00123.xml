<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-00123">
  <teiHeader>
    <fileDesc>
      <titleStmt>
        <title>En svensk utrikes- och utvecklingspolitik för barns rättigheter</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:123 av Hans Linde m.fl. (V)</title>
          <idno type="rdwebb">H302123</idno>
          <rs type="number">123</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H302123/text</ref>
          <ref type="dokument_url_html">http://data.riksdagen.se/dokument/H302123</ref>
          <ref type="dokumentstatus_url_xml">http://data.riksdagen.se/dokumentstatus/H302123</ref>
          <ref type="docx">http://data.riksdagen.se/fil/E2171AD7-38CB-4B7B-AF77-D47B12D1E07B</ref>
          <ref type="pdf">http://data.riksdagen.se/fil/30C5D6EF-F8E0-4AA2-8EDF-C3E2DDB07AE9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FLD5NXND5JjwYVRLEVMaDt" type="signed"/>
        <correspContext corresp="i-FLD5NXND5JjwYVRLEVMaDt">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction type="submitted" xml:id="i-TsDSrCHFgXwMnw29ZTrgp7">
          <date when="2015-09-28"/>
          <time when="14:16:47"/>
        </correspAction>
        <correspAction type="reviewed" xml:id="i-41RyUWA4yTqUiDehMwLgc4">
          <date when="2015-09-28"/>
          <time when="15:13:57"/>
        </correspAction>
        <correspAction type="referred" xml:id="i-Nr7FQNCqE6vqhjq8RFckzS">
          <date when="2015-10-13"/>
        </correspAction>
        <correspAction type="assigned" xml:id="i-6FQHrLhK4CG5biXQL2WyXj">
          <date when="2018-03-21"/>
          <time when="17:00:18"/>
        </correspAction>
        <correspContext corresp="i-6FQHrLhK4CG5biXQL2WyXj">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-Xs1bz345ko8kPzVZWngCkj"/>
        <correspContext corresp="i-Xs1bz345ko8kPzVZWngCkj">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-12JQF6HYM39b2y9xpnVEgi"/>
        <correspContext corresp="i-12JQF6HYM39b2y9xpnVEgi">
          <ref type="uppgift">2015/16:UU2</ref>
          <ref type="ref_dok_id">H301UU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9dTDNnFH3LH8YZ3PmhyciB"/>
        <correspContext corresp="i-9dTDNnFH3LH8YZ3PmhyciB">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:123 av Hans Linde m.fl. (V) En svensk utrikes- och utvecklingspolitik för barns rättigheter</div>
      </div>
      <div type="motBody">
        <div type="TOC" xml:id="i-QVeXVfyJLnJfWZ2ATMMRmQ">
          <head xml:id="i-UWQvEFPwSVbDsECXBQSnkf">
            1 Innehåll
          </head>
          <list>
            <item style="indent-level: 1">
              1Förslag till riksdagsbeslut
            </item>
            <item style="indent-level: 1">
              2Inledning
            </item>
            <item style="indent-level: 1">
              3Stärk barnperspektivet inom utrikes- och utvecklingspolitiken
            </item>
            <item style="indent-level: 1">
              4Utbildning
            </item>
            <item style="indent-level: 1">
              5Sexuell och reproduktiv hälsa och rättigheter
            </item>
            <item style="indent-level: 1">
              6Frihet från våld
            </item>
            <item style="indent-level: 1">
              7Rätten till en identitet
            </item>
            <item style="indent-level: 1">
              8Barnarbete
            </item>
            <item style="indent-level: 1">
              9Barn är aktörer för förändring
            </item>
          </list>
        </div>
        <div type="motProposal" subtype="förslag">
          <head xml:id="i-PQKFMhxdsoFT2FmnqQcki3">
            2 Förslag till riksdagsbeslut
          </head>
          <list style="ol">
            <item xml:id="i-E5C9fZG2rDzXTVPnAfK45z">
              Riksdagen ställer sig bakom det som anförs i motionen om att
              barns mänskliga rättigheter behöver vara en central del i Sveriges
              breda arbete för mänskliga rättigheter och tillkännager detta
              för regeringen.
            </item>
            <item xml:id="i-KQkKZ7ru151iZ5ga61mQbE">
              Riksdagen ställer sig bakom det som anförs i motionen om att
              vikten av barns rättigheter i svenskt utvecklingssamarbete måste
              tydliggöras i den kommande biståndspolitiska plattformen och tillkännager
              detta för regeringen.
            </item>
            <item xml:id="i-2nGCytDWsVkq5aseQQuud7">
              Riksdagen ställer sig bakom det som anförs i motionen om att
              regeringen bör få i uppdrag att garantera att barnkonsekvensanalyser
              genomförs vid svenska biståndsprojekt och tillkännager detta för
              regeringen.
            </item>
            <item xml:id="i-8p5EYyL6oPQuyRndCi6HVC">
              Riksdagen ställer sig bakom det som anförs i motionen om att
              Sverige inom ramen för nämnda samarbeten och inom det humanitära
              biståndet bör understödja implementeringen av barnkonventionen
              och tillkännager detta för regeringen.
            </item>
            <item xml:id="i-6H9xSQQRXYtzwXjZtKk6U5">
              Riksdagen ställer sig bakom det som anförs i motionen om att
              Sveriges arbete för barns rätt till utbildning särskilt bör fokusera
              på de barn som i dag är mest marginaliserade, vilket behöver förtydligas
              i omarbetningen av den nya biståndspolitiska plattformen och tillkännager
              detta för regeringen.
            </item>
            <item xml:id="i-8a6PKLgoSK7Wotng7KVT7a">
              Riksdagen ställer sig bakom det som anförs i motionen om att
              Sverige aktivt behöver stödja tillgång till preventivmedel för
              unga, faktabaserad sexualundervisning i och utanför skolan samt
              tillgängliga ungdomsmottagningar och tillkännager detta för regeringen.
            </item>
            <item xml:id="i-3oq9EexrMwhptbPqA4Hy4y">
              Riksdagen ställer sig bakom det som anförs i motionen om att
              Sverige bör inleda ett konkret arbete med målet att alla världens
              stater ska förbjuda barnaga och tillkännager detta för regeringen.
            </item>
            <item xml:id="i-DkysEEdzarQJNy9HQ1FZTh">
              Riksdagen ställer sig bakom det som anförs i motionen om att
              arbetet mot könsstympning behöver få en central roll i Sveriges
              arbete med jämställdhet inom utrikes- och utvecklingspolitiken
              och tillkännager detta för regeringen.
            </item>
            <item xml:id="i-gFuiAX2fBU47ws1RW7gnN">
              Riksdagen ställer sig bakom det som anförs i motionen om att
              Sverige inom utrikes- och utvecklingspolitiken bör verka för en
              skyndsam och effektiv implementering av FN-resolutionen som uppmanar
              stater att vidta åtgärder för att förebygga och utrota barn- och
              tvångsäktenskap samt av de nya utvecklingsmålen som syftar till
              att utrota barn- och tvångsäktenskap och tillkännager detta för
              regeringen.
            </item>
            <item xml:id="i-8NiiR38jW3jY13JiomLi21">
              Riksdagen ställer sig bakom det som anförs i motionen om att
              Sverige bör verka för allas rätt till en identitet och för att
              understödja att fler länder utvecklar effektiva folkbokföringssystem,
              och riksdagen tillkännager detta för regeringen.
            </item>
            <item xml:id="i-5mwTqKeQUqgotfNwuvfdjV">
              Riksdagen ställer sig bakom det som anförs i motionen om att
              Sverige i utvecklingssamarbetet, utrikespolitiken och främjandeverksamheten
              bör arbeta för att stater och företag respekterar de internationella
              överenskommelser som reglerar barnarbete och arbeta för att alla
              skadliga barnarbeten avskaffas och tillkännager detta för regeringen.
            </item>
            <item xml:id="i-D3iPqfM6Vk6wCt6wog58sG">
              Riksdagen ställer sig bakom det som anförs i motionen om barn
              som aktörer i Sveriges utvecklingssamarbete och tillkännager detta
              för regeringen.
            </item>
            <item xml:id="i-8XHuCr7WJzVGuJQzH7KKzy">
              Riksdagen ställer sig bakom det som anförs i motionen om att
              Sverige bör underteckna och ratificera barnkonventionens tredje
              tilläggsprotokoll och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9KWGMGUcANW4sVupawtEQ1">
            3 Inledning
          </head>
          <p xml:id="i-BMPGcLvRVzPAWz7jkqnsEc">
            Barn är vår framtid. Men barn är också i högsta grad en del av
            vår samtid. Barn utgör en central och självklar del av varje levande
            samhälle. Trots det kränks barns rättigheter systematiskt i världen
            och barn utestängs från inflytande över sin vardag, sina liv och
            de samhällen de lever i. Ett samhälle som kränker barns rättigheter
            och som inte ser barn som viktiga aktörer kommer att vara ett
            samhälle som lägger grund för framtida fattigdom, ojämlikhet mellan
            män och kvinnor och bristande respekt för de mänskliga rättigheterna.
            För Vänsterpartiet är det därför självklart att se arbetet för
            barns rättigheter som en central del i vårt arbete för jämställdhet,
            demokrati och en värld där vi utrotat fattigdomen. Därför väljer
            vi i år att lägga en motion som specifikt lyfter fram arbetet
            för barns rättigheter i Sveriges breda utrikes- och utvecklingspolitik.
            De nya globala utvecklingsmålen, som antas under hösten, förväntas
            ha stort fokus på barn och unga. 19 av de föreslagna 169 delmålen
            nämner barn uttryckligen, och inom ramen för målen åtar sig världens
            länder att arbeta mot våld mot barn, för att stoppa barnäktenskap,
            barnarbete och andra skadliga sedvänjor, se till att alla barn
            får tillgång till utbildning och att de ska kunna känna sig trygga
            i skolan – bara för att nämna några av åtagandena. Målen slår
            dessutom fast att barn och unga ska ha en röst och få vara med
            och påverka sitt liv och sin framtid. Sverige har på flera områden
            varit ett föregångsland när det gäller barns rättigheter. 1979
            var vårt land det första land som förbjöd barnaga. Sex- och samlevnadsundervisning
            har varit en del av skolans uppdrag sedan 1955. Sverige var med
            och tog initiativ till barnkonventionen. Inom ramen för bygget
            av den svenska välfärden var kampen för allas barns rätt till
            utbildning och mot barnarbete central och framgångsrik. Sverige
            har alla möjligheter att fortsätta vara ett föregångsland internationellt
            och ett land som sätter frågor om barns rättigheter på dagordningen.
            Samtidigt står även Sverige inför utmaningar. Barnkonventionen
            är fortfarande inte svensk lag. Sverige har kritiserats hårt för
            hur barn bemöts i det svenska asylsystemet och för att barn sätts
            i isolering i polishäkten. Den psykiska ohälsan bland barn ökar
            kraftigt och är alarmerande hög bland t.ex. unga hbtq-personer
            i Sverige. En svensk utrikes- och utvecklingspolitik för barns
            rättigheter måste därför också handla om att ta intryck och lära
            av goda exempel från andra länder.
          </p>
          <head type="h1" xml:id="i-AQL9YthHKSZXY6p1XC5APE">
            4 Stärk barnperspektivet inom utrikes- och utvecklingspolitiken
          </head>
          <p xml:id="i-D2qVkBNbmP7jGLvwgan7am">
            För att Sverige på allvar ska kunna lyfta barns rättigheter i
            utrikes- och utvecklingspolitiken krävs kompetens och kunskap,
            ett strukturerat arbete, mekanismer för uppföljning och politiska
            mål. I grunden handlar det om politisk vilja och prioriteringar.
            I dag brister Sveriges arbete mer eller mindre på alla dessa punkter.
            Det finns många exempel på hur svenskt utvecklingssamarbete bidrar
            till insatser för barn och ungdomar. Men det saknas ett systematiskt
            arbete med ett barnrättsperspektiv samt barnrättskonsekvensanalyser,
            även i de insatser som inte direkt är riktade till barn. Vidare
            finns det inte i dag någon systematisk statistik över hur stor
            del av biståndet som gynnar barn. Barnrättsskrivelsen ”Ett barnrättsperspektiv
            i internationellt utvecklingssamarbete” från 2001 löpte ut 2014
            och nu saknas det ett formellt styrande dokument för arbetet med
            barns rättigheter. Det saknas dessutom sedan flera år tjänstemän
            som har ett övergripande helhetsansvar för barnrättsfrågor på
            UD och Sida. Vänsterpartiet ser ett behov av tydliga riktlinjer,
            verktyg och system, samt kompetens för att förstärka och systematisera
            arbetet med barns rättigheter.
          </p>
          <p xml:id="i-D2EUxAWefWonEK6P8PsRzT">
            De mänskliga rättigheterna är universella, odelbara och inbördes
            beroende. Det är svårt att se att de medborgerliga, politiska,
            ekonomiska, kulturella och sociala rättigheterna fullt ut skulle
            kunna respekteras om inte barns mänskliga rättigheter respekteras.
          </p>
          <p xml:id="i-CqxvQRya19eUwAnoc2penp">
            I Sveriges breda arbete för mänskliga rättigheter behöver barns
            mänskliga rättigheter vara en central del. Detta bör riksdagen
            ställa sig bakom och ge regeringen till känna.
          </p>
          <p xml:id="i-MmZjS5LUN9X8KJr4TrSxZm">
            Den dåvarande borgerliga regeringen antog 2014 en biståndspolitisk
            plattform. Plattformen skulle tydliggöra ”utgångspunkt för regeringens
            styrning av det svenska biståndet” och plattformen skulle behandla
            ”de principer och värderingar som ska vägleda svenskt bistånd”.
            Vänsterpartiet var kritiskt mot flera delar av plattformen. Vi
            kunde bl.a. konstatera att plattformen helt saknar ett barnrättsperspektiv,
            i stället beskrivs barn bara som mottagare och en utsatt grupp
            i behov av hjälp. Barn utgör hälften av befolkningen i världens
            utvecklingsländer, då kan de självklart inte lämnas utanför arbetet
            för hållbar utveckling. Barns och ungas perspektiv, åsikter och
            förslag måste beaktas och deras rättigheter garanteras för att
            världen ska nå sina utvecklingsmål.
          </p>
          <p xml:id="i-7tGAkAH2j8EtDaQd9rxU4R">
            Regeringen har aviserat att man kommer att ta fram en ny biståndspolitisk
            plattform. Det är viktigt att man i arbetet med plattformen analyserar
            sambanden mellan fattigdom, kränkningar av de mänskliga rättigheterna,
            ojämlikhet mellan män och kvinnor och inskränkningar av barns
            mänskliga rättigheter. Det är också viktigt att barn lyfts fram
            som aktörer som behöver lyssnas på och inkluderas i beslutsprocesser.
          </p>
          <p xml:id="i-Xkk1HgPrykiKPvxXP77nyQ">
            I den kommande biståndspolitiska plattformen måste vikten av
            barns rättigheter i svenskt utvecklingssamarbete tydliggöras.
            Detta bör riksdagen ställa sig bakom och ge regeringen till känna.
          </p>
          <p xml:id="i-P7xbsAiBc16ySLqcwxsqe1">
            Bistånd bedrivs inte i vakuum. Ett projekt kan påverka olika
            grupper i ett samhälle på olika sätt och i olika utsträckning
            beroende på kön, funktionsvariationer, sexuell läggning, etnicitet
            etc. Det gäller även ålder. Det är viktigt att synliggöra vilka
            konsekvenser biståndet får för barn och unga. FN:s barnrättskommitté
            har i sina rekommendationer under vårens granskning av Sverige
            särskilt påtalat att man bör göra barnkonsekvensanalyser av samtliga
            delar av svensk utvecklingspolitik. Detta är även en skyldighet
            för samtliga myndigheter, enligt Sveriges nationella strategi
            för att förverkliga FN:s barnkonvention.
          </p>
          <p xml:id="i-FEgBjYiBXWrf8qiuPakhNF">
            Regeringen bör få i uppdrag att garantera att barnkonsekvensanalyser
            genomförs vid svenska biståndsprojekt. Detta bör riksdagen ställa
            sig bakom och ge regeringen till känna.
          </p>
          <p xml:id="i-BtjYvRmc2vQFTeyGvPEVZ2">
            FN:s barnkonvention är central för arbetet med barns rättigheter.
            Vi välkomnar att regeringen aviserat att barnkonventionen nu ska
            bli svensk lag. Men barnkonventionen ställer inte bara krav på
            hur vi agerar i Sverige. Enligt artikel 4.2 i barnkonventionen
            ska Sverige stödja andra länder i deras arbete med att implementera
            barnkonventionen. Sverige ska bedriva långsiktigt utvecklingssamarbete
            med 13 länder, med 10 länder i konflikt eller post-konflikt ska
            Sverige bedriva utvecklingssamarbete och med nio länder i Östeuropa
            och på Balkan ska Sverige bedriva reformsamarbete.
          </p>
          <p xml:id="i-MiyHyWj4vCod9vGNYo5dsb">
            Sverige bör inom ramen för dessa olika samarbeten och inom det
            humanitära biståndet understödja implementeringen av barnkonventionen.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-MozY2qgCLvrJFV2rRZHJqZ">
            5 Utbildning
          </head>
          <p xml:id="i-K47br7Vd9QuoV1Tyiiriqg">
            Stora framsteg har gjorts inom utbildningsområdet inom ramen
            för arbetet med millenniemålen. 91 procent av världens barn förväntas
            2015 gå i skolan. I synnerhet har stora framsteg skett i Afrika
            och genom att allt fler flickor fått tillgång till utbildning.
            År 2000 gick 100 miljoner i grundskoleålder inte i skolan. I år
            är siffran enligt FN 57 miljoner. 57 miljoner barn som förvägras
            rätten till grundläggande utbildning är fortfarande 57 miljoner
            för många. Rätten till utbildning är en grundläggande mänsklig
            rättighet för alla barn. Rätten till utbildning är dessutom central
            för arbetet med att minska fattigdom, öka jämlikhet mellan män
            och kvinnor och demokratisering. Vi vet i dag att en utbildad
            flicka gifter sig senare, föder färre och friskare barn och ökar
            sina framtida inkomster med upp till 20 procent för varje år hon
            går i skolan.
          </p>
          <p xml:id="i-6QT4qQcHtLC7tvBBn4ZUJh">
            Sverige hör till de länder i OECD som avsätter lägst andel av
            biståndet till utbildningsinsatser. Enligt statistik från FN-organet
            Unesco använde Sverige 5 procent av sitt totala bistånd till utbildningsinsatser
            2011 medan genomsnittet i OECD var 9 procent. En förklaring till
            detta är att det skett så stora framsteg i flera av de länder
            Sverige bedriver utvecklingssamarbete med att man på goda grunder
            kunnat fasa ut det svenska stödet till utbildningssektorn. Men
            det har också varit tydligt att skola och utbildning nedprioriterats
            under flera år i svensk utvecklingspolitik. Det finns dock goda
            exempel på hur svenskt bistånd gör skillnad. I Afghanistan gick
            74 743 barn i Svenska Afghanistankommitténs skolor 2014, 66 procent
            av dem var flickor. I Afghanistan drev SAK 2014 50 byskolor för
            nomadbarn, kuchis, en grupp i det afghanska samhället där nästan
            inga barn fått utbildning. SAK såg dessutom till att 2 853 afghanska
            barn med funktionsnedsättning fick förberedande skolgång. Arbetet
            i Afghanistan visar att Sverige inte bara med stor framgång och
            goda resultat kan bidra till att fler barn kan få rätt till utbildning,
            utan också att Sverige kan göra det i de svåraste miljöerna och
            i de mest marginaliserade grupperna.
          </p>
          <p xml:id="i-8so9afaJnyHrWjpUFrjD4X">
            Stöd till utbildning och barns rätt till skolgång behöver även
            fortsättningsvis vara en central del av svenskt utvecklingssamarbete.
            I en tid då stora framsteg gjorts på utbildningsområdet behöver
            Sveriges arbete för barns rätt till utbildning särskilt fokusera
            på de barn som i dag är mest marginaliserade. Det kan handla om
            flickor i länder där flickors rätt till utbildning fortfarande
            ifrågasätts. Men det kan också handla om barn med funktionsnedsättningar,
            barn som tillhör urfolk eller barn som växer upp i extrem fattigdom.
          </p>
          <p xml:id="i-F6ViMVvTPowJiCMoAbuHdK">
            Sveriges arbete för barns rätt till utbildning bör särskilt fokusera
            på de barn som i dag är mest marginaliserade, vilket behöver förtydligas
            i omarbetningen av den nya biståndspolitiska plattformen. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-4mVyYhzHiDVJkDzJJCoe6n">
            6 Sexuell och reproduktiv hälsa och rättigheter
          </head>
          <p xml:id="i-B2JWaTnsTVpumg7DZJYMC8">
            Att få bestämma över sin egen kropp och uttrycka sin egen sexualitet
            är en grundläggande mänsklig rättighet. Vi har alla en grundläggande
            rätt att fatta egna, välinformerade och frivilliga beslut om våra
            kroppar och vår sexualitet. Men det är en rättighet som kränks
            och inskränks i många av de länder som Sverige bedriver utvecklingssamarbete
            med. Arbetet med sexuell och reproduktiv hälsa och rättigheter
            har under en lång tid spelat en viktig roll i svensk utvecklingspolitik.
            Men Sverige har inte alltid varit lika duktigt på att synliggöra
            och stärka barns och ungdomars sexuella och reproduktiva hälsa
            och rättigheter. Frågor om sexuell och reproduktiv hälsa och rättigheter
            är frågor om grundläggande mänskliga rättigheter. Men så länge
            som barn dör i samband med graviditeter och förvägras rätten att
            bestämma över sina kroppar kommer det dessutom att vara omöjligt
            att utrota fattigdom, minska ojämlikheten mellan män och kvinnor,
            pressa tillbaka spridningen av hiv etc.
          </p>
          <p xml:id="i-422W5WRhn6HawkKmbmf83K">
            Varje år föder över sju miljoner flickor barn. Uppskattningsvis
            har två miljoner av dessa flickor inte ens fyllt 15 år när de
            blir mammor, men mörkertalet är stort. Anledningen till att vi
            inte vet, är att ingen officiell statistik förs för flickor under
            15 år. Komplikationer i samband med graviditet och förlossning
            är i dag den näst vanligaste dödsorsaken bland flickor 15–19 år
            i utvecklingsländer. Att så många barn fortfarande själva blir
            föräldrar är starkt kopplat till det faktum att var tredje flicka
            i utvecklingsländerna är gift innan hon fyllt 18 år, var nionde
            innan hon fyllt 15 år. 90 procent av alla barn som blir gravida
            blir det inom äktenskapet. Bristande tillgång till preventivmedel,
            starka begränsningar i aborträtten, avsaknad av sexualupplysning
            och ungdomsmottagningar innebär att många barn och ungdomar varken
            har makten eller kunskapen att kunna fatta egna beslut om sina
            kroppar.
          </p>
          <p xml:id="i-XVQJSm1eSXDTLHRYdFUaWn">
            Att vara ung och hbtq-person innebär i åtskilliga länder att
            möta diskriminering, mobbning och marginalisering. I ett 70-tal
            länder är samkönade relationer kriminaliserade och att komma ut
            som hbtq-person innebär risk för godtyckliga arresteringar, förföljelse
            och våld. Arbetet med ungas sexuella och reproduktiva hälsa och
            rättigheter måste därför inkludera ett tydligt hbtq-perspektiv.
          </p>
          <p xml:id="i-6yzjvCc6rB2gEhYcKuYtx7">
            Ett framgångsrikt arbete med SRHR-frågor måste inkludera män
            och pojkar. Vill vi förebygga oönskade graviditeter, sexuellt
            överförbara infektioner och könsbaserat våld är det viktigt att
            förändra unga mäns syn på kön, sexualitet och könsroller. Det
            finns goda exempel på hur Sverige kan stödja detta arbete, t.ex.
            genom RFSU:s projekt Young Men As Equal Partners i Tanzania och
            Plans program Champions of Change.
          </p>
          <p xml:id="i-FbgZoSHix4hZWN81MUvU7E">
            Vänsterpartiet har i flera år arbetet för att minst 10 procent
            av den svenska biståndsbudgeten ska öronmärkas till arbetet med
            sexuell och reproduktiv hälsa och rättigheter. Det är helt avgörande
            i detta sammanhang att även fokusera på barns och ungdomars sexuella
            och reproduktiva hälsa och rättigheter. Behovet är stort av givarländer
            som är beredda att stötta organisationer som arbetar för sexuell
            och reproduktiv hälsa och rättigheter i syd – alltför många givare
            saknar viljan eller modet att engagera sig i dessa kontroversiella
            frågor.
          </p>
          <p xml:id="i-6pT3ZgxqMQWijVdXGGAjZd">
            Sverige behöver aktivt stödja tillgång till preventivmedel för
            unga, faktabaserad sexualundervisning i och utanför skolan samt
            tillgängliga ungdomsmottagningar. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-26ZRP863tuDGPuCNLfRro4">
            7 Frihet från våld
          </head>
          <p xml:id="i-4xC6AuxCofviNhx4UCUsXL">
            Världen över utsätts barn för våld. Våldet kan ta sig många uttryck.
            Våld mot barn är uppenbart i samband med väpnande konflikter och
            enligt Rädda Barnen är 30 miljoner barn just nu på flykt. Men
            arbetet för barns rätt att leva i frihet från våld handlar också
            om att bekämpa det våld som sker i familjen i form av aga, våld
            i nära relationer och hedersvåld. Det handlar också om att bekämpa
            könsstympning, barnäktenskap och trafficking. Det könsbaserade
            våldet i och runt skolor är en avgörande faktor för att så många
            flickor fortfarande inte fullföljer sin utbildning.
          </p>
          <p xml:id="i-JQis6irHUpsLETmzppBaDi">
            1979 blev Sverige det första landet i världen som förbjöd barnaga.
            Sedan dess har 45 länder följt Sveriges exempel. Men i majoriteten
            av jordens länder är det fortfarande fullt lagligt för en förälder
            att slå sitt barn och i mer än vart tredje land är aga tillåtet
            i skolan. 3 av 4 barn mellan 2 och 14 års ålder utsätts för barnaga.
            Det innebär att miljoner barn världen över utsätts för övergrepp
            som kan ge psykiska och fysiska men för livet.
          </p>
          <p xml:id="i-TdtS5waD4ECA7RyKBrVtb9">
            Hösten 2015 ska världen enas om nya globala utvecklingsmål som
            en fortsättning på millenniemålen. I utkasten till de 17 nya målen
            finns flera delmål som uttryckligen lyfter våld mot barn och kvinnor
            både i och utanför hemmet. Det ger Sverige en bra utgångspunkt
            för att arbeta för att fler länder ska förbjuda barnaga.
          </p>
          <p xml:id="i-TFZBqrgxztepvfCzeA1u5G">
            Sverige bör inleda ett konkret arbete med målet att alla världens
            stater ska förbjuda barnaga. Detta bör riksdagen ställa sig bakom
            och ge regeringen till känna.
          </p>
          <p xml:id="i-DTVkwN3MtTQiqcJbzNEFto">
            Mer än 130 miljoner kvinnor och flickor i världen har könsstympats
            enligt Unicef. Om arbetet mot könsstympning inte intensifieras
            riskerar ytterligare 63 miljoner flickor att könsstympas fram
            till år 2050. Könsstympning är ett extremt uttryck för diskriminering
            av flickor och kvinnor och får långtgående konsekvenser för de
            drabbade flickorna och kvinnorna. Ska könsstympning motverkas
            krävs ofta både att lagstiftning skärps och att det bedrivs ett
            arbete med att förändra normer, traditioner och sedvänjor. Samtidigt
            finns det goda exempel att lära av. Länder som Egypten, Sudan
            och Burkina Faso har utifrån FN:s barnkonvention infört förbud
            mot könsstympning och bl.a. Nigeria, Irak och Liberia har lyckats
            med att kraftigt minska förekomsten av könsstympning. I utkasten
            till nya utvecklingsmål finns nu ett tydligt mål om att utrota
            könsstympning. I flera av de länder som Sverige bedriver utvecklingssamarbete
            med är könsstympning fortfarande vanligt förekommande.
          </p>
          <p xml:id="i-SxGGHSzgycJAYuW5RrXZo2">
            I Sveriges arbete med jämställdhet inom utrikes- och utvecklingspolitiken
            behöver arbetet mot könsstympning få en central roll. Detta bör
            riksdagen ställa sig bakom och ge regeringen till känna.
          </p>
          <p xml:id="i-Tc2GrPFiyA9opvadYmXGea">
            Var tredje flicka i utvecklingsländerna är gift innan hon fyllt
            18 år. I Bangladesh, som Sverige bedriver långsiktigt utvecklingssamarbete
            med, gifter sig 29 procent av flickorna innan de fyllt 15 år.
            Barnäktenskap är en extrem form av ojämställdhet och leder till
            kraftigt ökad risk för tidiga och oönskade graviditeter, för sexuella
            övergrepp, hiv-smitta och för ett liv i fortsatt fattigdom. Varje
            år blir över sju miljoner flickor mammor, majoriteten inom ramen
            för ett barnäktenskap. I utkasten till nya utvecklingsmål finns
            också en del mål om att utrota barn- och tvångsäktenskap. Det
            är en viktig målsättning och skulle kunna vara ett viktigt stöd
            i arbetet mot barnäktenskap. I juli 2015 togs även för första
            gången en FN-resolution i MR-rådet som uppmanar stater att vidta
            åtgärder för att förebygga och utrota barn- och tvångsäktenskap.
          </p>
          <p xml:id="i-XDRvN5CUbCZ5yNWxqbSfUD">
            Sverige bör inom utrikes- och utvecklingspolitiken verka för
            en skyndsam och effektiv implementering av FN-resolutionen som
            uppmanar stater att vidta åtgärder för att förebygga och utrota
            barn- och tvångsäktenskap samt av de nya utvecklingsmålen som
            syftar till att utrota barn- och tvångsäktenskap. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-3rgFeTDpThZZ2vPfXZexna">
            8 Rätten till en identitet
          </head>
          <p xml:id="i-T4491mL6117DEdXmRGhnZ6">
            Ett födelsebevis är mer än bara ett papper – det är rätten till
            identitet och nyckeln till en lång rad rättigheter som att få
            gå i skolan, få vård eller skydd. Människor som inte folkbokförs
            tillhör ofta samhällets mest marginaliserade grupper och avsaknaden
            av en identitet minskar deras möjligheter att bryta sig ur marginalisering
            och fattigdom. Rätten till en identitet är central för att kunna
            utnyttja andra ekonomiska, sociala, kulturella och politiska rättigheter.
            Identiteten behövs för att kunna rösta, registrera egendom, öppna
            bankkonto, ta lån samt få id-kort, pass och körkort. Dessutom
            är den som är osynlig mer exponerad för risker när det gäller
            hot mot barnets säkerhet såsom barnarbete, barnäktenskap, rekrytering
            till väpnade grupper samt trafficking och exploatering. Rätten
            till en identitet fastslås i en lång rad internationella instrument,
            inklusive barnkonventionen. Ett av tre barn som föds blir inte
            folkbokfört. Detta eftersom mer än 100 utvecklingsländer saknar
            effektiva folkbokföringssystem. Problemet är särskilt stort i
            Afrika söder om Sahara samt i Asien, men även i länder som har
            hög andel födelseregistrering förblir marginaliserade grupper
            oregistrerade. Exempelvis lever stora grupper romer i Rumänien
            utan födelsebevis eller identitet. Dessutom varierar kvaliteten
            på systemen avsevärt i fråga om noggrannhet, effektivitet och
            hållbarhet. Utan grundläggande statistik står länder, regioner
            och lokalsamhällen utan viktig information för att kunna planera
            och följa upp utvecklingssatsningar och social service i form
            av sjukvård och utbildning. Därför är födelseregistrering en del
            av de nya globala utvecklingsmålen. Dels är det ett delmål, dels
            bidrar det med underlag för att planera för hållbar utveckling
            samt för att följa upp mot satta mål.
          </p>
          <p xml:id="i-PvBHXQgW1D6PRG2mZUWEjy">
            Rätten till en identitet är en fundamental rättighet som har
            stor påverkan på individens och samhällets utveckling. Sverige
            har världens äldsta folkbokföringssystem och goda förutsättningar
            att bidra med erfarenhet, kompetens och goda exempel.
          </p>
          <p xml:id="i-KQjd7ZcDZFFnTGgBWNuSpN">
            Sverige bör verka för allas rätt till en identitet och för att
            understödja att fler länder utvecklar effektiva folkbokföringssystem.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-DitSoak1VQBzXmzu6Weo4o">
            9 Barnarbete
          </head>
          <p xml:id="i-6gWVqigUdD947jycZ88ryX">
            169 miljoner barn arbetar världen över. Barnarbete definieras
            av ILO som ett arbete som utförs av barn som är skadligt för barnet
            och/eller begränsar eller förhindrar barnets möjligheter att gå
            i skolan. I ILO-konventionerna 182 och 138 regleras barnarbete,
            bl.a. med förbud mot de värsta formerna av barnarbete och åldersgränser
            för när barn får utföra olika arbeten. Konventionerna är två av
            ILO:s åtta kärnkonventioner. En stor majoritet av jordens länder
            har ratificerat konventionerna, men bl.a. Indien, USA, Bangladesh
            och Kuba har ännu inte ratificerat en eller båda konventionerna.
            Samtidigt har barnarbete kraftigt minskat i världen. År 2000 arbetade
            246 miljoner barn världen över. I synnerhet är det färre flickor
            som arbetar. Framgångarna är ett resultat av minskad fattigdom,
            att fler barn fått möjlighet att gå i skolan, en aktiv dialog
            med näringslivet om företagens ansvar och i flera fall ny och
            skarpare lagstiftning. Ett exempel är Indien, vars regering den
            28 augusti 2012 godkände ändringen av lagen om barnarbete som
            helt förbjuder anställning av barn under 14 år i samtliga industrier.
          </p>
          <p xml:id="i-7bQ28dSMkp9XwWTVWGzQL2">
            Nobels fredspris 2014 till Kailash Satyarthi och Malala Yousafzai
            lyfte fram de tydliga sambanden mellan barnarbete och rätten till
            utbildning. Ett arbete för att ge alla barn möjlighet till utbildning
            av god kvalitet kommer också att vara ett arbete för att minska
            barnarbetet samt för att förhindra att analfabetism och fattigdom
            överförs till nya generationer.
          </p>
          <p xml:id="i-E8qzhqfCW5oUKW1U7JHttN">
            Näringslivet har en viktig roll att spela i arbetet för att utrota
            barnarbete i världen. För Vänsterpartiet är det självklart att
            svenska företag och deras underleverantörer ska vara förebilder
            och leva upp till de mänskliga rättigheterna oavsett var i världen
            man agerar. I augusti 2015 presenterade regeringen en handlingsplan
            för företagande och mänskliga rättigheter. I handlingsplanen nämns
            Children’s Rights
          </p>
          <p xml:id="i-SciM33pmpjZQ9xDjQK2m9D">
            and Business Principles, som arbetats fram av Unicef, Rädda Barnen
            och FN:s Global Compact och svenska företag förväntas bl.a. att
            respektera ILO:s kärnkonventioner. Detta är ett välkommet initiativ.
          </p>
          <p xml:id="i-SimfVRxb4jXeex1ZurUFMD">
            Sverige bör i utvecklingssamarbetet, utrikespolitiken och främjandeverksamheten
            arbeta för att stater och företag respekterar de internationella
            överenskommelser som reglerar barnarbete och arbeta för att alla
            skadliga barnarbeten avskaffas. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-5NWr3gc3oqjk8D9nStpKUD">
            10 Barn är aktörer för förändring
          </head>
          <p xml:id="i-3pmT49E5EdmNKRxdFRpDAs">
            Barn är inte passiva offer. Världen över försöker barn på egen
            hand eller tillsammans med andra att förändra sin vardag och sina
            samhällen. Enligt FN:s barnkonvention har barn rätt att delta
            i beslut som berör dem. Delaktighet och inflytande är därför en
            grundläggande rättighet för barn.
          </p>
          <p xml:id="i-7JD1t6QuFwrYb3fSFfcZBv">
            En framgångsrik utvecklingspolitik måste vara en utvecklingspolitik
            som lyssnar och tar del av erfarenheter, kunskap och åsikter som
            finns runt om i världen. Det gäller också barn. Svenskt bistånd
            blir helt enkelt bättre om vi lyssnar på barn i de länder vi arbetar
            och i Sverige. Det gäller i det långsiktiga utvecklingssamarbetet
            såväl som i det humanitära biståndet. I flera år har Sverige talat
            om lokalt ägandeskap och partnerskap inom biståndet. Dessa ord
            behöver både fyllas med innehåll och inkludera barn. Svenskt bistånd
            ska alltid genomsyras av ett individuellt rättighetsperspektiv,
            även i insatser som berör barn och ungdomar.
          </p>
          <p xml:id="i-EVVpXPS9C7yrQZcKBPrBGw">
            Vad som anförts ovan om barn som aktörer i Sveriges utvecklingssamarbete
            bör riksdagen ställa sig bakom och ge regeringen till känna.
          </p>
          <p xml:id="i-F8MxfLw383em1sLWpavBo4">
            Ska barn kunna vara aktörer fullt ut behöver också barn ha möjlighet
            att utkräva ansvar när deras rättigheter kränks och när de inte
            lyssnas på. Barnkonventionens tredje tilläggsprotokoll ger barn
            och deras ombud en möjlighet att lyfta brott mot konventionen
            till FN:s barnrättskommitté. Protokollet ålägger vidare staterna
            att utveckla effektiva nationella system för att hantera brott
            mot barnkonventionen. Vänsterpartiet anser att det är en viktig
            mekanism som både stärker barns möjligheter till ansvarsutkrävande
            och stärker barnkonventionens ställning i sig. Utan att ha gjort
            barnkonventionen till svensk lag samt ratificerat tredje tilläggsprotokollet,
            kan Sverige inte med full trovärdighet driva frågan om att stärka
            barns möjligheter att utkräva sina rättigheter genom utrikespolitiken
            och biståndet. Sverige har tyvärr varken undertecknat eller ratificerat
            barnkonventionens tredje tilläggsprotokoll. Det har däremot bl.a.
            Tyskland, Spanien och Belgien gjort.
          </p>
          <p xml:id="i-UPHjwuXpzhQktdPzKjWhBA">
            Sverige bör underteckna och ratificera barnkonventionens tredje
            tilläggsprotokoll. Detta bör riksdagen ställa sig bakom och ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-M3xbL1UA1DAdsH1UDKiDGm" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-37m3ySHLw1x8uDNhzcYBP8" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-MyVmM4itKjt7Za5Z4USDV7" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-Vqj3XY2cSJsSqJ7RbJjbjD" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-Rm11kzYJmd7nW4kfdmqZAb" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-GxFfaetc9rbDFZvMiXcMtv" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-Nd2zZXYJnPtpMN2FEc4BPg" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
