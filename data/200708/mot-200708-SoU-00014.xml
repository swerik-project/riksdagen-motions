<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00014">
  <teiHeader>
    <fileDesc>
      <titleStmt>
        <title>med anledning av prop. 2007/08:70 Ny vårdform inom den psykiatriska tvångsvården</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:70 Ny vårdform inom den psykiatriska tvångsvården</title>
          <idno type="rdwebb">GV02So14</idno>
          <rs type="number">So14</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So14/text</ref>
          <ref type="dokument_url_html">http://data.riksdagen.se/dokument/GV02So14</ref>
          <ref type="dokumentstatus_url_xml">http://data.riksdagen.se/dokumentstatus/GV02So14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3EtPSewv35DnWK5H1syRTk" type="basedOn"/>
        <correspContext corresp="i-3EtPSewv35DnWK5H1syRTk">
          <ref>Proposition 2007/08:70</ref>
        </correspContext>
        <correspAction xml:id="i-Fx861PfvYESiq54yiJ3Ngq" type="signed"/>
        <correspContext corresp="i-Fx861PfvYESiq54yiJ3Ngq">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-7472Kiq9ZB4PFAXTknqXwL" type="referral">
          <date when="2008-03-25"/>
        </correspAction>
        <correspAction xml:id="i-JyQEvsG4BtsUEWyM1rmCpC" type="dismissal">
          <date when="2008-03-20"/>
        </correspAction>
        <correspAction xml:id="i-V9nD5pVsngvHEa2CARaoYV" type="dismissal">
          <date when="2008-03-20"/>
        </correspAction>
        <correspAction xml:id="i-FfHHGi5Eaaki3uWsUWXUkZ" type="transfer">
          <date when="2008-03-18"/>
        </correspAction>
        <correspAction xml:id="i-4wvaEQJqoUsBg88CBoiYpQ" type="submission">
          <date when="2008-03-18"/>
        </correspAction>
        <correspAction xml:id="i-MfG4UpixSiUbdYZUh6hm4D" type="assigned"/>
        <correspContext corresp="i-MfG4UpixSiUbdYZUh6hm4D">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Jek1Ec8EehDXE8rSDWxBqM" type="motBody">
        <div xml:id="i-UmUyLNvXgi1GF2mAB7Zboh" type="motProposal" subtype="förslag">
          <head xml:id="i-tGF6o3fBWbQgpvSyz7h4a">
            1 Förslag till riksdagsbeslut
          </head>
          <p xml:id="i-LngsUo9nUbsz9Znbi9qGtf">
            Riksdagen avslår proposition 2007/08:70 Ny vårdform inom den
            psykiatriska tvångsvården.
          </p>
        </div>
        <div xml:id="i-5J3BWEoZt6oFhQwCLvUw3G" type="motContent">
          <head xml:id="i-FNvdvcC4rbfs49a8iWFeap" type="h1">
            2 Inledning
          </head>
          <p xml:id="i-3TUmggFGm5FtFHQzL1KCjE">
            Förslaget som handlar om ny vårdform inom den psykiatriska tvångsvården
            är ett av de förslag som presenterades av Psykiatriutredningen
            från 2006 (även kallad Miltonutredningen). Utredningen innehåller
            en mängd förslag för att förbättra den svenska psykiatriska vården,
            många av dem mycket välbehövliga. Förslagen kan grovt delas in
            i två delar: dels innehåll, dels organisation. Den föreliggande
            propositionen innebär att ett av de första förslagen ur psykiatriutredningen
            nu ligger på riksdagens bord. Vänsterpartiet anser att det är
            mycket olyckligt att regeringen valt att fokusera på organisation
            före innehåll. Vi är övertygade om att det behövs stora insatser
            för att förbättra den psykiatriska vården men att regeringens
            prioritering är helt fel och snarare har en populistisk karaktär
            än präglas av omsorg om de personer som är i behov av vård. Vi
            kommer längre fram i denna motion att beskriva några av de förslag
            som vi tycker borde vara mer prioriterade; i övrigt hänvisar vi
            till vår motion om psykiatrisk hälso- och sjukvård, 2007/08:So241
            där både innehåll och finansiering finns beskrivet.
          </p>
          <head xml:id="i-UkVmxbqfyctT7WHME1oSNs" type="h1">
            3 Bakgrund
          </head>
          <p xml:id="i-GwspgrEd9Bs6L6PqcaMd4s">
            Som beskrivs ovan är föreliggande proposition ett av de förslag
            som lades fram i psykiatriutredningen. En av anledningarna till
            att nämnda utredning kom till stånd var några mycket uppmärksammade
            dåd med mycket tragisk utgång som begicks av personer med behov
            av psykiatrisk vård. Dock har det skett en sammanblandning då
            det beskrivits som om de flesta av dessa personer varit föremål
            för tvångsvård, vilket inte varit fallet. Det är i stället den
            psykiatriska vårdens tillkortakommanden och brist på resurser,
            inte minst vad gäller utbildad personal i de olika professionerna,
            som synes ha varit orsaken till de flesta av de tragiska händelserna.
          </p>
          <p xml:id="i-SntXceUFJpxN19fAMaA5m2">
            Om man nu ändå väljer att ändra förutsättningarna och utöka möjligheterna
            för att tvångsvårda personer, är det enligt Vänsterpartiet mycket
            viktigt att ha vissa grundläggande förutsättningar klara. Vi talar
            om några av de mest utsatta grupperna i samhället, och just därför
            kringgärdas lagstiftningen också av särskilda krav. Det gäller
            dels vår egen grundlag, dels en rad internationella konventioner
            och åtaganden. Grunden i vår nationella lagstiftning är regeringsformen
            i vilken klart och tydligt fastslås att varje medborgare ska vara
            skyddad mot påtvingat ingrepp och frihetsberövande. Självklart
            finns det ändå möjlighet att lagstifta om tvångsvård, vilket också
            regleras i regeringsformen. Förutom denna lagstiftning är vi bundna
            av såväl Europakonventionen om de mänskliga rättigheterna som
            Europarådets rekommendationer och FN:s konvention om medborgerliga
            och politiska rättigheter. FN:s principer för skydd av personer
            med psykisk störning i resolution 25/91 är en mycket viktig källa.
            I denna fastslås att tvångsvård endast kan ges när det från medicinsk
            synpunkt anses oundgängligen nödvändigt för att förhindra omedelbar
            eller överhängande fara för att patienten eller någon annan ska
            ta skada.
          </p>
          <head xml:id="i-7o8j7jWnSkVAYhubD9CnU2" type="h2">
            3.1 Förslagets innehåll
          </head>
          <p xml:id="i-96uBhHDMhe7rKefYdzTyp">
            I propositionen föreslås som sagt en ny psykiatrisk vårdform,
            nämligen öppen psykiatrisk tvångsvård. Sådan vård ska kunna ges
            den som lider av en allvarlig psykisk störning och som på grund
            av sitt psykiska tillstånd och sina personliga förhållanden i
            övrigt behöver iaktta särskilda villkor för att kunna ges nödvändig
            psykiatrisk vård. Förutsättningen för tvångsvård är att den enskilde
            motsätter sig vård eller att vården inte kan ges med samtycke
            med grundad anledning av patientens psykiska tillstånd. Den som
            ges rättspsykiatrisk vård ska kunna ges motsvarande vård, dock
            inte om hans eller hennes vård förutsätter särskild utskrivningsprövning.
            Kriterierna för vården är alltså desamma som för redan befintlig
            tvångsvård.
          </p>
          <p xml:id="i-F1XusyYF6n1an6RddFvDyD">
            Det som skiljer den nya vårdformen från sluten tvångsvård är
            att tvångsvården får bedrivas utanför sjukvårdsinrättningen, och
            den är bl.a. tänkt att ersätta möjligheten att ge en patient permission
            för en längre period. Avsikten med den nya vårdformen är, enligt
            propositionen, att så få inskränkningar som möjligt ska göras
            i den enskildes frihet samtidigt som hälso- och sjukvården ges
            möjlighet att kontrollera vården utanför sjukvårdsinrättningen.
          </p>
          <head xml:id="i-BTFLZU2sUZXVnwUL66n2Yq" type="h1">
            4 Kritik mot förslaget
          </head>
          <head xml:id="i-CEeq78gevhhqbNq8WmB8cA" type="h2">
            4.1 Vetenskap och beprövad erfarenhet
          </head>
          <p xml:id="i-211cR5qAe2SGLpE1hGxd5V">
            Ett minimikrav när man avser att införa en ny vårdform som innehåller
            tvång borde vara att man kan visa att denna metod ger resultat
            i form av bättre hälsa i gruppen som ska vara föremål för vården.
            Såväl SKL som flertalet enskilda landsting kräver att behandlingssystem
            och behandlingsmetoder ska ha evidens för att de ska få lov att
            användas inom den offentliga vården. Metoden med tvång i öppenvård
            har prövats i flera andra länder. I inget av dessa fall har man
            kunnat visa på ökad livskvalitet hos de människor som berörts
            av vården. I föreliggande proposition finns heller ingen redovisning
            av vad sådan vetenskap eller erfarenhet skulle bestå av. Det finns
            däremot ett flertal rapporter som talar om motsatsen. Detta är
            en brist i underlaget för reformen.
          </p>
          <head xml:id="i-CdwjQybv5EEcP5dGdeEHZA" type="h2">
            4.2 Mer tvång är inte lösningen
          </head>
          <p xml:id="i-3TUbM2dbdyZM5UqmkDfYgw">
            I dag kan en person som vårdas inom ramen för psykiatrisk tvångsvård
            under en längre period finnas i permissionsgång. Detta är ett
            sätt för behandlande läkare att under kontrollerade former ge
            en patient möjlighet till successiv utslussning i samhället. Utslussningen
            förbereds i samverkan med patienten i en s.k. vårdplanering som
            är en förutsättning för vården. Den föreslagna reformen avser
            att avskaffa möjligheten till att använda permission vid utsluss
            och ersätta den med tvång i öppenvård. En av anledningarna är
            att man vill kunna använda sig av krav på medicinering för patienter
            som befinner sig i öppenvård. Det är viktigt att känna till att
            för många patienter upplevs medicineringen som ett långt mycket
            större tvång än tvångsvård i övrigt.
          </p>
          <p xml:id="i-4vZfPPST5vkqpyzNw1L36Y">
            Detta beror bl.a. på de biverkningar som medicinerna ger men
            som sällan uppmärksammas. Det kan handla om att det känslomässiga
            livet förminskas. Smaker, dofter, färger och känslor så som sorg
            och glädje som är viktiga för oss alla förflackas. Brist på sexuell
            förmåga leder till brist på närhet, attraktion och förälskelse,
            känslor som är mycket viktiga för ett fullvärdigt liv. De fysiska
            biverkningarna kan vara hjärt- kärlsjukdomar och diabetes. Extrem
            viktuppgång och tandskador är andra biverkningar som också riskerar
            att leda till isolering och ensamhet.
          </p>
          <p xml:id="i-SAe6yAciqErxokyxFAmeh9">
            Genom den nya reformen riskeras en ökning av tvångsmedicinering
            men också av omfattningen på tvångsvården i tid. När det gäller
            permissioner krävs det ständigt nya bedömningar. När det gäller
            tvång i öppenvården finns dels risken att läkaren som en säkerhetsåtgärd
            skriver ut en patient till denna vårdform med föreskrifter om
            både väl tilltagna doser av medicin och långa tider för denna
            medicinering, dels att denna tvångsvård blir svår att bryta.
          </p>
          <head xml:id="i-K49rWcWWgzEJaJ9xGZEC65" type="h2">
            4.3 Sammanblandningen mellan tvång och frivillighet
          </head>
          <p xml:id="i-YRXCzY7PqdLSiiVMnY6Lmk">
            Reformen innebär förvisso att domstolen ska fatta beslut om de
            olika vårdformerna. Detta ska ske på ansökan av chefsöverläkaren
            som också, vid fara av dröjsmål, själv kan fatta vissa beslut.
            Ramen för vården ska ytterst beslutas av chefsöverläkaren. De
            krav som kan komma att ställas på patienten måste i flera fall
            uppfyllas på frivillig väg. Flera remissinstanser uttrycker oro
            för hur en patient som vårdas inom ramen för tvång ska kunna avkrävas
            insatser som måste ske på frivillig väg eller med samtycke. Olika
            intresseorganisationer som t.ex. RSMH och RSHL ser också stora
            risker att grupper av patienter och för den delen enskilda individer
            aldrig kommer att ges möjligheter till att pröva ett liv utan
            medicinering. Något som kan vara en förutsättning för ett liv
            i verklig frihet. Även om det beskrivs i propositionen att återintagning
            i sluten vård inte ska användas som en repressalie finns uppenbara
            risker att det är så man kommer att uppleva denna möjlighet.
          </p>
          <head xml:id="i-P1aXVWswPnVta5pb6BfShC" type="h2">
            4.4 Reformen riskerar att bli ett slag i luften
          </head>
          <p xml:id="i-Ni1n843ue5QKNJickz6fXV">
            Krav som kan komma att ställas på patienter i öppen tvångsvård
            är t.ex. att de ska ta viss medicin, träffa en viss person på
            en viss tid, delta i vissa aktiviteter eller befinna sig i visst
            boende. Redan i dag är det möjligt att genom vårdplanering ställa
            sådana krav på patienter i permission. Genom vårdplanering och
            permission kan man alltså ha en kontrollerad process för utslussning.
            En av de stora skillnaderna är att det är lättare att minska medicinering
            och att i samverkan med patienten planera för en utslussning med
            dagens system. Självklart krävs i vissa fall en bättre samverkan
            mellan den öppna och den slutna vården liksom med kommunens och
            andra samhällsaktörers olika instanser. Dessa problem löses dock
            inte med föreliggande förslag. Ett av de viktigare svaren är i
            stället att stärka patientens rättssäkerhet. Att skapa förutsättningar
            för att kunna tillämpa redan befintlig lagstiftning när det gäller
            rättssäkerhet skulle gynna både patienten och personalen och självklart
            därmed hela samhället.
          </p>
          <head xml:id="i-6XR9BigkuWwEMBHKC6CCR1" type="h2">
            4.5 Det saknas genusperspektiv
          </head>
          <p xml:id="i-9j4MkUcz9t3jQ6iqwBjtQs">
            Liksom så ofta i regeringens olika produkter saknas en analys
            av reformens konsekvenser ur genusperspektiv, och än mindre innehåller
            propositionen en könsmaktsanalys. Detta trots att forskning visar
            att läkare i allmänhet tycks vara mer benägna att föreskriva läkemedel
            för kvinnor och att detta gäller framför allt lugnande och antidepressiva
            läkemedel. Det är en stor brist för bedömningen av förslagen att
            frågan om kvinnors och mäns olika villkor och förutsättningar
            inte berörs.
          </p>
          <head xml:id="i-QE5aVNXmfNXB6Gmx3aiV6g" type="h1">
            5 Det finns alternativ
          </head>
          <head xml:id="i-JkQLCpYX4cHRk5BQqhPzK9" type="h2">
            5.1 Inte bara vårdens ansvar
          </head>
          <p xml:id="i-Ki26EEArgjKbdr5gyKkf9s">
            Det som patienter i dagens psykvård ofta nämner är bristen på
            kontinuitet i vården. Det är ofta svårt att bygga upp ett förtroende
            och att kunna närma sig ett tillfrisknande utan en sådan kontinuitet.
            Ett av skälen till denna brist är att det saknas specialister
            i olika delar av vårdkedjan. Denna brist leder till ett annat
            problem, nämligen att man på många platser tvingas att använda
            sig av s.k. stafettläkare, vilket både är dyrt och dåligt, inte
            minst för denna kategori av patienter. Många som skulle kunna
            få hjälp och stöd genom samtal och sociala insatser är i stället
            hänvisade till medicinering, ofta med ovan nämnda biverkningar.
          </p>
          <p xml:id="i-CpxsJ3Umzy47zHSLEtQn55">
            Ytterligare ett stort problem är tillgången på vettig sysselsättning,
            förutsättningar för utbildning efter förmåga och självklart också
            värdigt boende. Många personer med psykisk funktionsnedsättning
            har missat delar av sin utbildning och behöver komplettera den.
            När nedskärningar nu görs på komvux drabbar det redan utsatta
            grupper hårt. Utförsäljning av allmännyttan minskar tillgången
            på både särskilda boenden, stödboenden och samlingslokaler i naturliga
            miljöer. Detta är frågor som måste tas på största allvar.
          </p>
          <head xml:id="i-3spiTkNRNSwzr1mknkH7Eg" type="h2">
            5.2 Vänsterpartiets alternativ
          </head>
          <p xml:id="i-3Jk1thAuFBXnW5GYsatJB5">
            Vänsterpartiet har i budgetmotionen föreslagit att de pengar
            som regeringen satsar på att bygga ut tvångsvården i stället ska
            användas för att förbättra och förstärka innehållet i den befintliga
            vården (både öppen och sluten). Vi föreslår dessutom stora tillskott
            utöver regeringens förslag. Vi är övertygade om att det behövs
            mer pengar för att få en värdig vård. Några av de förslag som
            mer utförligt beskrivs i vår motion om psykiatrisk hälso- och
            sjukvård, 2007/08:So241 och motion 2007/08:So450 är att personer
            inom LÖPT ska få stödpersoner, att legitimerade psykoterapeuter,
            oavsett grundutbildning, ska kunna vara anslutna till Försäkringskassan
            och att en ordentlig satsning ska göras på prevention. Vi vill
            också göra patienten mer delaktig genom att införa ett vårdtestamente.
            Genom att patienten redan före en sjukdomsperiod ges möjlighet
            att vara med och styra insatser som kanske blir nödvändiga under
            vissa faser av sjukdomen kan exempelvis tvångsåtgärder minskas.
          </p>
          <p xml:id="i-NxPLuoNfRssdSyR81A4WXa">
            Det finns många förslag till för hur vi ska förbättra vården
            för personer med psykiska funktionsnedsättningar eller sjukdomstillstånd.
            Dagens tvångslagstiftning räcker gott och väl för samhällsskyddet
            och skyddet för individen. Ovanstående proposition ska således
            avslås. Detta ska ges regeringen till känna.
          </p>
        </div>
        <div xml:id="i-TWikjZj1rPxr8dC3uQwLeS" type="signatureBlock">
          <list xml:id="i-2LfX6vHUWGF4ZvJzp3mGst">
            <item xml:id="i-QczP1UktGTrkca5YsutMj5" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-KnV4UsJPvrrUiz9ALugkaM" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-Avgfu1YYS1oxB5F5G6NPJ5" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-JSQRkJJipsT3nsJQ1hE8BQ" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-W4BsBpXZMY5RXbs7fKZEBn" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-MbQ1YQp7x1P68gUEAg2pwC" who="i-du5LHNwBWrCH1am94GCk1" type="signature">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
