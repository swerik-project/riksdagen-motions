<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-00555">
  <teiHeader>
    <fileDesc>
      <titleStmt>
        <title>Krafttag mot radikalism, extremism och terrorism</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:555 av Adam Marttinen m.fl. (SD)</title>
          <idno type="rdwebb">H702555</idno>
          <rs type="number">555</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H702555/text</ref>
          <ref type="dokument_url_html">http://data.riksdagen.se/dokument/H702555</ref>
          <ref type="dokumentstatus_url_xml">http://data.riksdagen.se/dokumentstatus/H702555</ref>
          <ref type="docx">http://data.riksdagen.se/fil/86505DDC-2E8A-44F9-9222-45BBDE04E707</ref>
          <ref type="pdf">http://data.riksdagen.se/fil/44D91EDC-C1F2-403A-9B21-80AAB4BFF18F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FTpmQFfwbC9Ed9f3wcMTTb</idno>
            <name>Henrik Vinge</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9iz2M6aNQMqGoKNq8jL66h" type="signed"/>
        <correspContext corresp="i-9iz2M6aNQMqGoKNq8jL66h">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-FTpmQFfwbC9Ed9f3wcMTTb"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction type="submitted" xml:id="i-NH9ERfBfMqAtV5P5eRwfF2">
          <date when="2019-09-27"/>
          <time when="11:03:06"/>
        </correspAction>
        <correspAction type="reviewed" xml:id="i-FtRGhJ7oMC6C62ThcMcTJ1">
          <date when="2019-09-27"/>
          <time when="12:54:13"/>
        </correspAction>
        <correspAction type="referred" xml:id="i-HULPdL5hZF7wKbT8ymfBtW">
          <date when="2019-10-11"/>
        </correspAction>
        <correspAction type="assigned" xml:id="i-7DtKd1MLdUcwoXohMhiWcE">
          <date when="2021-04-28"/>
          <time when="17:03:57"/>
        </correspAction>
        <correspContext corresp="i-7DtKd1MLdUcwoXohMhiWcE">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-B8M1f19JeSymnuHUgF36E6"/>
        <correspContext corresp="i-B8M1f19JeSymnuHUgF36E6">
          <ref type="uppgift">2019/20:JuU13</ref>
          <ref type="ref_dok_id">H701JuU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU13</ref>
          <ref type="ref_dok_titel">Ett särskilt straffansvar för samröre med en terroristorganisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JXtDNFC1Tof44tjjqbrsMC"/>
        <correspContext corresp="i-JXtDNFC1Tof44tjjqbrsMC">
          <ref type="uppgift">2019/20:JuU32</ref>
          <ref type="ref_dok_id">H701JuU32</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU32</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Eo7cXATgJnoMbq8HjKhdSZ"/>
        <correspContext corresp="i-Eo7cXATgJnoMbq8HjKhdSZ">
          <ref type="uppgift">2019/20:KU13</ref>
          <ref type="ref_dok_id">H701KU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BCCMooFqBcUZi6w18AuCaA"/>
        <correspContext corresp="i-BCCMooFqBcUZi6w18AuCaA">
          <ref type="uppgift">2019/20:KrU9</ref>
          <ref type="ref_dok_id">H701KrU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QAL3RZdjWzCxuEzTUQAoJs"/>
        <correspContext corresp="i-QAL3RZdjWzCxuEzTUQAoJs">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4r38daUP4n9AzafRX39ZMY"/>
        <correspContext corresp="i-4r38daUP4n9AzafRX39ZMY">
          <ref type="uppgift">2019/20:SfU20</ref>
          <ref type="ref_dok_id">H701SfU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5JGX86tDtVUBNUxoGYzFwy"/>
        <correspContext corresp="i-5JGX86tDtVUBNUxoGYzFwy">
          <ref type="uppgift">2019/20:JuU27</ref>
          <ref type="ref_dok_id">H701JuU27</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU27</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LgSD9oVdxxsYeSzZeD574X"/>
        <correspContext corresp="i-LgSD9oVdxxsYeSzZeD574X">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DmuVurTDs9ZX4X3RTZdH28"/>
        <correspContext corresp="i-DmuVurTDs9ZX4X3RTZdH28">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MntcseSAChBnfh3uaSi8Ad"/>
        <correspContext corresp="i-MntcseSAChBnfh3uaSi8Ad">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:555 av Adam Marttinen m.fl. (SD) Krafttag mot radikalism, extremism och terrorism</div>
      </div>
      <div type="motBody">
        <div type="motProposal" subtype="förslag">
          <head xml:id="i-TBijtHJ4guYBZHfbyVMgRu">
            Förslag till riksdagsbeslut
          </head>
          <list style="ol">
            <item xml:id="i-7aPjXtkrc7poJzSZWjsLqh">
              Riksdagen ställer sig bakom det som anförs i motionen om skärpt
              regelverk och tillsyn gällande bidrag till ideella föreningar
              och trossamfund och tillkännager detta för regeringen.
            </item>
            <item xml:id="i-CFbyWvNcj2sPkLAsogpmfe">
              Riksdagen ställer sig bakom det som anförs i motionen om att
              stoppa det offentliga samhällets legitimering av och anpassning
              till den islamistiska ideologin och tillkännager detta för regeringen.
            </item>
            <item xml:id="i-JtEf5TvwC13Dtacsf6Bbw7">
              Riksdagen ställer sig bakom det som anförs i motionen om ett
              förbud mot heltäckande klädsel och tillkännager detta för regeringen.
            </item>
            <item xml:id="i-972UjAcQEJ5HppjtmVF7b5">
              Riksdagen ställer sig bakom det som anförs i motionen om ett
              förbud mot att bära slöja i förskolor och tillkännager detta för
              regeringen.
            </item>
            <item xml:id="i-PKLrrWUxAbyPQK3SozMtZQ">
              Riksdagen ställer sig bakom det som anförs i motionen om ett
              förbud mot böneutrop och tillkännager detta för regeringen.
            </item>
            <item xml:id="i-JEyAWVPzY5mtdhK155eKNe">
              Riksdagen ställer sig bakom det som anförs i motionen om att
              utöka Forum för levande historias uppdrag och tillkännager detta
              för regeringen.
            </item>
            <item xml:id="i-NbYpsH3w8BQEkWn5pGmzQa">
              Riksdagen ställer sig bakom det som anförs i motionen om en nationell
              handlingsplan kring radikalisering och tillkännager detta för
              regeringen.
            </item>
            <item xml:id="i-9w6Zz7WGANL3v2dK3Jh3qA">
              Riksdagen ställer sig bakom det som anförs i motionen om utökat
              stöd till närstående och tillkännager detta för regeringen.
            </item>
            <item xml:id="i-Xsigo41TMAojd4ivZ7DCD5">
              Riksdagen ställer sig bakom det som anförs i motionen om utökat
              stöd till verksamheter som syftar till att få fram externa medlare
              och mentorsprogram och tillkännager detta för regeringen.
            </item>
            <item xml:id="i-WSiMjEnhcuQhat58Qih2fS">
              Riksdagen ställer sig bakom det som anförs i motionen om förbättrat
              utbildningsstöd för myndighetspersonal och tillkännager detta
              för regeringen.
            </item>
            <item xml:id="i-NrihTFnSgPrbaMc5LJRdyr">
              Riksdagen ställer sig bakom det som anförs i motionen om att
              utöka stödet till forskning och utvärdera befintliga insatser
              och tillkännager detta för regeringen.
            </item>
            <item xml:id="i-XsWzgZygUXDrc2ZJrGLzhz">
              Riksdagen ställer sig bakom det som anförs i motionen om registrering
              av att en person sympatiserar med en terrororganisation, och detta
              tillkännager riksdagen för regeringen.
            </item>
            <item xml:id="i-KhSGRgzUTBmfUamuKkZ3kj">
              Riksdagen ställer sig bakom det som anförs i motionen om rapporteringsplikt
              och tillkännager detta för regeringen.
            </item>
            <item xml:id="i-Tmx6jsdbzCcojEg3FJm8yN">
              Riksdagen ställer sig bakom det som anförs i motionen om ett
              förbud mot propaganda för terrorism och tillkännager detta för
              regeringen.
            </item>
            <item xml:id="i-31hHNp3gMm9oUBZqqkCL1z">
              Riksdagen ställer sig bakom det som anförs i motionen om förbud
              mot rättfärdigande av terrorhandlingar och tillkännager detta
              för regeringen.
            </item>
            <item xml:id="i-ETMgiLS5VTg58utLi4K6WG">
              Riksdagen ställer sig bakom det som anförs i motionen om att
              straffa varje form av deltagande i terrororganisation och tillkännager
              detta för regeringen.
            </item>
            <item xml:id="i-8vMq7xxzTwrq1pzz9VLZci">
              Riksdagen ställer sig bakom det som anförs i motionen om att
              straffa varje form av samröre med terrororganisation och tillkännager
              detta för regeringen.
            </item>
            <item xml:id="i-9XceWWEVYZsSWMjaAqGHq3">
              Riksdagen ställer sig bakom det som anförs i motionen om skärpta
              straff för terroristbrott och tillkännager detta för regeringen.
            </item>
            <item xml:id="i-osTjux9hzZ8u9TX2TF69P">
              Riksdagen ställer sig bakom det som anförs i motionen om återkallande
              av medborgarskap vid terroristbrott och tillkännager detta för
              regeringen.
            </item>
            <item xml:id="i-3hMMvk6Cj1QoTYELhLbz58">
              Riksdagen ställer sig bakom det som anförs i motionen om omhändertagande
              av resenärer från terrorkontrollerade områden och tillkännager
              detta för regeringen.
            </item>
            <item xml:id="i-DBS9NwTRX5nJdQpbrUctaA">
              Riksdagen ställer sig bakom det som anförs i motionen om hemlig
              dataavläsning och signalspaning och tillkännager detta för regeringen.
            </item>
            <item xml:id="i-R6FQyJrQNTeQFnQ5kY1aKy">
              Riksdagen ställer sig bakom det som anförs i motionen om att
              ge Säkerhetspolisen direkttillgång till Migrationsverkets asylsystem
              och tillkännager detta för regeringen.
            </item>
            <item xml:id="i-QGrvD64FwrNMa5v1xx696e">
              Riksdagen ställer sig bakom det som anförs i motionen om utvisning
              vid terroristbrott och tillkännager detta för regeringen.
            </item>
            <item xml:id="i-Y3Q36mV9Lhx1HwoEbdEhNd">
              Riksdagen ställer sig bakom det som anförs i motionen om att
              utreda utvisningsavtal med tredjeland och tillkännager detta för
              regeringen.
            </item>
            <item xml:id="i-LhiAbcyMBFzkNxsKFFV5W7">
              Riksdagen ställer sig bakom det som anförs i motionen om att
              utreda avtal om utvisning med garantier och tillkännager detta
              för regeringen.
            </item>
            <item xml:id="i-MKdafu3xkXUy5tRbMB59V5">
              Riksdagen ställer sig bakom det som anförs i motionen om fördjupad
              samverkan inom Norden och tillkännager detta för regeringen.
            </item>
            <item xml:id="i-4nvUs9DvbKthCGR87D2SM3">
              Riksdagen ställer sig bakom det som anförs i motionen om gränskontroller
              och Schengensamarbetet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QT7QmXioNnhYLS7LfytxT4">
            Motivering
          </head>
          <p xml:id="i-4DX2EJWnsq99LEgkShz5t2">
            Sverigedemokraterna var tidigt ute och varnade för riskerna som
            öppna gränser, mångkulturalism och ett underfinansierat rättsväsende
            medför gällande framväxten av extremism och terrorism. Det var
            först när det var för sent, när Sverige redan drabbats, som de
            andra partierna vaknade upp. Trots detta uppvaknande är inte Sverige
            mindre utsatt i dag än i går. I takt med att IS besegrades internationellt
            flyttades kampen till vår bakgård, där vi till följd av tidigare
            regeringars bristande insikt, och vilja att agera, nu har hundratals
            terrorister med praktisk erfarenhet av terrorn i IS och tusentals
            därutöver som delar deras åsikter.
          </p>
          <p xml:id="i-LR4eRcpryDVSXeFgekbJ57">
            Nu krävs det, mer än någonsin, att vi ligger steget före och
            driver igenom politik som bekämpar den destruktiva utvecklingen,
            att vi inte bara förbereder oss för terrordåd utan förekommer
            dem. För att nå dit krävs utökade resurser till rättsväsendet
            för att stärka arbetet med att upptäcka, utreda och bestraffa
            terrorbrott, det behövs utökade verktyg för de brottsbekämpande
            myndigheterna, men framför allt krävs det att politikerna anpassar
            sig efter hur verkligheten ser ut – inte hur de önskar att den
            skulle se ut.
          </p>
          <head type="h1" xml:id="i-EmbGnkXDf8oFcfWJbcJoX9">
            Förebyggande åtgärder
          </head>
          <p xml:id="i-7ZTiL5MrdEcqm6xGEZxPHC">
            Det förebyggande arbetet mot terrorism består delvis av underrättelsearbetet
            som Säkerhetspolisen bedriver genom att inhämta, bearbeta och
            analysera information för att ge kunskap om extremisters aktiviteter
            och planer samt deras förmåga att genomföra dessa. Det består
            även av åtgärder för att upptäcka, förhindra och motverka radikalisering
            i samhället i allmänhet.
          </p>
          <head type="h2" xml:id="i-QwKMG73BqdLzRudLue1enE">
            Skärpt regelverk och tillsyn gällande bidrag till ideella föreningar
            och trossamfund
          </head>
          <p xml:id="i-UZdaa9ZNAT8FM9X5dTEzYA">
            Terrorism och extremism är i grunden ideologiskt motiverade varpå
            det behövs ett regelverk som i ett tidigt skede upptäcker och
            motverkar framväxten av de extrema ytterkanterna gällande politik
            eller religion. Alltför ofta uppmärksammas det att ideella föreningar
            eller trossamfund bjuder in predikanter som sprider antisemitiska
            eller antidemokratiska budskap, eller förhärligar islamistisk
            extremism.
          </p>
          <p xml:id="i-GFayrqPkSx8qWpu8zVFnTs">
            Den svenska staten ska aldrig finansiera framväxten av eller
            underlätta och befrämja våldsbejakande extremism och antidemokratiska
            värderingar. Regelverket och tillsynen gällande bidrag till ideella
            föreningar och trossamfund måste därför skärpas.
          </p>
          <head type="h2" xml:id="i-NEEpmzpG8hHJuymgQudfWy">
            Stoppa det offentliga samhällets legitimering av och anpassning
            till den islamistiska ideologin
          </head>
          <p xml:id="i-FbFnDJLiu4P7fch3oHZ3MC">
            Den största segregationen i Sverige är den kulturella. Det går
            inte att bortse från att det har kommit många människor hit från
            andra länder som uppskattar vår välutvecklade välfärd och vårt
            starka sociala skyddsnät. Människor som i vissa fall inte alls
            tycker om svenska värderingar som jämställdhet eller individens
            frihet. I den kulturella segregationen har extremismen blomstrat,
            och med den har det uppkommit nya krav på särbehandling. I stället
            för tydliga riktlinjer för vad som bör tolereras har det mesta
            accepterats, i mångkulturalismens namn.
          </p>
          <p xml:id="i-FXQLCboQswa4kkmBGWeUiE">
            Tydlighet är viktigt. Därför vill Sverigedemokraterna förbjuda
            könssegregerade verksamheter, icke-medicinsk betingad omskärelse
            av barn samt servering av kött från djur som slaktats utan bedövning.
            Detta ska aldrig förekomma inom offentligt finansierade verksamheter.
          </p>
          <head type="h2" xml:id="i-9pzfg4cJMQ3bqoD9NFQ2ZP">
            Förbud mot heltäckande slöja
          </head>
          <p xml:id="i-6duahTSD561afNf5BrWYvt">
            Svenska demokratiska, kulturella och sekulära värderingar ska
            försvaras för att förhindra att människor leds in i extremism.
            I ett antal europeiska länder, däribland Danmark, Belgien, Frankrike,
            Lettland och Österrike, råder förbud mot att bära ansiktstäckande
            plagg. Extremistiska och kvinnoförtryckande symboler som värderingsstyrd
            slöja hör inte hemma i det offentliga rummet och ska därmed vara
            förbjudet på allmän plats.
          </p>
          <head type="h2" xml:id="i-T2B5FYHnTz6sWWrCSM9MLW">
            Förbud mot slöja i skolor
          </head>
          <p xml:id="i-RGNpRvpT56kJ11HDybn3u5">
            Det har på senare tid uppmärksammats att föräldrar i allt större
            utsträckning vill att deras minderåriga barn ska bära slöja. I
            en granskning som Göteborgs-Posten genomförde svarade 27 av 40
            förskolor att de kunde tänka sig att kontrollera, tillrättavisa
            eller tvinga på barn slöja.
          </p>
          <p xml:id="i-Hb9f2WDaq13A1smYHyntiU">
            Barn som växer upp i utanförskapsmiljöer har väsentligt sämre
            förutsättningar att lyckas i det svenska samhället. Denna i grunden
            orättvisa ordning leder till hopplöshet och frustration. Segregation
            och utanförskap är islamismens mylla. Skolan blir en viktig plats
            för de barn som växer upp i utanförskapsområden. Här kan de komma
            i kontakt med det svenska samhället och bekanta sig med majoritetssamhällets
            normer och regler. För- och grundskolan ska verka för att bryta
            segregation och vara en plats där barn i särskilt utsatta områden
            får möjlighet att bekanta sig med det svenska samhället. Den får
            aldrig bidra till att upprätthålla segregerande, hedersrelaterade
            strukturer och tvingande normer från avlägsna kulturer. Därför
            bör man inte tillåta slöja på barn i för- och grundskolan.
          </p>
          <head type="h2" xml:id="i-BeoatoPbnMWyicG2Ba5Yxa">
            Förbud mot böneutrop
          </head>
          <p xml:id="i-HYJ8JhGVnCqugpo2GkXS6b">
            Kyrkan och kristendomen har under närmare tusen år haft stor
            betydelse för den svenska kulturen. Att förneka kyrkan och dess
            historiska betydelse för Sverige är att förneka en stor del av
            vår kultur. Kyrkan och kristendomen har en särställning av denna
            anledning.
          </p>
          <p xml:id="i-6sLUcGNzAMHetWPFwXSbfR">
            Det muslimska böneutropet har inte samma ställning varken historiskt
            eller kulturellt utan är ett relativt nytt fenomen i Sverige.
            En utbredd uppfattning är att påtvingad religiös propaganda på
            ett språk man inte förstår är ett otrevligt och störande inslag
            i stadsbilden. Det bör därför inte beviljas några tillstånd för
            muslimska böneutrop.
          </p>
          <head type="h2" xml:id="i-JmTAZR25G8zPbkBCDaEKiE">
            Utöka Forum för levande historias uppdrag
          </head>
          <p xml:id="i-PwG2nVTLWnRUzGa1ogPWS9">
            Forum för levande historia har ett uppdrag att främja arbetet
            med demokrati, tolerans och mänskliga rättigheter och har särskilt
            till uppgift att informera om Förintelsen och kommunistiska regimers
            brott mot mänskligheten. Detta arbete är positivt då en grundsten
            i arbetet mot extremism är kunskap.
          </p>
          <p xml:id="i-BGbATBG12BMsF1uEidp2UL">
            Uppdraget för Forum för levande historia bör därför utökas till
            att, utöver att lyfta höger- och vänsterextremismens illgärningar,
            även lyfta islamismens antidemokratiska natur och brott mot mänskligheten.
            Detta för att förhindra att unga radikaliseras till följd av ett
            förhärligande av islamismen.
          </p>
          <head type="h2" xml:id="i-LRq1WpksQhe3qEiPH1kuGe">
            Nationell handlingsplan kring radikalisering
          </head>
          <p xml:id="i-STnuLF4ABfif2zMrDc9VRd">
            Kriminalvården har vid ett flertal tillfällen fått i uppdrag
            att utveckla sitt arbete för att motverka och förebygga radikalisering
            och våldsbejakande extremism. Detta är positivt men det måste
            även finnas en enhetlig plan som även inkluderar hur kommunala,
            regionala och statliga enheter ska agera kring radikalisering.
          </p>
          <p xml:id="i-KvkRWnLWZKx2PQir8twgwp">
            En nationell handlingsplan för arbetet med att upptäcka och motverka
            radikalisering behövs för att säkerställa fullgod beredskap och
            tydlig ansvarsfördelning när en person som uppvisar tecken på
            radikalisering uppmärksammas.
          </p>
          <head type="h2" xml:id="i-V2UGifzXqvKSE1q94SFkJs">
            Utökat stöd till närstående
          </head>
          <p xml:id="i-PypbYc6m2aFGZ3Y2W6frwY">
            Utöver en nationell handlingsplan krävs det tydlig information
            om hur exempelvis föräldrar, vänner och bekanta ska agera och
            vilket stöd de kan förväntas få när en person i deras umgängeskrets
            är på väg att dras in i nätverk präglade av våldsbejakande extremism.
          </p>
          <p xml:id="i-79YBFzmeVdC5y2kgXVjeqZ">
            Sverigedemokraterna anser att det ska finnas en instans att vända
            sig till när man vill rapportera in ett ärende rörande extremism
            och att denna instans ska samordna myndigheterna som på något
            sätt ansvarar för att motverka radikalisering och återkoppla till
            berörd person. Vidare bör lämplig myndighet ta fram lättläst information
            om hur man som närstående ska agera när man uppmärksammar extremism.
          </p>
          <head type="h2" xml:id="i-736upLLp4ERGeJ7J1HmmAb">
            Utökat stöd till verksamheter som syftar till att få fram externa
            medlare och mentorsprogram
          </head>
          <p xml:id="i-F4mVHzBfqTudscd7Av28bM">
            Myndigheter kan göra en del för att upptäcka och motverka radikalisering,
            men för att få ett brett genomslag krävs det även ett understöd
            från övriga samhället. Effektiva åtgärder för att förhindra radikalisering
            och uppmuntra till avradikalisering är dialog och personliga relationer.
            Detta har vi redan sett i program i privat regi som syftar till
            att hjälpa radikaliserade personer att lämna en extrem våldsbejakande
            miljö.
          </p>
          <p xml:id="i-GakoL91TmhKNEh2xL3EUET">
            För att stärka arbetet med avradikalisering vill bör, parallellt
            med att utöka kommunala och regionala verksamheters arbete, även
            det statliga stödet till privata verksamheter inom området utökas.
          </p>
          <head type="h2" xml:id="i-2sShyGpj3K9tj4H1hYDuDY">
            Förbättrat utbildningsstöd till myndighetspersonal
          </head>
          <p xml:id="i-P5CPbcoey3GdkrdKDyUJwV">
            I takt med att problemet med radikalisering ökat kraftigt har
            vi kunnat se en brist i kompetens kring hur myndighetspersonal
            ska upptäcka radikalisering. Att se tidiga tecken och sätta in
            behandling snabbt är den bästa åtgärden för att förhindra radikalisering.
          </p>
          <p xml:id="i-7cypRrX1v7ZBhD77Jq7qZA">
            Sverigedemokraterna vill därför se ett förbättrat utbildningsstöd
            till den myndighetspersonal som troligen kan komma i kontakt med
            personer som uppvisar tecken på radikalisering.
          </p>
          <head type="h2" xml:id="i-4GNJP48SjpHRZ6AHBkgiDt">
            Rapporteringsplikt
          </head>
          <p xml:id="i-UoJqDL1RhGWSpUMMQ2548H">
            Sverige står ut jämfört med övriga Europa när det kommer till
            människor som har rest, eller planerat att resa, för att ansluta
            sig till en terroristorganisation. Resan och förberedelse till
            resan är straffbelagt med det saknas ett verktyg för de som befinner
            sig i riskzonen men där gärningen inte är tillräckligt långt gången
            för att det ska kunna bedömas som förberedelse till terrorresa.
            En utredning bör genomföras om möjligheten att i likhet med Tyskland
            införa löpande rapporteringsplikt till polisen för personer som
            på sannolika skäl kan misstänkas planera en terrorresa.
          </p>
          <head type="h1" xml:id="i-RpuCFeRH1vwrDmCqVsfEUF">
            Brottsbekämpning
          </head>
          <head type="h2" xml:id="i-QkndaJx8ywMswSFL1GGDLZ">
            Förbud mot propaganda för terrorism
          </head>
          <p xml:id="i-RuXczUuvSYJDYdLA6RttJL">
            Propaganda för terrorism sprids i dag i sociala medier, i religiösa
            församlingar och i många andra sammanhang. Medan det är förbjudet
            att uppmana till terroristbrott enligt lagen om straff för offentlig
            uppmaning menar Sverigedemokraterna att det finns skäl att utreda
            hur man på ett mer omfattande plan kan förhindra propaganda för
            terrorism eller terroristorganisationer. Det gäller exempelvis
            sådana fall där gärningsmannen inte uppmanar direkt till sådan
            brottslighet men ändå propagerar för deltagande i organisationer
            som kan bedömas utgöra terrororganisationer.
          </p>
          <head type="h2" xml:id="i-NdSTQeQaKrM3x8M6iRCqHS">
            Förbud mot rättfärdigande av terrorhandlingar
          </head>
          <p xml:id="i-9o8QtBzRzKef2g4568ZCgh">
            Medan ett förbud mot propaganda för terrorism på ett bredare
            sätt kan straffa dem som uppmanar och uppmuntrar till terrorism
            anser Sverigedemokraterna att vi även behöver titta närmare på
            de som rättfärdigar terrorhandlingar. Frankrike har exempelvis
            en sådan lagstiftning som nyttjades i samband med det senaste
            terrordådet för att gripa en politiker för det vänsterradikala
            partiet La France Insoumise som uttalade stöd för mordet på en
            fransk polis. Ett liknande lagförslag för Sverige är ett välbehövt
            komplement till nuvarande lagstiftning för att förhindra att terrorism
            normaliseras ytterligare.
          </p>
          <head type="h2" xml:id="i-CsipFNY6C93uJTx35aamES">
            Straffa varje form av deltagande i eller stöd till terroristorganisationer
          </head>
          <p xml:id="i-WBxyhyfAiUq6wrWvGbLV52">
            Det svenska rättssystemet har uppvisat tydliga brister i samband
            med att hundratals IS-terrorister har återvänt. I stället för
            att individerna blir lagförda och frihetsberövade har de fått
            full tillgång till det svenska samhället, till följd av att de
            hemskheter de begått utomlands har varit svåra att bevisa.
          </p>
          <p xml:id="i-SswubLAwLfsAzSxzsiw9SH">
            Hålen i lagstiftningen måste täppas till. Varje form av deltagande
            i, eller stöd till, terrororganisationer eller till organisationer
            som systematiskt använder våld som politisk metod, i eller utanför
            Sverige, ska straffas som terroristbrott. Lagrådet avstyrkte vid
            lagrådsremissen en kriminalisering av deltagande i terrororganisation.
            Den juridiska argumentationen får förvisso accepteras men resultaten
            bör inte bli att en sådan lagstiftning inte blir verklighet. Både
            samröre med terrororganisation och deltagande i terrororganisation
            bör kriminaliseras, även om det vid utredningen konstateras att
            en ändring av grundlagen krävs för att så ska ske.
          </p>
          <head type="h2" xml:id="i-RN79GymNJNwk5yjc5KDx4f">
            Skärpta straff för terroristbrott
          </head>
          <p xml:id="i-WU424PXih1bWVVDyJfZAps">
            Straffskalorna bör höjas för alla delar rörande terroristbrott
            (för att ta emot utbildning avseende bl.a. terroristbrott, för
            att resa eller påbörja en resa till ett annat land än det land
            där personen är medborgare om avsikten är att begå eller förbereda
            eller att ge eller ta emot utbildning avseende bl.a. terroristbrott,
            för att finansiera en sådan resa som avses ovan eller finansiera
            en person eller en sammanslutning av personer som t.ex. begår
            terroristbrott, oavsett syftet med finansieringen).
          </p>
          <p xml:id="i-GL45xW9t56cw65fhfqmmRU">
            Straffskalorna för både normalgrad och grovt brott bör höjas
            kraftigt, gällande både minimistraff och maxstraff. Normalgraden
            bör kunna ge minst fyra års fängelse och grovt brott bör kunna
            inkludera livstids fängelse, framför allt vad gäller finansiering
            av en person eller en sammanslutning av personer som t.ex. begår
            terroristbrott. En sådan straffskärpning är rimlig eftersom planering,
            logistik och finansiering av terrorism bär en stor del av ansvaret
            för begångna terrordåd.
          </p>
          <p xml:id="i-9xuNi373tsCj8xKFm589FF">
            Samtidigt instämmer Sverigedemokraterna i Säkerhetspolisens och
            Polismyndighetens bedömning att undantaget för ringa fall bör
            tas bort och anser att all finansiering med ifrågavarande syfte
            och vetskap måste vara straffbar, vad gäller både finansiering
            av en resa eller en person/sammanslutning av personer.
          </p>
          <head type="h2" xml:id="i-RsdtvLCVv49qjQA4Q6ZhV6">
            Återkallande av medborgarskap vid terroristbrott
          </head>
          <p xml:id="i-P4ZAfg8skStAkENnPj3xZB">
            Sverigedemokraterna har tidigare föreslagit att den som döms
            för terroristbrott och har dubbelt medborgarskap ska få sitt svenska
            medborgarskap indraget. Vi vidhåller den inställningen och vill
            att riksdagen ger detta till känna för regeringen som ska återkomma
            med ett sådant lagförslag. Möjligheten att dra in medborgarskapet
            även om det gör en person statslös bör utredas och inkluderas
            i ett sådant lagförslag.
          </p>
          <p xml:id="i-ESQPb2axtSjwWTLqXGLWTA">
            En fällande dom bör därmed även automatiskt innebära utvisning
            på livstid för den dömde efter avtjänat straff. I de fall verkställighetshinder
            föreligger bör avtal upprättas med andra länder dit den utvisningsdömde
            kan skickas.
          </p>
          <head type="h2" xml:id="i-UJ4yG1jzawNCTb6Z86C79b">
            Omhändertagande av resenärer från terrorkontrollerade områden
          </head>
          <p xml:id="i-Ete6i2JYxRC4AhFV3n96fs">
            Genom att häkta samtliga som återvänder från terrorkontrollerade
            områden kan polisen få tid på sig att utreda om de har begått
            brott eller om de har planerat att begå brott. När det gäller
            rikets säkerhet bör polisen ha goda möjligheter att förhindra
            framtida katastrofer, även i tider då det råder personal- eller
            resursbrist.
          </p>
          <p xml:id="i-H5TERxn3hLKrCeTPjggM8Q">
            Regeringen bör återkomma med ett lagförslag som syftar till att
            alla som åker till terroristkontrollerade områden eller kan misstänkas
            ha något med terrorgrupper att göra systematiskt häktas och utreds
            så snart de återvänder.
          </p>
          <head type="h2" xml:id="i-popa3ZKyK2wYQqojxyhkJ">
            Hemlig dataavläsning och signalspaning
          </head>
          <p xml:id="i-GbCFF1VUvoXZyLEqnAyn26">
            2007 års lag om preventiva tvångsmedel är i förhållande till
            rekryteringslagen och finansieringslagen tillämplig endast i de
            fall brotten bedöms som grova. Polismyndigheten och Säkerhetspolisen
            har framfört att det finns ett behov av att kunna använda åtgärderna
            även för brott av normalgraden. Även här instämmer vi i att de
            bör ha möjlighet att använda preventiva tvångsåtgärder och inhämtning
            av elektronisk kommunikation för normalgraden av de föreslagna
            brotten.
          </p>
          <p xml:id="i-DGzR2bY4vAA6PZifPV7ifW">
            Sverigedemokraterna vill även se en utredning om FRA ska ges
            rätt att signalspana även när mottagare och avsändare finns i
            Sverige. Detta ska gälla specifika personer/enheter efter domstolsbeslut
            och röra terrorism.
          </p>
          <head type="h2" xml:id="i-Pk7vBsPwdXubdbQs56nTMG">
            Ge Säkerhetspolisen direkttillgång till Migrationsverkets asylsystem
          </head>
          <p xml:id="i-Pmu9b4Fs7vyX5aSnjtQykM">
            Säkerhetspolisen behöver direkttillgång till Migrationsverkets
            asylsystem. Orsaken är att Säkerhetspolisen inte hinner utreda
            den kraftigt ökade mängden fall av möjliga säkerhetshot som kommer
            in till myndigheten.
          </p>
          <p xml:id="i-W3Gnuj1fgT1JtjiVD4R347">
            Säkerhetspolisen ansökte i december 2015 om att direkttillgång
            till Migrationsverkets asylsystem Wilma. Migrationsverket rådgjorde
            då med Datainspektionen som tillsynsmyndighet eftersom det förelåg
            osäkerhet om det var tillåtet eller ej.
          </p>
          <p xml:id="i-DBuEzRKtet7cbsjSReq9qb">
            Det bör tydliggöras i lag att Säkerhetspolisen ska ges direkttillgång
            till Migrationsverkets asylsystem.
          </p>
          <head type="h2" xml:id="i-Pa5gXsMy6PVGndQQpRMudD">
            Utvisning vid terroristbrott
          </head>
          <p xml:id="i-GqfB7XgRbdc785iR8AaY2B">
            Under den senaste tiden har det uppmärksammats att asylsökande
            som utgör ett terrorhot för Sverige, har kopplingar till terrororganisationer
            eller begår grova våldsbrott ofta inte kan utvisas till sina hemländer
            på grund av en uppenbar eller påstådd risk att utsättas för omänsklig
            behandling. Oftast är det inte möjligt att verifiera om dessa
            uppgifter stämmer. För att lösa detta bör regeringen ge Utrikesdepartementet
            i uppdrag att sluta avtal med andra säkra länder om att ta emot
            personer som utvisas från Sverige men som i enlighet med principen
            om non-refoulement inte kan tas emot av sitt hemland. Australiensiska
            erfarenheter med avtal med Papua Nya Guinea och Nauru visar att
            detta är fullt möjligt och genomförbart och inte står i strid
            med internationella konventioner.
          </p>
          <p xml:id="i-TWHAJbsKWYA2NKVwGgjLmt">
            I likhet med det system Australien tillämpar anser vi att Sverige
            bör upprätta tredjelandsavtal i syfte att skapa sådana alternativ.
            Enligt dessa avtal ska länder kunna åta sig att ta emot personer
            som saknar rätt att vistas i Sverige, som vägrar att frivilligt
            lämna landet och som av olika anledningar inte kan överföras till
            något annat land enligt i dag gällande regelverk.
          </p>
          <p xml:id="i-KCuHqJDdx5htPu85BibQ7s">
            Storbritannien har använt en annan modell för utvisningar av
            säkerhetsärenden, så kallad ”deportation with assurances”. Denna
            modell är väl utredd i Storbritannien och väl beprövad vid Europadomstolen.
            Sverige bör utreda huruvida detta system kan användas för att
            utvisa personer som idag inte kan utvisas enligt nuvarande regelverk,
            samt hur sådana länder kan uppmuntras eller påverkas att acceptera
            sina egna medborgare med garantier om att inte behandla dessa
            i strid med internationell rätt.
          </p>
          <head type="h1" xml:id="i-CWiXsjkkMrGRSZqDFHV7gY">
            Internationella insatser
          </head>
          <head type="h2" xml:id="i-RHtvJB7AnFdFWcvuXsinSu">
            Fördjupad samverkan inom Norden
          </head>
          <p xml:id="i-L4sUWCFkbspYukZtr5H65p">
            Extremism, radikalisering och terrorism är inte ett lokalt fenomen.
            Detta framgår tydligt när IS-terrorister från hela Europa rest
            till Syrien och Irak för att mörda och våldta.
          </p>
          <p xml:id="i-4kgtqEvdnWvU1swexXLaUG">
            Inrättandet av en årligt återkommande nordisk konferens kring
            motverkande av våldsbejakande extremism, med utbyte av positiva
            exempel och erfarenheter, bör resultera i en bättre terrorberedskap
            i såväl Sverige som våra grannländer.
          </p>
          <head type="h1" xml:id="i-86tbkbRYYQGpcfJsH2QDGg">
            Gränskontroller och Schengensamarbetet
          </head>
          <p xml:id="i-56ehJKR1YeoCUVUPxsr9n5">
            Den fria rörligheten i EU har varit problematisk för arbetet
            mot terror. Terrormisstänkta eller personer dömda för terrorbrott
            har kunnat resa mellan länderna utan någon kontroll, och samtidigt
            har arbetet för att förhindra att migranter med terrorsympatier
            reser in i landet varit obefintligt.
          </p>
          <p xml:id="i-7wVTA2WwKDB8roLfAYVWAZ">
            För att förhindra att personer som inte har rätt att vistas i
            Sverige reser in och ut som de behagar krävs det ett fullgott
            gränsskydd. Sverigedemokraterna vill upprätta detta i form av
            stadigvarande inre gräns- och ID-kontroller vid de delar av gränsen
            där migranter kan förväntas anlända. All inkommande trafik med
            buss, lastbil eller personbil ska kunna kontrolleras av en kraftigt
            förstärkt gränskontrollorganisation. Endast ID-kort eller pass
            från viseringsfria länder ska godtas, och i annat fall ska visum
            eller annan giltig handling för vistelserätt kontrolleras. Regeringen
            bör därför driva att en omförhandling av Schengensamarbetet ska
            ske så att samtliga länder kan upprätta ett fullgott gränsskydd
            i form av stadigvarande inre gränskontroller.
          </p>
        </div>
        <div type="motSignatures">
          <list>
            <item xml:id="i-K2mM48oqrGcj9VwqSMFk3W">
              Adam Marttinen (SD)
            </item>
            <item xml:id="i-71chKcCwEWpAkUWtdgfyS5">
              Katja Nyberg (SD)
            </item>
            <item xml:id="i-993niSqhuxQVfGwnjBuuJG">
              Henrik Vinge (SD)
            </item>
            <item xml:id="i-8yPzFbhZ1kMFP7xwphqwa">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
