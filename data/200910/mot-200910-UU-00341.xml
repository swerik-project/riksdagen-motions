<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00341">
  <teiHeader>
    <fileDesc>
      <titleStmt>
        <title>Dawit Isaak</title>
        <author corresp="i-QhURWkawnPDBf443faKewj">av Cecilia Wigström i Göteborg m.fl. (fp, v, m, kd, mp, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaak</title>
          <idno type="rdwebb">GX02U341</idno>
          <rs type="number">U341</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U341/text</ref>
          <ref type="dokument_url_html">http://data.riksdagen.se/dokument/GX02U341</ref>
          <ref type="dokumentstatus_url_xml">http://data.riksdagen.se/dokumentstatus/GX02U341</ref>
          <ref type="doc">http://data.riksdagen.se/fil/70DE7DB1-9EAF-4EB1-88F2-A43F39F2DB11</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström i Göteborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-HRPpQ8qPTSDiXRLMZkqL1u</idno>
            <name>Mats Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R8BQevaxkTwooGUUYKMf87" type="signed"/>
        <correspContext corresp="i-R8BQevaxkTwooGUUYKMf87">
          <note type="signatory" corresp="i-QhURWkawnPDBf443faKewj"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-WpwTRcdcGLWddgdaUtKiwJ"/>
          <note type="signatory" corresp="i-CwVjNqMneZm6zhJTP798e5"/>
          <note type="signatory" corresp="i-W4ZdT3cRpUqSBcZCGKXaji"/>
          <note type="signatory" corresp="i-XHzgSBhvzhMtyTsYMbxgy4"/>
          <note type="signatory" corresp="i-HRPpQ8qPTSDiXRLMZkqL1u"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-YU8i88S8eJQ5ZYdJzkoGef"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Lkf5FvD1gchUCpgYWfTFLh"/>
        </correspContext>
        <correspAction xml:id="i-L2pADKvo2UoRWMuiRXE1aX" type="numbering">
          <date when="2009-10-09"/>
        </correspAction>
        <correspAction xml:id="i-98Q2oFvH4GbddgqTNUtfn1" type="submission">
          <date when="2009-10-06"/>
        </correspAction>
        <correspAction xml:id="i-Q9m7pdCWNjLVEh2zFKquxq" type="transfer">
          <date when="2009-10-05"/>
        </correspAction>
        <correspAction xml:id="i-QjtJauc58pLNxZkb4JKpXe" type="assigned"/>
        <correspContext corresp="i-QjtJauc58pLNxZkb4JKpXe">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-K7uZuXrzWqQNcq62atmXGC">
            Förslag till riksdagsbeslut
          </head>
          <p xml:id="i-UrR1beH9Hek7XYcNAKpi7F">
            Riksdagen tillkännager för regeringen som sin mening vad som
            anförs i motionen om att Dawit Isaaks situation bör uppmärksammas.
          </p>
        </div>
        <div type="motContent">
          <head xml:id="i-4XaQjs7AzKHZ6w54qMVE8N" type="h1">
            Motivering
          </head>
          <p xml:id="i-12FVnActxEQJSWSskEx43n">
            Det är nu åtta år sedan göteborgaren Dawit Isaak greps i Eritrea.
            Sedan dess sitter han fängslad utan rättegång. I skuggan av 11:e
            september 2001 passade president Afewerki på att sätta stopp för
            all kritik av det nyligen befriade landets ledning. Den fria pressen
            stängdes och statstjänstemän, politiker och elva journalister
            fängslades utan rättegång, bland dem den eritreanska och svenska
            medborgaren Dawit Isaak. Dawit Isaak var delägare till tidningen
            Setit där han också jobbade. Arresteringsvågen började den 18
            september och Dawit Isaak fängslades den 23 september. Dawit Isaak
            är den ende svensk som av Amnesty International har utsetts till
            samvetsfånge.
          </p>
          <p xml:id="i-GGVjvGHUeZMvrvtKhRNXLP">
            Brotten mot de mänskliga rättigheterna i Eritrea har sedan 2001
            accelererat i omfattning och grovhet. I en rapport från Amnesty
            International, You Have No Right to Ask i juni 2004, kritiseras
            de omfattande brotten mot mänskliga rättigheter i landet. Rättssystemet
            är under all kritik och fängelseförhållandena är fruktansvärda.
            Cellerna är fuktiga, överfulla och hälsovådliga. Fångarna har
            dålig tillgång till vatten och svälter.
          </p>
          <head xml:id="i-ecrJfdKzrvUNU5rFQAzzU" type="h2">
            Amnesty Internationals årsrapport för 2009
          </head>
          <p xml:id="i-6qHkuPKwxGNaMTo9yJ2Aw7">
            (http://www.amnesty.se/ommanskligarattigheter/landinformation/eritrea/)
            tecknar en oerhört mörk bild av situationen i landet. Religionsfriheten
            är beskuren; bl.a. fängslas kristna, muslimer och Jehovas vittnen.
            Mer än 2 000 evangeliska kristna hålls för tillfället fängslade
            utan rättegång och utan kontakt med omvärlden. Kollektiv bestraffning
            tillämpas genom att armédesertörers familjer fänglas. I princip
            all civilsamhällelig verksamhet är förbjuden. Nästan halva befolkningen,
            däribland mer än 85 000 barn, är fortfarande undernärda och beroende
            av internationellt matbistånd.
          </p>
          <p xml:id="i-P9HpE5rcgpDsskWu7ap4wn">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade den afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. De kräver därför att de elva
            journalisterna släpps och att de dessutom kompenseras ekonomiskt.
          </p>
          <p xml:id="i-GK6sZ7WBDay7z4cHSw2qrz">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse och därmed är Eritrea
            i nivå med Kina och Iran. Organisationens senaste världsindex
            över pressfriheten från 2007 rankar Eritrea som det värsta landet
            i världen för reportrar att verka i.
          </p>
          <p xml:id="i-Qa9wGqLYSHqTSKizK1K8Lr">
            Det är troligt att det är i en ryslig fängelsemiljö som Dawit
            lever idag. Den svenske medborgaren Kifleyesus Ogbacristos avled
            i eritreanskt fängelse i januari 2005 efter tre års väntan på
            rättegång. Ett antal av de andra som massgreps samtidigt som Dawit
            Isaak har avlidit. Fyra av journalisterna har dött enligt Reportrar
            utan gränser. I somras kom trovärdiga uppgifter om att 9 av de
            11 politiker som fängslades i september 2001 har avlidit. De flesta
            avlider i fångenskap i brist på läkarvård, vanvård eller tortyr.
          </p>
          <p xml:id="i-MwRRxzHu3QqyhHvfrJdrTV">
            Regimens lakejer säger att Dawit Isaak mår bra, men det kan vi
            inte lita på eftersom ingen från svenska Utrikesdepartementet
            har tillåtits besöka honom. Vi är oroliga att anledningen till
            att ingen får ha kontakt med honom är att regimen har mycket att
            dölja. Eritrea bör släppa Dawit Isaak fri omedelbart och låta
            honom återförenas med sin familj i Göteborg.
          </p>
          <p xml:id="i-TWW1P6RynaMwHDC2metC8A">
            Vi ansåg redan under den förra mandatperioden att Sveriges tysta
            diplomati är resultatlös. Vad kostar det Eritrea att Dawit Isaak
            hålls inspärrad utan rättegång? Vad förlorar de på det i dag?
            Svaret är ingenting. Därför är det dags att komplettera diplomatiska
            kontakter med en hård påtryckningspolitik. Det måste kosta när
            man håller en svensk medborgare fängslad utan rättegång. Det måste
            kosta i form av uteblivet bistånd, i form av ettriga frågor i
            alla forum där Sverige möter Eritrea och i form av smarta sanktioner.
            Om inte regeringen byter strategi kommer Eritrea dra detta i långbänk
            hur länge som helst.
          </p>
          <p xml:id="i-BaYKgACdauiEZMhVjdNyMg">
            Utrikesdepartementet borde utarbeta en strategi så att Sverige
            i alla internationella forum där vi möter Eritrea WTO, Världsbanken
            eller FN alltid tar upp Dawit Isaaks fall. Smarta sanktioner vore
            ytterligare en kostnad för regimen så länge de inte släpper Dawit
            Isaak. Det skulle kunna vara reseförbud för regeringsrepresentanter,
            att de inte får visum för att åka till EU-länder. Det bör också
            handla om att stoppa utländska konton som regimen har. Vi vet
            att eritreanska medborgare i exil tvingas betala in 2 % av sin
            inkomst till landet. Annars finns det risk att deras anhöriga
            råkar illa ut. Det är en stor inkomstkälla för regeringen som
            borde stoppas på lämpligt sätt. Det är pengar som inte går till
            medborgarna i Eritrea utan snarare till diktaturens utgifter för
            att befästa sin maktposition.
          </p>
          <p xml:id="i-HDMb7jc9LSpmDRbpyEUkfW">
            Den svenska regeringen bör alltså ändra sin strategi för att
            få Dawit Isaak fri. Han får inte gå samma öde till mötes som Kifleyesus
            Ogbacristos som tragiskt avlidit på grund av de fruktansvärda
            förhållandena i eritreanskt fängelse.
          </p>
          <p xml:id="i-UU1jes5F8ag7yKnX7BLkAY">
            Den 7 januari 2009 antog Europaparlamentet en resolution som
            kräver Dawit Isaaks frigivning. Det ser vi som mycket positivt.
            Europeiska unionen bör göra mer för att främja mänskliga rättigheter
            i Eritrea och för att få Dawit Isaak och andra fångar frisläppta.
            För EU:s del är det dags att stoppa biståndet till Eritrea.
          </p>
          <p xml:id="i-WSezcri4CoGVgsLWnUrJ2w">
            För perioden 20082013 enades Eritrea och EU i år om ett nytt
            biståndsavtal. Summan ökade från 97 miljoner euro till 122 miljoner
            euro. Det är en ökning med 24 % och skickar helt fel signal till
            landets ledarskap.
          </p>
          <p xml:id="i-QMZR1sGqPPPkBzcEfWa1bm">
            Den svenska regeringen bör verka för att EU stoppar biståndet
            till Eritrea. Det finns oerhört stora behov av bistånd runt om
            i världen. Det finns ingen anledning att EU ska prioritera att
            stödja ett land som håller en EU-medborgare fängslad utan rättegång
            och totalt saknar ambition att påbörja demokratiska reformer.
            Däremot är det viktigt att det humanitära bistånd som går till
            de eritreaner som svälter får fortsätta.
          </p>
          <p xml:id="i-DZX5GKgRVgFcWnxbSHR6xD">
            Den tvärpolitiska Dawit Isaak-gruppen i riksdagen bildades i
            februari 2005 med representanter från samtliga sju riksdagspartier.
            Vårt syfte är att få Dawit Isaak frisläppt genom att bidra till
            att rikta strålkastaren mot Eritrea. Detta gör vi tillsammans
            med andra aktörer så som journalister, tidningar och det civila
            samhället. Vi vet att diktaturer hatar strålkastare och att det
            oftast har en hämmande effekt. Vi tänker inte låta Eritreas president
            få begå dessa omfattande övergrepp på eritreaners mänskliga rättigheter
            i tysthet. Genom åren har vi motionerat, interpellerat och ordnat
            seminarier. Våren 2009 bjöd vi in Teater Involver från Malmö att
            spela sin pjäs Isaak i riksdagen. På mindre än två veckor samlade
            vi in 267 riksdagsledamöters namnunderskrifter på ett protestbrev
            till Eritreas president. Åttaårsdagen av Dawits fängslande uppmärksammade
            vi genom åtta manifestationer från Luleå i norr till Malmö i söder,
            med talare från medier, kulturvärlden och alla partier i riksdagen.
          </p>
          <p xml:id="i-RGypmrJp4j4FBiBUjum9A1">
            Vi som ingår i den tvärpolitiska Dawit Isaak-gruppen i riksdagen
            anser:
          </p>
          <list style="ul">
            <item xml:id="i-LiL3YdUD2npEFqeaDu9gUK">
              att Dawit Isaak ska släppas fri,
            </item>
            <item xml:id="i-NKXZJnoHbpAEoPP4NMajBu">
              att svenska representanter omgående ska få träffa Dawit Isaak,
            </item>
            <item xml:id="i-5WdmgTznbNwc1BhACxfs2Z">
              att EU:s bistånd till Eritrea ska avbrytas,
            </item>
            <item xml:id="i-Y8j1j7T8Q7eo8Au4cKzE5V">
              att demokrati och respekt för mänskliga fri- och rättigheter
              ska upprättas i Eritrea,
            </item>
            <item xml:id="i-3NSPuRbAmrC2wC4aVTDUX1">
              att FN:s högkommissarie för mänskliga rättigheter ska släppas
              in i Eritrea.
            </item>
          </list>
        </div>
        <div type="motSignatures">
          <list>
            <item xml:id="i-KjRTvc94DAYbkA2WwKheeb" who="i-QhURWkawnPDBf443faKewj">
              Cecilia Wigström i Göteborg (fp)
            </item>
            <item xml:id="i-CxgQMnKe1TNfEvQWXAniL2" who="i-D8B2Xf6UADbqciPHrqFxSc">
              Birgitta Ohlsson (fp)
            </item>
            <item xml:id="i-LE55qGqdyndS7SBaFWzacV" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-ECcNkgJWcuSF1MDzzZRpdv" who="i-BZ7PcK8D1efvHXsafGEMKE">
              Andreas Norlén (m)
            </item>
            <item xml:id="i-U4LrCyvqV65xCCAdG7jQ2U" who="i-WpwTRcdcGLWddgdaUtKiwJ">
              Staffan Anger (m)
            </item>
            <item xml:id="i-NVp4L2AqBjwfycynhf17E5" who="i-CwVjNqMneZm6zhJTP798e5">
              Helena Bargholtz (fp)
            </item>
            <item xml:id="i-Wnf3gxNPdaPQjYjFJPCFGR" who="i-W4ZdT3cRpUqSBcZCGKXaji">
              Eva Johnsson (kd)
            </item>
            <item xml:id="i-VRb8NB6QcQuWrbJ1MaVmbD" who="i-XHzgSBhvzhMtyTsYMbxgy4">
              Fredrik Schulte (m)
            </item>
            <item xml:id="i-YAUjEhqt4Pj1F2PfSdgLXK" who="i-HRPpQ8qPTSDiXRLMZkqL1u">
              Mats Johansson (m)
            </item>
            <item xml:id="i-Kbar13D5RNkg2Nkz92rT7q" who="i-SS4MgL3HhkwCjKYAxgBPkd">
              Karin Granbom Ellison (fp)
            </item>
            <item xml:id="i-YBGDUapDTFDRBg6reHkooq" who="i-Evjo9hsKrPvb3KMyegAipb">
              Cecilia Magnusson (m)
            </item>
            <item xml:id="i-DN4VCETqJfhd73gwaXsm36" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-KefCu4PNL5VLnsa6yfD7ux" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-WyaG82fK4gJEXNHmUGTBxo" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-QBtnfsexacoimjLsSSqwfn" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-A5PLqhsLYHWif9DWpS7Kwp" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-RgckEotrrTr3Baz1iWPrMz" who="i-24CbHNwsRznss4Yas6HseU">
              Anita Brodén (fp)
            </item>
            <item xml:id="i-7tuKtVzLrYd2o97P87Dg26" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-KrKv6f8tS9TdZgb54ZEDFH" who="i-HUjSZiwF294s3waLDaSH8f">
              Agneta Berliner (fp)
            </item>
            <item xml:id="i-8hPoDomm17yX7Myv9ZSN1c" who="i-L3xspgThUxUN1YtSDqcmk8">
              Barbro Westerholm (fp)
            </item>
            <item xml:id="i-NanPAojrbsbXrkCqda7DLY" who="i-TECanR77Prb79DHwPvLitN">
              Annelie Enochson (kd)
            </item>
            <item xml:id="i-A2sX1odrYovtjMzPERDy8A" who="i-AHfQ621Fp1orxTGB2WDjUY">
              Fredrik Malm (fp)
            </item>
            <item xml:id="i-YZDU9GzoGYfTMsJzqoPoqh" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-Dbm8nqhw8HSnrhHHqyKt9R" who="i-YU8i88S8eJQ5ZYdJzkoGef">
              Eva Selin Lindgren (c)
            </item>
            <item xml:id="i-Q3dJGhdQm5WUbbugu79vv6" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-K9VbE39FXrcdPbRyyJJ54M" who="i-Lkf5FvD1gchUCpgYWfTFLh">
              Camilla Lindberg (fp)
            </item>
          </list>
        </div>
      </div>
    </body>
  </text>
</TEI>
