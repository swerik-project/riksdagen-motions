<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00014">
  <teiHeader>
    <fileDesc>
      <titleStmt>
        <title>med anledning av skr. 2009/10:129 Att möta globala utmaningar – skrivelse om samstämmighet för utveckling</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:129 Att möta globala utmaningar – skrivelse om samstämmighet för utveckling</title>
          <idno type="rdwebb">GX02U14</idno>
          <rs type="number">U14</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U14/text</ref>
          <ref type="dokument_url_html">http://data.riksdagen.se/dokument/GX02U14</ref>
          <ref type="dokumentstatus_url_xml">http://data.riksdagen.se/dokumentstatus/GX02U14</ref>
          <ref type="doc">http://data.riksdagen.se/fil/207B4811-263B-4333-B419-2D5F91F83E83</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ae4egYpio23MySkMoYn8sx" type="basedOn"/>
        <correspContext corresp="i-Ae4egYpio23MySkMoYn8sx">
          <ref>Regeringsskrivelse 2009/10:129</ref>
        </correspContext>
        <correspAction xml:id="i-Kpujpf2GtfBBa7qPWxJfeE" type="signed"/>
        <correspContext corresp="i-Kpujpf2GtfBBa7qPWxJfeE">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-BPjGc7fxhi62HJVGHnbCr4" type="referral">
          <date when="2010-04-09"/>
        </correspAction>
        <correspAction xml:id="i-2YP4ZeDeFHeh353zR6V3rY" type="dismissal">
          <date when="2010-04-08"/>
        </correspAction>
        <correspAction xml:id="i-6mwFgBeyTHNsYbzuxgqmCi" type="dismissal">
          <date when="2010-04-08"/>
        </correspAction>
        <correspAction xml:id="i-6juT4EXP6p15X2h95uNk4k" type="transfer">
          <date when="2010-04-07"/>
        </correspAction>
        <correspAction xml:id="i-YaTp8TSNPtCxVokCZ2VM4C" type="submission">
          <date when="2010-04-07"/>
        </correspAction>
        <correspAction xml:id="i-4JUk1LTTXC4zg1dHmgGzEN" type="assigned"/>
        <correspContext corresp="i-4JUk1LTTXC4zg1dHmgGzEN">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WeGBFh5uvYdqtHdCZi63gk" type="motBody">
        <div xml:id="i-Xb2UxBqccHLjA3jFQhZtft" type="motProposal" subtype="förslag">
          <head xml:id="i-RgQM1fMUGSBbiwNDMhaiyQ">
            Förslag till riksdagsbeslut
          </head>
          <list xml:id="i-WGaayL5Stkyt9DkhDo2fZE" style="ol">
            <item xml:id="i-8PwQCxQcTAR2mJ9bEJVSVS">
              Riksdagen tillkännager för regeringen som sin mening vad som
              anförs i motionen om uppföljning av avräkningar.
            </item>
            <item xml:id="i-MG8eNJSvw6DrjScmNh2Z98">
              Riksdagen tillkännager för regeringen som sin mening vad som
              anförs i motionen om förtryck.
            </item>
            <item xml:id="i-PU4NSsmoesfRaWDzckkgUs">
              Riksdagen tillkännager för regeringen som sin mening vad som
              anförs i motionen om migrationsströmmar.
            </item>
            <item xml:id="i-DfkoAayPwVznwDV1ggfcVy">
              Riksdagen tillkännager för regeringen som sin mening vad som
              anförs i motionen om klimatförändringar och miljöpåverkan.
            </item>
            <item xml:id="i-SZbibV53nQs2HFwqP2p64L">
              Riksdagen tillkännager för regeringen som sin mening vad som
              anförs i motionen om konflikter och sviktande situationer.
            </item>
            <item xml:id="i-MqqEJW3qgX8SRLvoERNYn9">
              Riksdagen tillkännager för regeringen som sin mening vad som
              anförs i motionen om smittsamma sjukdomar och andra hälsohot.
            </item>
            <item xml:id="i-DWepjM1HR4cmzcDVcR2goP">
              Riksdagen tillkännager för regeringen som sin mening vad som
              anförs i motionen om livsmedelskrisen.
            </item>
          </list>
        </div>
        <div xml:id="i-NB73Pq8faTEpL4hLat3SkH" type="motContent">
          <head xml:id="i-JuEoJaFGWJCf19JA26EGJg" type="h1">
            Inledning
          </head>
          <p xml:id="i-RkCj9oyVkdoyhCd4ypgpWH">
            I Sveriges politik för global utveckling (PGU), som alla partier
            under förra mandatperioden ställde sig bakom, betonas att alla
            politikområden ska utgå från PGU:n. Utgångspunkten är fattigdomsbekämpning.
            Den grundar sig i ett rättighetsperspektiv och ska genomsyras
            av de fattigas perspektiv.
          </p>
          <p xml:id="i-AcDiktqgjA9cXGY2Qni6zJ">
            Miljöpartiet noterar att ambitionen i årets skrivelse är god
            och att man funnit en modell för att kunna mäta regeringens arbete
            även i delar som inte ägnar sig åt bistånd. Den säger dock ingenting
            om resultaten för de fattiga. Det är bra att det finns policydokument
            och uppföljningsmekanismer för att mäta hur regeringen arbetar
            men det allra viktigaste är att vår politik faktiskt leder till
            att färre utsätts för brott mot de mänskliga rättigheterna och
            att människor kommer ur fattigdomen. Miljöpartiet har tidigare
            efterlyst att målkonflikter ska belysas men kan inte se att den
            valda modellen gör det på ett tydligt sätt.
          </p>
          <p xml:id="i-DBKLkjFFtdWyEmuWz2mbHm">
            I vissa av de avsnitt där regeringen mäter sin egen verksamhet
            anser vi att det är mycket tvivelaktigt om den förda politiken
            verkligen utgår från de fattigas perspektiv och att den i vissa
            fall ökar fattigdomen och/eller brister i respekten för de mänskliga
            rättigheterna.
          </p>
          <head xml:id="i-VeBhdSoRoHjjd5xGjTrah" type="h1">
            Uppföljning av avräkningar
          </head>
          <p xml:id="i-28SmvuKJSyQMiBUXDiJVkr">
            Med tanke på regeringens höga ambitioner att styra, mäta och
            sen följa upp är det märkligt att de avräkningar som görs från
            biståndsramen varje år inte också är föremål för noggrann granskning
            och resultatuppföljning. Både FN-organ, Sida och frivilligorganisationerna
            granskas noga och styrdokument har utfärdats i en rasande fart
            under denna mandatperiod.
          </p>
          <p xml:id="i-3dNd4WW7GkEyxZ4vYCVbBD">
            Det är bra att det finns styrdokument och det är bra att verksamhet
            följs upp men vad är det som motiverat att avräkningarna för administrativa
            kostnader ökat med över 100 % sedan 2005 och på vilket sätt har
            dessa medel bidragit till fattigdoms­bekämpning? Det ger regeringen
            ingen information om och ingen uppföljning har oss veterligen
            gjorts. Likaså har avräkningarna för flyktingmottagande fördubblats
            sedan 2005 och ibland legat så högt som 2,5 miljarder kronor,
            vilket utgjort nästan hälften av hela budgeten för budgetområde
            Migration. För dessa medel kräver regeringen ingen redovisning
            av huruvida de bidrar till fattigdomsbekämpning. Även om DAC-reglerna
            tillåter att viss administration och visst flyktingmottagande
            får avräknas biståndet har vi i Sverige också vår egen PGU att
            rätta oss efter. Vi vill därför att regeringen snarast också redovisar
            hur avräkningarna bidrar till målsättningarna i PGU, dvs. fattigdomsbekämpning.
          </p>
          <head xml:id="i-HsQtpW8h3zTUBeEPrHHbBz" type="h1">
            Global utmaning: Förtryck
          </head>
          <p xml:id="i-LtYKe2v6PprPj89Jyx8se8">
            Regeringen betonar ofta de mänskliga rättigheterna i sin utrikespolitik.
            Det vore klädsamt om de mänskliga rättigheterna också lyftes fram
            mer i relationer med länder vi har handelsrelationer med. Till
            exempel gäller det våra relationer till Kina, en tillväxtekonomi
            som ingen längre verkar kritisera i hopp om investeringar i det
            egna landet. Amnesty har nyligen begärt att Kina ska offentliggöra
            hur många som avrättas varje år eftersom antalet är höljt i dunkel.
            Förutom avrättningarna har vi situationen i Tibet, för uigurer
            och andra minoritetsfolk, rapporter om barnarbeten samt förtrycket
            mot oliktänkande .
          </p>
          <head xml:id="i-9TtjauBJsr5NkCUGna9Vrb" type="h1">
            Global utmaning: Ekonomiskt utanförskap
          </head>
          <p xml:id="i-E8QTJYdbqrsMwSaSn41BZS">
            Regeringen tar upp G20 och det är naturligtvis bra att man försöker
            hitta nya lösningar. Dock är G20 också ett exempel på att många
            länder marginaliseras i de viktiga beslutsprocesserna. G20 har
            blivit forumet för att diskutera reformering av Världsbanken och
            Internationella valutafonden, inte FN. Det är aldrig bra att bara
            ett fåtal länder tillåts fatta de stora besluten.
          </p>
          <p xml:id="i-zosfSqp7FN5w55syp2y3q">
            Det är positivt att regeringen vill öka medvetenheten om företagens
            sociala ansvar (CSR). Det är en mycket prioriterad, dock inte
            tillräcklig, åtgärd anser vi. I stället för frivilliga åtaganden
            menar vi att det måste till bindande regelverk för att få företagen
            att leva upp till regelverk avseende både miljö och mänskliga
            rättigheter. Sveriges handelsministers resa till Libyen under
            året, där ministern aktivt deltog i ansträngningarna att sälja
            ett radarövervakningssystem från statliga Rymdbolaget vilket allvarligt
            skulle riskera att åsidosätta och kränka afrikanska flyktingars
            rättigheter om affären skulle gå igenom, är ett tydligt tecken
            på att CSR inte tas på tillräckligt stort allvar i regeringens
            politik. När det gäller att marknadsföra svenska företag på en
            global marknad måste en svensk handelspolitik självklart vara
            samstämmig med PGU där grunden ska vara ett rättighetsperspektiv
            och genomsyras av de fattigas perspektiv. Samstämmighetspolitiken
            kan knappast ha stått på dagordningen vid handelsministerns resa
            till Libyen med handelsdelegationen.
          </p>
          <p xml:id="i-Q3FYN5jhaJcybrjPaMHbre">
            En av de största målkonflikterna i PGU:n är förmodligen kapitalflykten,
            dvs. ett oregistrerat kapitalflöde som går från utvecklingsländer
            till OECD-länder eller s.k. skatteparadis men frågan uppmärksammas
            bara kortfattat. Kapitalflykten innebär i realiteten att för varje
            biståndskrona så försvinner ca 10 kr som oregistrerat kapital
            ut ur utvecklingsländerna.
          </p>
          <p xml:id="i-5Aev7ibPc9qfEqxdcPiq1V">
            För att kunna bedriva en effektiv fattigdomsbekämpningspolitik
            är det centralt att stoppa detta pengaflöde från fattiga länder.
            Utvecklingsländer beräknas förlora mellan 850 och 1 000 miljarder
            US-dollar per år (siffror från 2006) på grund av denna kapitalflykt.
            Det är pengar som skulle kunna användas till att både bekämpa
            fattigdomen och hantera effekter av klimat- och finanskrisen.
            Frågan är central från ett samstämmighetsperspektiv och för målsättningarna
            i PGU. Utflödet kan inte anses hållbart utifrån målsättningarna
            om en samstämmig politik som utgår från fattiga människors behov
            och intressen.
          </p>
          <p xml:id="i-2cEyLkUtPDyBkKkBgUuiny">
            Beräkningar visar att om avkastningen på den totala förmögenhet
            som är placerad i skatteparadis beskattades i de länder där de
            hör hemma, skulle dessa länder ha ytterligare 160 miljarder USD
            i skatteintäkter. Detta motsvarar ca 1,5 gånger det totala årliga
            biståndet. Många av skatteparadisen finns i Europa och EU har
            därmed ett särskilt stort ansvar att ta itu med problematiken.
          </p>
          <p xml:id="i-8v1ZG4XEXFb7vS3nha9vJo">
            Konsekvenserna av kapital- och skatteflykt för fattigdomsbekämpning
            och nödvändiga åtgärder har i Sverige inte diskuterats i samma
            utsträckning som andra politikområden. Det är därför positivt
            att den spanska regeringen kommer att prioritera frågan om skatteflykt
            som del av sitt EU-ordförandeskap.
          </p>
          <head xml:id="i-363mTrg8UunAHTAzp6sKkE" type="h1">
            Global utmaning : Migrationsströmmar
          </head>
          <p xml:id="i-85JpVSuaeVzMw8P1oEe7Ar">
            Regeringen skriver: När regeringen exempelvis formulerar sin
            migrations-, handels- eller jordbrukspolitik bör konsekvenser
            för utvecklingsländer tas i beaktande på ett tydligt sätt.
          </p>
          <p xml:id="i-P3mN9iFgrmdkEJRFV82pdC">
            Vi vill påstå att så inte görs när det gäller migrationspolitiken
            i EU och i Sverige. Ändå lovordar regeringen det arbete den själv
            gjort under året på migrationsområdet. Miljöpartiet är av en helt
            annan uppfattning. Särskilt i den del som handlar om asylpolitiken
            där regeringens och EU:s satsningar prioriterar återvändande och
            att sätta stopp för möjligheten att söka asyl på annat sätt än
            som kvotflyktingar. Enligt vårt sätt att se det strider det klart
            mot Sveriges PGU, som också ska genomsyra vårt arbete i EU.
          </p>
          <p xml:id="i-8yiAamcHeTruo8A3fKzeeT">
            Att Sverige förtjänstfullt går i bräschen för legal arbetskraftsinvandring
            till EU innebär inte att vi inte ska uppfylla våra förpliktelser
            enligt asylrätten. Regeringen menar att remitteringar från migranter
            är en viktig del i utvecklingsarbetet och att diasporan är en
            viktig länk mellan mottagarlandet och hemlandet. Trots detta utsågs
            år 2009 av Sveriges regering till återvändandeåret och många extramiljoner
            har anslagits för att skicka människor tillbaka till hemländer
            i krig eller till ekonomisk misär. Ibland trots att de redan har
            jobb eller familj i Sverige och därmed får uppehållstillstånd
            om de söker utanför landets gränser. Många gånger sker tvångsutvisningarna
            med hjälp av framförhandlade återtagandeavtal vars giltighet är
            omdiskuterade och tolkas olika. Det torde vara uppenbart att t.ex.
            Irak har svårt att ta emot och ge jobb till miljoner återvändare
            från grannländerna till att börja med utan att vi dessutom skickar
            tillbaka dem som nu befinner sig här, jobbar och skickar pengar
            hem till familjerna. Detta förutom att många av dem fruktar för
            sina liv på grund av olika motsättningar i landet.
          </p>
          <p xml:id="i-SgekTN1QTr7QWR3cknNuvJ">
            Att den gemensamma gränsbevakningsstyrkan Frontex personal ska
            få utbildning i asylrätt och mänskliga rättigheter kan inte köpa
            regeringen ett gott samvete. Frontex uppdrag är att helst stoppa
            människor redan innan de når EU. Och Frontex får ständigt fler
            befogenheter utan att regeringen motsätter sig det.
          </p>
          <head xml:id="i-GEvnb59bBN3GVtF3aF1yzZ" type="h1">
            Global utmaning: Klimatförändringar och miljöpåverkan
          </head>
          <p xml:id="i-Hu68NRzXEwkaxyKHWZXdjC">
            Regeringen skriver att den politiska överenskommelsen från FN:s
            klimatförhandlingar i Köpenhamn 2009 inte var tillräckligt för
            att uppnå målet om ett ambitiöst globalt och rättsligt bindande
            avtal eller för att begränsa uppvärmningen till två grader. Det
            är ett svaghetstecken att regeringen inte vågar tala om misslyckandena
            i Köpenhamn som det haveri det i verkligheten var och att den
            borgerliga regeringen var medansvarig i egenskap av att Sverige
            var EU:s ordförandeskap under de misslyckade klimatförhandlingarna
            i Köpenhamn. I skrivelsen säger regeringen: Sverige ska fortsatt
            ha höga ambitioner och visa ledarskap samt verka för att EU arbetar
            i riktning mot dessa mål. Den borgerliga regeringen visade inte
            detta ledarskap när den hade möjlighet att göra skillnad under
            ordförandeskapet i EU! Det är tyvärr höljt i dunkel vilka dessa
            höga ambitioner skulle vara, eftersom det är oklart vad regeringen
            egentligen har drivit i EU. Vad vi däremot vet är att regeringen
            i de internationella FN-förhandlingarna drivit krav på kryphål
            som kan medföra stora utsläppsökningar.
          </p>
          <p xml:id="i-F6WeyLxgtBVENoNi62wG6b">
            Vidare skriver regeringen att man vill främja samarbetet med
            utvecklingsländer för att stärka deras deltagande i de internationella
            klimatförhandlingarna. Denna ambition låter bra men orden betyder
            i praktiken ingenting. Regeringen har avgett löfte om att Sverige
            ska rösta för ett lån i Världsbanken till Sydafrika för att landet
            ska kunna bygga ett stort kolkraftverk, detta trots att hundratals
            miljö- och medborgarorganisationer är djupt kritiska till projektet
            och vädjar till Världsbanken att inte godkänna lånet. Lånet avser,
            enligt en artikel i Svenska Dagbladet, 21 miljarder kronor varav
            knappt 2 miljarder kronor som ska satsas på förnybar energi. Med
            andra ord betyder den här satsningen att vi bidrar till att 90
            % av Världsbankens energisatsning investeras i smutsig kolkraft.
            Om man lägger in ett fattigdomsperspektiv på frågan blir inte
            saken bättre. Avsaknaden av ett utbrett distributionsnät gör att
            elen inte kommer de fattiga på den sydafrikanska landsbygden till
            del. Den svenska regeringen borde i stället kunna göra mer för
            att främja svenska företag som specialiserat sig på avancerad
            solcellsteknik eller annan förnybar energi som skulle kunna göra
            stor skillnad på den sydafrikanska landsbygden.
          </p>
          <p xml:id="i-Ahqjh94Bj8G7v2ZcCLbHtN">
            Västvärlden och Sverige har ett ansvar att gå före och finna
            samhällsmodeller som förenar välfärd med hållbart nyttjande av
            resurser. Vi noterar att en moderatledd klimat- och biståndspolitik
            inte mäktar med att axla det stora ansvar som klimatfrågan innebär
            för mänskligheten. Regeringen levererar fagra ord men i handling
            finns det mycket kvar att önska.
          </p>
          <head xml:id="i-LFL3zx9LC9Fc863SqnytkD" type="h1">
            Global utmaning: Konflikter och sviktande situationer
          </head>
          <p xml:id="i-9V2a1ZLY8GfCPY4yoXt7NF">
            Detsamma som ovan under kapitlet om migrationsströmmar gäller
            generellt när vi tvångsavvisar människor till sviktande stater.
            Vi vet att dessa stater inte kan garantera sina medborgares säkerhet,
            ändå påstår vi att det är deras skyldighet. Tvångsutvisningarna
            kan i dessa fall inte anses utgå vare sig från ett rättighetsperspektiv
            eller från de fattigas perspektiv. Det kan inte heller anses bidra
            till fattigdomsbekämpning snarare tvärtom.
          </p>
          <p xml:id="i-RZMJWrAjyabGeHKGdkU3sg">
            Utvecklingsfrågor och säkerhetsfrågor är tätt sammanvävda. Enligt
            FN utgör de militära rustningarna ett av de främsta hoten mot
            genomförandet av utvecklingsmålen. Den överväldigande delen av
            världens vapen säljs från rika länder, medan de flesta väpnade
            konflikterna pågår i fattiga länder. Enligt regeringen har Sverige
            varit drivande för att EU:s uppförandekod om vapenexport skulle
            antas som gemensam ståndpunkt i syfte att mänskliga rättigheter
            och hur vapenimporten påverkar förutsättningarna för hållbar utveckling
            i mottagarländerna ska beaktas. Det är inte utan att det låter
            ihåligt när man vet att Sverige samtidigt ökar sin vapenexport
            till exempelvis Sydafrika, Indien och Pakistan, länder som brottas
            med enorma utvecklingsproblem. Trots stor fattigdomsproblematik
            är Pakistan ett av få länder i världen som lägger mer pengar på
            försvaret än på utbildning och hälsa tillsammans. Dessutom befinner
            sig Pakistan i en långvarig konflikt med Indien om gränsområdet
            Kashmir. Båda länderna är dessutom kärnvapenstater. Förutom att
            Sverige beväpnar Pakistan säljer vi även vapen till Indien. Sverige
            bidrar således aktivt till en upprustningsspiral i en av världens
            mest explosiva regioner.
          </p>
          <p xml:id="i-5V58wkgZox3xwyYHjW7fzc">
            Syftet med PGU är att skapa utveckling för de som PGU kallar
            fattiga utvecklingsländerna och värna om fattigas behov, demokrati
            och mänskliga rättigheter. I skrivelse 2009/10:114 Strategisk
            exportkontroll 2009 ger regeringen sken av att noll (0) % av vapenexporten
            går till fattiga utvecklingsländer. Genom att använda Världsbankens
            statistik där inkomstnivåerna är beräknade utifrån landets BNI
            ges en missvisande bild. Länder som Egypten, Thailand, Indonesien,
            Indien, Jordanien, Tunisien och Pakistan blir i regeringens redogörelse
            lägre medelinkomstländer i stället för fattiga utvecklingsländer.
            Sydafrika, som är en av de största mottagarna av svenska vapensystem,
            kallas för ett övre medelinkomstland. Det ser onekligen bättre
            ut att Sverige exporterar noll (0) % till fattiga utvecklingsländer
            för att i stället sälja 32 % av krigsmaterielen till lägre medelinkomstländer.
          </p>
          <p xml:id="i-74Mmq4yZntFtcvcNkaGakb">
            Det finns anledning att ifrågasätta detta trixande med statistik
            vilket bidrar till att regeringen ger sken av att statistiken
            för svensk vapenexport ser bättre ut än vad den i själva verket
            är. Andra beräkningssätt skulle göra gällande att åtminstone tre
            av de länder som är mottagare av svenska vapensystem i själva
            verket är fattiga utvecklingsländer.
          </p>
          <p xml:id="i-XomFpbpn8jUJG1f7TQ1B4i">
            Svenska vapen säljs till länder med stor fattigdom där vapenköpen
            kan direkt motverka arbetet mot fattigdom. Det är ett grundläggande
            problem att världen väljer att prioritera militära satsningar
            i stället för att lösa problemen med fattigdom. För varje krona
            som läggs på bistånd i världen läggs ytterligare 15 kr på militära
            utgifter.
          </p>
          <p xml:id="i-A9Q1e8YPeXs6grLb87JVi9">
            Om Sverige ska leva upp till PGU:n och EU:s nya uppförandekod
            bör vapenexporten i varje enskilt fall föregås av en problematiserande
            granskning av om vapenexporten riskerar att motverka hållbar utveckling.
            En försiktighetsprincip bör anges i samband med vapenexport som
            innebär att om det finns risk för en målkonflikt bör fattigdomsbekämpningen
            få företräde. Det krävs mer av regeringen än läpparnas bekännelse
            för att vi ska uppnå en samstämmig politik inom det här området!
          </p>
          <p xml:id="i-TcGXTj5JPmdYijB5o6L7H1">
            Regeringen talar i många sammanhang om vikten av civil-militär
            samverkan i t.ex. Afghanistan. Samtidigt får den civil-militära
            sammanblandningen som sker i t.ex. Afghanistan kritik av både
            FN-organ och biståndsarbetare i olika sammanhang. Biståndsarbetare
            ses som parter i konflikten i stället för neutrala och blir till
            mål för talibanerna och andra våldsverkare. Sverige har gott anseende
            som biståndsgivare genom Svenska Afghanistankommittén i synnerhet
            och bör värna den rollen.
          </p>
          <head xml:id="i-PXb9ARyjCaD8fAoH523n3Z" type="h1">
            Global utmaning: Smittsamma sjukdomar och andra hälsohot
          </head>
          <p xml:id="i-TPFJR1TjGVEknEoNW2uMGZ">
            Millenniemålen är i dag det som styr biståndsinsatserna i världen.
            Ska millenniemålen kunna uppnås är det viktigt att prioritera
            jämställdhet och SRHR (sexuell och reproduktiv hälsa och rättigheter)
            särskilt i utvecklingssamarbetet med Afrika. Här krävs det en
            kraftsamling, eftersom målet för mödradödlighet är det mål som
            är mest på efterkälken.
          </p>
          <p xml:id="i-5zFbkXDjttQpQUYY7X54Sz">
            I denna fråga är de svenska partierna rätt så överens och regeringen
            prioriterar också denna fråga, vilket vi uppskattar.
          </p>
          <p xml:id="i-LVazwNAnVjQJT6ATj2eE1p">
            Rätten till abort är en grundsten i ett jämställt och hälsofrämjande
            samhälle. I länder där abort inte är tillåtet dör många kvinnor
            i onödan på grund av komplikationer efter osäkra aborter. I vissa
            länder är abort inte ens tillåtet vid våldtäkt eller incest. Ändå
            utförs varje år ca 20 miljoner osäkra aborter i världen. Det borde
            regeringen uppmärksamma mer.
          </p>
          <head xml:id="i-3jPtqEh8fGEpd1NR7VWNKJ" type="h1">
            Livsmedelskrisen
          </head>
          <p xml:id="i-f8UF7mmmArV5ksXXTcHax">
            En grundläggande faktor i jordbruksutvecklingen är att de som
            brukar marken också kan äga den. Landreformer behövs som ger småbrukare,
            i de flesta fall kvinnor, ägande- eller nyttjanderätten.
          </p>
          <p xml:id="i-3X3EeVsQNRwwQGxwFXxoRr">
            Odling av grödor för biobränsle utgör en möjlig källa till exportinkomster
            för jordbrukare i utvecklingsländer. Men trenden är numera att
            internationella biobränsleföretag köper upp jorden och det finns
            exempel som visar att storskalig produktion lett till att människor
            tvingas flytta från sina marker. I dag odlas enorma arealer för
            stora produktioner av biodrivmedel för export, t.ex. i afrikanska
            länder, där massiva projekt genomförs finansierade med biståndsmedel.
          </p>
          <p xml:id="i-RyeYXj2VC9oe2Razi9sjF">
            EU har antagit ett mål om att 10 % av allt transportbränsle ska
            vara förnybart senast 2020. Bakom målet finns goda avsikter, att
            minska utsläppen av koldioxid genom mindre bensin och mer förnybara
            bränslen. Problemet är att EU vill fylla stora delar av målet
            med biobränslen som importeras från fattiga länder. Det är stor
            risk att det kan leda till att livsmedelskrisen förvärras.
          </p>
          <p xml:id="i-2HBybuCuy4Ckrz4GHuHBvX">
            Trots larmrapporter om ökad svält och brist på mark i fattiga
            länder utgör importerade biobränslen en hörnsten i regeringens
            transportpolitik. För att på allvar möta klimathotet krävs i stället
            en grundläggande omställning av hela transportsystemet. Så länge
            vägtrafiken ökar så ökar även utsläppen och då räcker det inte
            med att bara byta bränsle. Vi måste i stället ta ett helhetsgrepp
            om problematiken och vidta åtgärder som minskar våra utsläpp av
            koldioxid utan att det blir de fattiga i utvecklingsländerna som
            får stå för notan.
          </p>
        </div>
        <div xml:id="i-Tp8fSdLtqJWBDZxPSpvRFX" type="motSignatures">
          <list xml:id="i-BcCCzyY4saX6MYeJRJ6Wtz">
            <item xml:id="i-P3UR86ZXT11L9xn3KiMGnz" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-WtG89fvzttv8Pm5fDBediw" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-JACpmyPQ9VHXKhwVFNwJfM" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-BpZpWaTFAqMhkxCRu78P8u" who="i-2EZPhWWR7yHztg3zN2aNvh">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
