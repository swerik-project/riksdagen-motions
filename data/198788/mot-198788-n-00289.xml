<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_289/mot_198788_n_289-001.pdf"/>
      <div type="motHeader" xml:id="i-Vt84QhQWPawQfNqtyDzv45">
        <div type="motTitle" xml:id="i-K8y6vpWcDRpYaqaZtndExe"/>
        <div type="motSubmissionInfo" xml:id="i-SSA8RVdoSABMAdMnUD5TmL"/>
      </div>
      <div type="motBody" xml:id="i-8BypQKYpKC2j6KSqCGL2KY">
        <div xml:id="i-HLowaZpJMV5XP64PMCGfJo">
          <p xml:id="i-TuPS8APDjQdkN1tK7FxhNb">
            Motion till riksdagen 1987/88:N289
          </p>
          <p xml:id="i-DvLoAodt9UsrC1trVU2Wx1">
            av Ivar Franzén m. fl. (c) om framtidens personbilar
          </p>
          <p xml:id="i-Hh492nY4mg5BjD3cQqiLj6">
            Personbilen är ett omistligt transportmedel i ett decentraliserat
            samhälle. Samtidigt är dagens bil ett allvarligt hälso- och miljöhot.
            Utan tvivel behövs bilen i framtidens samhälle, men om vi skall
            kunna bruka den fritt så måste den uppfylla helt andra miljö-
            och bränslekrav än dagens bil gör. Dagens bil är inte en produkt
            av den absolut bästa tillgängliga teknik, sett ur miljö och resursförbrukningssynpunkt.
            Den är i stället en produkt starkt präglad av den hårda konkurrensen
            och de lönsamhetskrav som bilindustrin har att rätta sig efter
            om den skall överleva.
          </p>
          <p xml:id="i-XZwY7JsxsUnybtj6v6ifjb">
            Tekniken finns
          </p>
          <p xml:id="i-EYYoYEiG3Wr5EtXPEnvLyw">
            Bilindustrin kan göra en mycket miljövänligare bil, en mycket
            bränslesnålare bil och en bil som utan omställning kan använda
            olika bränslen. Men kan bilindustrin sälja en sådan bil? Vill
            bilisten betala kanske 30—40 procent högre pris, även om merkostnaden
            förräntas väl genom lägre bränslekostnad och mindre miljöpåver-
            kan? Uppenbart är att bilindustrin inte vågar ta risken. Bilindustrin
            är mycket internationell för att inte säga global. Enskilt företag
            kan knappast ensamt ta de marknadsrisker som tillverkningen av
            en bil som uppfyller framtidens krav innebär. Framtidens bil kan
            självfallet tvingas fram med lagstiftning om ett antal ””stora
            billänder”” är överens om detta. Lagstiftningen måste dock av
            praktiska skäl ange ett minimikrav, och bästa lönsamhet uppnås
            då sannolikt genom att man använder den teknik som till lägsta
            kostnad uppfyller lagens krav. Lagstiftningen ger ingen dynamisk
            och kontinuerlig utveckling som ständigt utnyttjar den bästa tillgängliga
            tekniken.
          </p>
          <p xml:id="i-5yEGHYJgf6hCvZhLXCF7NU">
            Slumrande möjligheter
          </p>
          <p xml:id="i-U7Lh8A1boKKsYnY7u1TXFK">
            RAN-ångdrivsystem och ELKO-motorn är ett par exempel på slumrande
            teknik som kan ge oss en bil med långt bättre miljödata än dagens
            katalysatorbilar. En risk och möjlighet är att Japan gör bedömningen
            att det framtida priset på miljö ger en säker marknad för en helt
            ny ””miljöbil””. Detta kan vara en vinst för miljön, men förödande
            för svensk och europeisk bilindustri om man fortsätter sin ”Törnrosa-
            sömn” och inte utvecklar alternativ produktionskapacitet i takt
            med Japan.
          </p>
          <pb facs="riksdagen-motions-pdf/data/198788/mot_198788_n_289/mot_198788_n_289-002.pdf"/>
          <p xml:id="i-5bKUd6ARkuGC2TpWHeEgGN">
            Incitament för framtidens bil
          </p>
          <p xml:id="i-XZXDDaVxTBS5V2CDbRgc91">
            Även om tekniken finns i dag för en långt bättre bil än dagens,
            så krävs stora utveck- lingsinsatser för att ””fullkomna”” tekniken.
            Bilindustrin behöver incitament för att redan i dag arbeta helhjärtat
            på framtidens bil. Först måste kraven på framtidens bil klart
            redovisas. Några tänkbara riktlinjer för en bil i storleksklassen
            Volvo 740 kan vara: e Bränsleförbrukning 0,55 1 per mil vid blandad
            körning. e Utsläppen av koloxid, kolväten, kväveoxider och partiklar
            högst hälften av de ut- släpp som är maxnivå för 1989 års katalysatorbilar
            i Sverige. Bilen måste utan omställning kunna köras på ett oljebränsle
            (bensin eller diesel) och minst ett bio- bränsle (alkohol, växtolja,
            biogas). Detta är krav som bör vara möjliga att uppnå under nittotalet,
            men det kommer självfallet att bli en dyrare bil och utvecklingskostnaderna
            är betydande. Vid nyköp av bil så tar staten ut såväl accis som
            mervärdeskatt. Hur mycket staten tar ut styrs av bilens vikt och
            pris. Det finns alltså i dag mycket litet samband mellan bilens
            belastning av miljön och förbrukning av ”ändliga resurser”” (fossila
            drivme- del) och statens ””skatte-uttag””. Det finns alltså inte,
            utöver minskad accis för bilar med katalytisk avgasrening, något
            incitament i moms och accisuttag för att göra en bättre och miljövänligare
            bil. Om uttaget av moms och accis i stället baseras på bilens
            miljö och bränsle- prestanda så skulle det finnas ett starkt incitament
            för bilindustrin att arbeta intensivt på framtidens bil. Låt oss
            anta att den bil som uppfyller KRAV 98 (= de riktlinjer som redovisats
            ovan) blir helt befriad från såväl accis som moms. För att inte
            förhindra en optimal utveckling inom varje delkrav, så bör ett
            bättre värde avseende ett krav i någon mån kunna balansera smärre
            brister i något annat krav. Praktiskt innebär detta en kost- nadssänkning
            för den ” miljövänliga bilen” med i storleksordningen 30 I. Nuvarande
            uttag av moms och accis skulle gälla de bästa bilarna i dagens
            pro- duktion. Den sämre delen skulle belastas med tillägg. Bilar
            med prestanda mellan KRAV 98 och ”Bra bilar”” skall få vissa rabatter,
            men det stora kostnadsbidraget skall komma när den sammanvägda
            prestandan fyl- ler kraven för KRAV 98.
          </p>
          <p xml:id="i-ASdqQj4Gje4JLxoqxxcAA6">
            Avtalsperiod 10 år
          </p>
          <p xml:id="i-7pyGChRSbVfZkZjwHDskBp">
            För att bilindustrin skall våga satsa måste det finnas ett minst
            10-årigt avtal. De tre fyra första åren kommer det knappast att
            finnas några bilar som fyller KRAV 98. Eftersom accis och moms
            höjs för de ””sämre bilarna” kommer det att ske ett visst överuttag
            de första åren. Detta ”överskott”” bör fonderas för att balansera
            det ut- tagsunderskott som bör uppstå i slutet av tioårsperioden
            då ett stort antal nya bilar kommer att uppfylla KRAV 98. Senast
            år sju måste nya regler fastställas för den kommande tioårsperioden.
            KRAV 98 kommer självfallet att vara betydligt skärpta och i början
            av nästa sekel kan vi möjligen ha den helt miljövänliga bilen
            — kanske en bil med ångmotor som drivs med vätgas och avgaserna
            lika med rent vatten.
          </p>
          <p xml:id="i-BimYFxqLoT1PTz6cxnM1mv">
            Mot. 1987/88 : N289
          </p>
          <pb facs="riksdagen-motions-pdf/data/198788/mot_198788_n_289/mot_198788_n_289-003.pdf"/>
          <p xml:id="i-KYzXEmb3ak63Yr9TQwkRny">
            Internationellt samarbete
          </p>
          <p xml:id="i-EE1iVsT1FTRqwtK9BveaXy">
            Sverige kan inte ensidigt genomföra KRAV 98 för alla bilar som
            skall säljas i Sverige. Det skulle sannolikt uppfattas som handelshinder
            och svenska marknaden är för liten för att den internationella
            bilindustrin skulle låta sig påverkas radikalt. I USA finns redan
            system med samma inriktning som KRAV 98. Det s. k. Gas Guzzler
            Tax innebär att bilar som drar över en viss mängd bensin per mil
            får en extra avgift, som blir högre ju mer bensin bilen drar.
            USA:s egna oljetillgångar är begränsade och därför kommer sannolikt
            låg bränsleförbrukning att premieras kraftfullt i framtiden. Priset
            på miljön är också i snabbt stigande i USA. Utvecklingen i EG
            har sannolikt samma inriktning. Oljeproduktionen utan OPEC kommer
            successivt att minska. Europas beroende av olja från OPEC kommer
            med stor sannolikhet att öka kring sekelskiftet, om inte extraordinära
            åtgärder vidtas för att minska oljeanvändningen inom transportsektorn.
            Kol- dioxidproblemet med förväntade klimatförändringar är en annan
            pådrivande faktor för minskad användning av fossila bränslen.
            Minskad drivmedelsanvändning totalt sett, samtidigt som andelen
            biobaserade bränslen ökar väsentligt, är en nödvändig utveckling
            om vi skall klara världens miljö- och säkerhetsproblem. Under
            de första åren är det stimulanssystem som redovisas ovan utan
            effekter för omvärlden. Under den tiden måste det finnas goda
            förutsättningar för att med fram- gång arbeta för anslutning av
            tongivande billänder.
          </p>
          <p xml:id="i-SRCri6famXrie2MztS63EW">
            Svensk bilindustri i frontlinjen
          </p>
          <p xml:id="i-FXvgtMXJceiRUtvMLBaNc3">
            Den svenska bilindustrin har varit mycket framgångsrik. Den har
            i dag ett bra utgångsläge för framtidssatsningar, men måste ha
            klara besked om vilka spelregler som skall gälla för framtiden.
            Sveriges riksdag bör redan nu dra upp riktlinjerna för den svenska
            hemmamarknaden och också ge klara besked om att betydande sats-
            ningar kommer att göras för att nå ett internationellt samarbete
            kring dessa rikt- linjer. Med dessa riktlinjer bör svensk bilindustri
            ha de bästa förutsättningar att hålla sig kvar i frontlinjen vad
            gäller framtidens bil.
          </p>
          <p xml:id="i-FYBFAg35ZxcQMzD9kgryu4">
            Hemställan
          </p>
          <p xml:id="i-BnySUuXHty3ngadzh9e65K">
            Med hänvisning till vad ovan anförts hemställs 1. att riksdagen
            begär att regeringen skyndsamt arbetar fram ett stimu- lansprogram
            för framtidens bil och KRAV 98 enligt de riktlinjer som redovi-
            sas i motionen, 2. att riksdagen begär att regeringen med kraft
            arbetar internationellt för att skapa största möjliga uppslutning
            kring de riktlinjer för framtidens bil som redovisats i motionen.
          </p>
          <p xml:id="i-N4LZZewPo4GBUahSsuL6qh" type="date">
            Stockholm den 27 januari 1988 Ivar Franzén (c)
          </p>
          <p xml:id="i-6GJxHmyKXT3zV2vJyLwXQk">
            Jan Hyttring (c) Per-Ola Eriksson (c) Elving Andersson (c)
          </p>
          <p xml:id="i-Prf5Lgbv3jrGe67MiQEvC5">
            Mot. 1987/88 N289
          </p>
        </div>
      </div>
    </body>
  </text>
</TEI>
