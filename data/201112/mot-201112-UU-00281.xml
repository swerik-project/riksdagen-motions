<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00281">
  <teiHeader>
    <fileDesc>
      <titleStmt>
        <title>Republiken Kinas deltagande i FN</title>
        <author corresp="i-W6BJ44rcZjp5pD28NhHrCf">av Gunnar Axén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Republiken Kinas deltagande i FN</title>
          <idno type="rdwebb">GZ02U281</idno>
          <rs type="number">U281</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U281/text</ref>
          <ref type="dokument_url_html">http://data.riksdagen.se/dokument/GZ02U281</ref>
          <ref type="dokumentstatus_url_xml">http://data.riksdagen.se/dokumentstatus/GZ02U281</ref>
          <ref type="doc">http://data.riksdagen.se/fil/FD542527-200C-48AF-8B34-2A850E9D8813</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WMqyinyqtWQQanBChMxg18" type="signed"/>
        <correspContext corresp="i-WMqyinyqtWQQanBChMxg18">
          <note type="signatory" corresp="i-W6BJ44rcZjp5pD28NhHrCf"/>
        </correspContext>
        <correspAction xml:id="i-Pm8VB1iD6mAq9w54Hyy4pM" type="numbering">
          <date when="2011-10-06"/>
        </correspAction>
        <correspAction xml:id="i-HYvAv524mQVi9yeBxppGK1" type="submission">
          <date when="2011-10-04"/>
        </correspAction>
        <correspAction xml:id="i-9NoGP1tBaAjAZgQJShKnhc" type="transfer">
          <date when="2011-10-04"/>
        </correspAction>
        <correspAction xml:id="i-DDG2DZTzq88RLhtsGHn3VB" type="assigned"/>
        <correspContext corresp="i-DDG2DZTzq88RLhtsGHn3VB">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Henv9HBZeatdzKi4SUDLgU">
            Förslag till riksdagsbeslut
          </head>
          <p xml:id="i-MEWUFE3NNMNoLdMv3F7pnA">
            Riksdagen tillkännager för regeringen som sin mening vad som
            anförs i motionen om att Sveriges regering i EU och FN bör verka
            för att Taiwan/Republiken Kina ska kunna delta i och bidra till
            FN och dess underorganisationer.
          </p>
        </div>
        <div type="motContent">
          <head xml:id="i-6Bbi4vpHtE2B6gGcGAiYsf" type="h1">
            Motivering
          </head>
          <p xml:id="i-MkggXQdJLY5L7vz8eN2Bwo">
            Sedan 1971 utgörs den enda kinesiska representationen i FN av
            den kommunistiska Folkrepubliken Kina som menar att ön Taiwan
            är en ännu inte befriad del av sitt territorium. Före dess vidhölls
            representationen av Republiken Kina trots att dess regering sedan
            1949 mist kontrollen över det kinesiska fastlandet och idag enbart
            kontrollerar ön Taiwan samt ett antal mindre öar. Representation
            och inflytande från taiwanesiskt håll i FN och dess underorganisationer
            under beteckningen Republiken Kina eller andra varianter såsom
            exempelvis Taiwan blockeras sedan dess tämligen effektivt av Folkrepubliken
            Kina. Det finns dock avsteg från detta, till exempel inbjöds Republiken
            Kina att närvara som observatör vid WHO:s World Health Assembly
            2009, dock riktades inbjudan inte till Republiken Kina eller ens
            Taiwan utan istället till the Department of Health, Chinese Taipei.
          </p>
          <p xml:id="i-8NRe9LoTL71qEFvFTpe9Tr">
            En vanligt förekommande missuppfattning är att den stat som många
            känner som Taiwan utgör någon form av utbrytning från Folkrepubliken
            Kina. Så är emellertid inte fallet och snarare skulle förhållandet
            faktiskt kunna beskrivas som det omvända. Taiwan är de facto ett
            självständigt land och den kommunistiska regeringen i Beijing
            har aldrig haft kontroll över ön. Sedan ett par decennier finns
            på Taiwan en fullt fungerande demokrati och marknadsekonomin är
            mycket utvecklad. Enligt det i sammanhanget ansedda Freedom House
            är republiken en av världens 89 stater som institutet 2010 klassificerade
            som fria demokratier.
          </p>
          <p xml:id="i-6EFbCwfitJvnb5MAGtvufp">
            Med 23 miljoner invånare 2011 och enligt IMF den 24:e största
            bruttonationalprodukten i världen utgör Taiwan en stor handelsaktör
            på världsmarknaden. Republiken har fullvärdiga diplomatiska förbindelser
            med över 20 stater, däribland heliga stolen och större länder
            som Paraguay. Länder som USA har högt utvecklade inofficiella
            diplomatiska förbindelser med Taiwan. Likaså har Taiwan egna inofficiella
            diplomatiska kontakter i en rad länder, exempelvis under beteckningen
            Taipei Mission. Det finns en egen utrikespolitik, ett eget nationellt
            försvar och alla politiska och ekonomiska avtal förhandlas med
            den demokratiskt valda regeringen i huvudstaden Taipei. Med andra
            ord är Taiwan otvetydigt en viktig aktör i såväl handel som diplomati.
          </p>
          <p xml:id="i-UwTvgMX2XtbzAbpm19p6Cn">
            Trots sin betydande roll i världsekonomin är Taiwan utestängt
            från många världsorganisationer. Sedan år 1993 har man varje år
            ansökt om ett deltagande i FN och dess fackorgan, helt utan framgång.
            Ansökningarna begränsas numera endast till ett fåtal av dessa
            fackorgan. Exempelvis är man från republikens sida angelägna om
            ett deltagande i ICAO (International Civil Aviation Organization)
            samt UNFCCC (United Nations Framework Convention on Climate Change).
            Trots vikten av gränsöverskridande klimatsamarbeten avslogs även
            den sistnämnda ansökan, fastän republiken endast ansökt om ett
            meningsfullt deltagande, vilket skulle ha inneburit att de fanns
            med i den verksamhet som bedrivs, istället för ett fullvärdigt
            medlemskap. Ett sådant deltagande har varmt välkomnats av många
            betydande instanser och nationer, däribland USA, Nya Zeeland,
            Japan samt EU-kommissionen.
          </p>
          <p xml:id="i-JX7EEL4XcZZkJjD58qojVS">
            Att Taiwan inte kan delta i FN:s verksamheter är problematiskt
            för det samarbete mellan världssamfundets medlemmar som krävs
            för att med kraft arbeta med gränsöverskridande frågor såsom konflikthantering,
            fredsförebyggande, handel, katastrofinsatser, klimatförändringar,
            pandemier, organiserad brottslighet, internationell terrorism
            med mera.
          </p>
          <p xml:id="i-BMgHNTwGw4vsjWjv257zYA">
            Med anledning av den stora betydelse som Taiwan har i såväl världsekonomin
            som diplomati är det ett stort problem att Taiwan inte fullt ut
            kan delta på lika villkor på den internationella arenan. Taiwans
            innevånare har rätt att vara företrädda i FN. Detta bör vara Sveriges
            linje och vi bör i internationella sammanhang arbeta för att detta
            även skall vara EU:s gemensamma målsättning. Därför bör Sveriges
            regering i EU och FN verka för att Taiwan/Republiken Kina ska
            kunna delta i och bidra till FN och dess underorganisationer.
          </p>
        </div>
        <div type="motSignatures">
          <list>
            <item xml:id="i-UpnEg3aPMsYZoc9T29nnwV" who="i-W6BJ44rcZjp5pD28NhHrCf">
              Gunnar Axén (M)
            </item>
          </list>
        </div>
      </div>
    </body>
  </text>
</TEI>
