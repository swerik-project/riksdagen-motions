<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__115/mot_1955__fk__115-001.pdf"/>
      <div type="motHeader" xml:id="i-BgxQfT7CQg2ujGqKDBNdog">
        <div type="motTitle" xml:id="i-3qcF9UERFw3aoQZczTFJ7G"/>
        <div type="motSubmissionInfo" xml:id="i-58MPkydY31UBSCgtCPfG5j"/>
      </div>
      <div type="motBody" xml:id="i-MFotu9zpVsAGv8ApZxunAy">
        <div xml:id="i-WoZZeJZUnqLaspYLitUTUY">
          <p xml:id="i-5gZW438zQPynjRcpg1qgSQ">
            4 Motioner i Första kammaren, nr 115 år 1955
          </p>
          <p xml:id="i-QUJs7LJFx77gcmEZhKmkkb">
            Nr 115
          </p>
          <p xml:id="i-Cfdufw4aC3uUSDpXEzn5o5">
            Av herr Branting, angående inrättande av en särskild högsta dom-
            stol i skattemål.
          </p>
          <p xml:id="i-EKZ1WWSKmUiBFbFdiKAPAs">
            I sin till innevarande års riksdag avgivna berättelse har riksdagens
            revi- sorer bland annat fäst uppmärksamheten på att handläggningen
            av de taxe- ringsmål, som fullföljes till regeringsrätten, tager
            avsevärd tid samt fram- hållit de olägenheter som härigenom uppstår
            såväl för det allmänna som för de skattskyldiga. Det problem,
            som revisorerna sålunda berört, är myc- ket betydelsefullt, och
            en lösning därav framstår såsom synnerligen ange- lägen. Det är
            ett väl känt förhållande, att regeringsrätten sedan länge arbetar
            med en avsevärd balans. Under de senaste årtiondena har frågan
            om dom- stolens arbetsbörda i olika sammanhang övervägts. Åtgärder
            av skilda slag har också vidtagits i syfte att begränsa densamma
            eller att påskynda må- lens avgörande. Sålunda har man sökt minska
            tillströmningen av mål ge- nom att överflytta avgörandet till
            annan myndighet. Beslut har sålunda meddelats om att vissa mål
            — bl. a. om avlöningsförmåner o. d. — skall slutgiltigt prövas
            av kammarrätten i stället för regeringsrätten samt att huvudparten
            av fastighetstaxeringsmålen inte vidare får fullföljas från kam-
            marrätten till regeringsrätten. Härjämte har man för avarbetande
            av inne- liggande balans vid olika tidpunkter tillfälligt ökat
            regeringsrådens antal. En dylik utökning genomfördes först 1928.
            Sedan ledamotsantalet där- efter nedgått till det ordinära, eller
            sju, ökades antalet i regeringsrätten arbetande ledamöter från
            och med den 1 oktober 1946 från sex till nio samt från och med
            den 1 oktober 1952 med ytterligare tre till tolv. Efter sist-
            nämnda ökning har regeringsrätten arbetat på två fullständiga
            avdelningar, vilket innebär en fördubbling av arbetskapaciteten
            i förhållande till tiden före ökningen 1946. Trots de sålunda
            vidtagna åtgärderna har emellertid, väsentligen på grund av ökad
            måltillströmning, arbetsbalansen icke kunnat avarbetas. Under
            tioårsperioden 1944-—1953 företedde arbetsbalansen sålun- da en
            oavbrutet fortgående ökning. Härutinnan må hänvisas till tabellen
            å s. 169 i riksdagsrevisorernas ovannämnda berättelse. Under år
            1954 ned- bringades dock arbetsbalansen något, så att antalet
            vid årets utgång balan- serade finansmål kom att uppgå till 5
            426. Av de berörda uppgifterna framgår, att någon egentlig arbetsbalans
            en- dast föreligger beträffande finansmålen. Till närmare belysning
            må anföras följande siffror beträffande målens fördelning mellan
            de olika statsdepartementen under åren 1950 och 1951:
          </p>
          <pb facs="riksdagen-motions-pdf/data/1955/mot_1955__fk__115/mot_1955__fk__115-002.pdf"/>
          <p xml:id="i-J7xuP8ooPGxu798CrLzVwT">
            Motioner i Första kammaren, nr 115 år 1955 5
          </p>
          <p xml:id="i-LnyQWBXERFRMse9ZhEYKXR">
            1950 1951 Ink. Avgj. Balans Ink. Avg): Balans Justitiedepartementet
            .......:- 80 82 10 78 80 8 Utrikesdepartementet .......- 1 1 —
            — — — Försvarsdepartementet .......- 20 23 4 19 21 2 Socialdepartementet
            .......-.-+ 184 181 48 183 202 29 Kommunikationsdepartementet
            383 400 102 392 377 117 Finansdepartementet .......+++ 1963 1388
            4183 1813 1496 4500 Ecklesiastikdepartementet .... 94 95 44 96
            91 49 Jordbruksdepartementet .....- 72 87 40 33 49 24 Handelsdepartementet
            ......-.- 55 78 27 68 61 34 Inrikesdepartementet........-.- 300
            331 123 339 326 136 Civildepartementet. ........++- 8 — 8 1 d
            4
          </p>
          <p xml:id="i-9iNqXLPRU7JaH3VTAFRm7i">
            er Summa 3220 2666 4589 3022 2708 4903
          </p>
          <p xml:id="i-Ry3GcKNN6YANnRsiENTdvX">
            Av finansmålen avser det övervägande antalet olika skattefrågor.
            Under år 1950 avgjordes exempelvis i regeringsrätten 1393 finansmål.
            Enligt en verkställd undersökning avsåg endast 24 av dessa annat
            än skatter. För år 1951 var motsvarande siffror 1536 resp. 46.
            Bland skattemålen intager in- komsttaxeringsmålen, d. v. s. mål
            avseende taxering för inkomst- och för- mögenhet, inkl. till krigskonjunkturskatt,
            en dominerande ställning. Av de under åren 1950 och 1951 avgjorda
            målen utgjorde de 1145 resp. 1 282. Det är uppenbart, att regeringsrättens
            arbetsbalans särskilt beträffande inkomsttaxeringsmålen innebär
            betydande olägenheter. De skattskyldiga får sålunda vänta i många
            år på beslut i sina taxeringsangelägenheter — fö. förflyter i
            allmänhet omkring tre år från dagen för kammarrättens utslag,
            innan utslag meddelas av regeringsrätten — och de måste under
            tiden i många fall ligga ute med avsevärda skattebelopp. Arbetsbalansen
            i rege- ringsrätten torde även i viss mån medföra en försening
            med avgörandet av mål i kammarrätten. Denna kan nämligen finna
            sig böra avvakta vägle- dande prejudikat från regeringsrätten,
            innan den avgör mål av viss beskaf- fenhet. Det kan även framhållas,
            att de allmänna domstolarna ofta nödgas låta mål om ansvar för
            oriktig deklaration vila i åratal i avbidan på att frågan om taxeringen
            blir slutligt avgjord i regeringsrätten, vilket natur- ligen är
            ofördelaktigt bl. a. ur kriminalpolitisk synpunkt. Den mest påtag-
            liga olägenheten för det allmänna av förseningen med skattemålens
            avgö- rande är att densamma föranleder en betydande utgift för
            ränta å restitue- rade skattemedel. Sådan ränta utgår som bekant
            med fem procent — en procentsats vars relativa höjd delvis motiverats
            med att den skattskyldige understundom kan anses skäligen berättigad
            till någon ersättning för be- svär och kostnader utöver restitutionen.
            Enligt en av riksdagens revisorer gjord beräkning, vilken betecknas
            såsom försiktig, har den sammanlagda räntan å sådana medel under
            det senaste budgetåret inte understigit 3 000 000 kronor. Härav
            torde mer än hälften belöpa sig på utskylder som restituerats
            till följd av utslag av regeringsrätten. Även om räntebeloppen
          </p>
          <pb facs="riksdagen-motions-pdf/data/1955/mot_1955__fk__115/mot_1955__fk__115-003.pdf"/>
          <p xml:id="i-GLeddKKYvdqj1LCv2fnD9L">
            6 Motioner i Första kammaren, nr 115 år 1955
          </p>
          <p xml:id="i-N2ESR1gkqyAR1Sai8JtBbm">
            på grund av särskilda förhållanden f. n. är ovanligt höga, synes
            man enligt revisorerna ha att räkna med att räntebeloppen kommer
            att uppgå till minst 1500 000 kronor per år. Såsom framgår av
            det ovan anförda överstiger — trots de olika åtgärder som vidtagits
            för att reducera regeringsrättens arbetsbalans — antalet in- kommande
            mål alltjämt antalet avgjorda. Att med någon högre grad av säkerhet
            bedöma den framtida utvecklingen är väl uteslutet. Otvivelaktigt
            har dock skattetrycket medfört, att avgörandena i skattefrågor
            för såväl den enskilde som sammanslutningar av olika slag fått
            allt större betydelse. De skattskyldigas intresse av att tillvarata
            sin rätt har därför blivit allt star- kare. Samtidigt har skatteförfattningarna
            blivit alltmer komplicerade och svårtolkade. Därest den nyligen
            föreslagna förenklingen av vissa beskatt- ningsregler genomföres,
            kan därav väl tänkas följa viss lättnad för skatte- domstolarna,
            men å andra sidan måste man räkna med nya, delvis inveck- lade
            skatteformer, vilka medför ett ökat antal besvärsmål. Då antalet
            överklaganden i skattemålen därför icke kan väntas avta utan tvärtom
            torde komma att ytterligare öka, framstår det såsom en nödvändig-
            het att snarast åstadkomma en radikal lösning av det föreliggande
            proble- met. Det kan då synas ligga nära till hands att åstadkomma
            en dylik lös- ning genom att på ett eller annat sätt begränsa
            måltillströmningen till rege- ringsrätten. Förslag om att införa
            ett system med fullföljdsavgifter eller stämpelavgifter i syfte
            att åstadkomma en dylik begränsning har tidigare diskuterats men
            avvisats. Vid remissen till lagrådet av det genom proposi- tionen
            nr 27/1952 till riksdagen överlämnade förslaget till lag om tillfällig
            ökning av regeringsrådens antal anförde föredragande departementschefen
            bland annat, att han inför då rådande synnerligen otillfredsställande
            arbets- läge hos regeringsrätten funnit sig böra — trots det negativa
            resultatet av tidigare undersökningar om möjligheten att avskära
            vissa grupper administ- rativa besvärsmål från fullföljd till
            regeringsrätten — till förnyat övervä- gande uppta frågan om begränsning
            av måltillströmningen till regerings- rätten. En sådan utredning
            har sedermera verkställts av kanslirådet Harry Sterner, och resultatet
            därav har framlagts i en den 5 juni 1952 till chefen för justitiedepartementet
            överlämnad promemoria. Jämväl denna utrednings resultat måste
            betecknas som negativt. Ett under utredningen behandlat uppslag,
            innebärande en anordning med tillståndsprövning för talans full-
            följd i taxeringsmål, har avvisats under åberopande av dels de
            särskilda för- hållandena i taxeringsprocessen och dels att tillståndsprövningen
            med skäl kunde befaras medföra ett arbete för regeringsrätten
            som måhända skulle motväga den åsyftade lättnaden i domstolens
            arbetsbörda. Sedan promemo- rian remitterats till regeringsrätten,
            har dess ledamöter yttrat sig däröver, varvid flertalet uttalat
            sig för införande av tillståndsprövning för fullföljd av talan
            i taxeringsmål. Enligt min mening bör icke ifrågakomma att följa
            detta förslag. Bortsett från att vinsten i form av arbetslättnad
            för regeringsrätten torde komma att bli ganska obetydlig, talar
            starka principiella skäl mot förslaget. Frågan
          </p>
          <pb facs="riksdagen-motions-pdf/data/1955/mot_1955__fk__115/mot_1955__fk__115-004.pdf"/>
          <p xml:id="i-GT8JuBQNCVoRdvHccngNjW">
            Motioner i Första kammaren, nr 115 år 1955 7
          </p>
          <p xml:id="i-8MmAkfrQk9kbhFr26RwLTT">
            om begränsning av tillströmningen av mål till regeringsrätten
            har såsom förut antytts sedan länge haft viss aktualitet även
            såvitt angår taxeringsmå- len. Att man dragit sig för dylika åtgärder
            lär sammanhänga med att det gäller statens egna anspråk, dess
            krav på medborgarna, spörsmål av sådan vikt för medborgarna att
            rätt till fullföljd hos högsta instans av den stora allmänheten
            anses rimlig och påkallad. I samma mån som skatterna under de
            senaste årtiondena fått allt större betydelse både för det allmänna
            och för de enskilda medborgarnas ekonomi blir anspråket hos allmänheten
            att få sina taxeringsfrågor prövade i en kvalificerad högsta instans
            alltmer be- fogat. En skatteprocess som kan få skenet av att ensidigt
            tillgodose de fiska- liska intressena kan aldrig uppbäras av det
            allmänna rättsmedvetandet. Det måste vidare alltid bli vanskligt
            att uppdra klara gränser för de fall, då fullföljd av talan ej
            skulle vara tillåten. Risken är här framför allt att de små inkomsttagarna,
            vilkas problem i absoluta tal kanske ter sig bagatell- artade
            men för de enskilda kan vara av mycket stor betydelse, inte får
            sina mål prövade i samma utsträckning som mera kapitalstarka skattskyldiga.
            Från det förhållandet att man genomfört en begränsning av rätten
            att full- följa mål till högsta domstolen genom en anordning med
            prövningstillstånd — en anordning som för övrigt med rätta givit
            anledning till kritik — kan man inte utan vidare dra den slutsatsen,
            att en motsvarande begränsning också är möjlig beträffande fullföljd
            av skattemålen till regeringsrätten. Innan målen vid de allmänna
            domstolarna når upp till högsta instans, har de passerat underrätt
            och hovrätt, där behandlingen är sådan att i alla fall ganska
            starka garantier skapats för riktiga domslut. Inom skatteprocessen
            är inte lika väl sörjt för processordningen i instanserna under
            regeringsrät- ten som vid de allmänna domstolarna. även om prövningsnämnderna
            efter 1943 års taxeringsreform fått en betydligt bättre organisation
            än tidigare och därmed också möjlighet att mera tillfredsställande
            handlägga målen, är dock processen där fortfarande mycket summarisk.
            Först i kammarrätten under- kastas målen en mera ingående domstolsmässig
            behandling, dock allenast på basis av en helt skriftlig process.
            Behovet av en instans i taxeringsmålen över kammarrätten belyses
            av att ändringsprocenten i regeringsrätten är mycket betydande.
            Härutinnan må följande uppgifter återges ur 1952 års promemoria.
            Ändringsprocenten ut- gjorde under år 1950 för 1 172 undersökta
            egentliga taxeringsmål något över 37 och under år 1951 för 1300
            undersökta mål något under 37. Dessa höga procenttal torde dock
            till viss del förklaras av utgången i mål avseende till- lämpning
            av icke permanenta bestämmelser — krigskonjunktursskatt och påföring
            av skatt jämlikt övergångsbestämmelserna till uppbördsförordning-
            en. Men även i de vanliga taxeringsmålen är ändringsprocenten
            stor. År 1950 uppgick den till något över 27 och år 1951 till
            omkring 28. Givetvis är det möjligt att förebygga arbetsbalans
            i regeringsrätten genom att ytterligare öka antalet ledamöter
            däri. För att uppnå önskat resultat torde det vara nödvändigt
            med en sådan ökning av ledamotsantalet att domstolen, såsom f.
            n. provisoriskt är fallet, regelmässigt kunde arbeta på två avdel-
          </p>
          <pb facs="riksdagen-motions-pdf/data/1955/mot_1955__fk__115/mot_1955__fk__115-005.pdf"/>
          <p xml:id="i-FLcb3WTfLa9E96Q2kDWfte">
            8 Motioner i Första kammaren, nr 115 år 1955
          </p>
          <p xml:id="i-JNESoRBh92ZMnJknLhQoW1">
            ningar. Även mot en dylik lösning av problemet kan emellertid
            riktas vägan- de invändningar. Det måste betecknas som mycket
            angeläget, att regeringsrätten om möjligt arbetar på endast en
            avdelning. På ett arbetsområde som regeringsrättens, avseende
            de mest skiftande administrativa förhållanden, beträffande vilka
            doktrin saknas eller är knapphändig, är det en av huvuduppgifterna
            att leda utvecklingen vid rättstillämpningen på ett enhetligt
            sätt. En domstol med denna funktion får inte vara för stor. Dess
            uppgift att vid behov snabbt ut- forma och konsekvent vidhålla
            en linje i praxis kan nämligen därigenom försvåras, Man bör därför
            enligt min mening söka finna en annan lösning av det före- liggande
            problemet. Den ur alla synpunkter mest rationella utvägen synes
            därvid vara att inrätta en särskild högsta domstol för skattemålen
            vid sidan av regeringsrätten. Skattemålen är med hänsyn till sin
            speciella karaktär särskilt väl lämpade för behandling av specialdomstol.
            Härtill kommer, att dessa mål, såsom ovan berörts, i framtiden
            kan väntas bli alltmer kompli- cerade. Det är därför önskvärt,
            att den högsta skattedomstolens ledamöter kan ägna ett odelat
            intresse åt dessa mål. Då regeringsrättens kompetens spänner Över
            ett mycket vidsträckt område, är detta f. n. inte möjligt. Inrättandet
            av en särskild högsta skattedomstol skulle även vara förenat med
            andra fördelar. Sålunda skulle man vid ledamotsvalet inte behöva
            be- akta andra synpunkter än att tillgodose behovet av expertis
            just på skatte- rältens område. Utvecklingen har gått därhän,
            att denna del av rättssystemet numera är så omfattande och av
            så speciell beskaffenhet, att den endast kan behärskas av specialister.
            Då regeringsrättens uppgifter berör de mest skilda delar av samhällslivet,
            skulle det därför också vara en fördel, om man vid valet av regeringsråd
            inte behövde tillgodose behovet av skatterättslig ex- pertis i
            denna domstol. Det är vidare otvivelaktigt, att om skattemålen
            utbry- tes från regeringsrätten, denna skall medhinna sina återstående
            uppgifter utan att behöva arbeta på avdelningar. Förutsättningar
            skulle härigenom också skapas för att i regeringsrätten införa
            en mera tidsenlig processord- ning framför allt i form av en ökad
            muntlighet. Det blir följaktligen möjligt att åter nedbringa ledamotsantalet
            till sju. Att detta skulle vara till fördel ur synpunkten av regeringsrätten
            som prejudikatinstans har förut berörts. Den största vinsten som
            skulle stå att nå genom inrättande av en särskild högsta skattedomstol
            är naturligtvis att man därigenom skulle skapa för- utsättningar
            för en snabb handläggning av skattemålen utan att behöva till-
            gripa någon form av fullföljdsbegränsning i dessa mål. Det skulle
            alltså här- igenom bli möjligt att tillgodose de skattskyldigas
            berättigade anspråk på att få sina skattefrågor prövade utan alltför
            lång tidsutdräkt utan eftersättande av rättssäkerheten. Inrättandet
            av en ny domstol är självfallet förenat med kostnader för det
            allmänna. Denna kostnad torde emellertid mer än väl komma att
            uppvägas av den minskning av statens ränteutgifter för restituerade
            skattemedel som står att vinna genom en mera skyndsam behandling
            av skattemålen.
          </p>
          <pb facs="riksdagen-motions-pdf/data/1955/mot_1955__fk__115/mot_1955__fk__115-006.pdf"/>
          <p xml:id="i-JR4o4jf79H6rRqJPLdUU7A">
            Motioner i Första kammaren, nr 115 år 1955 9
          </p>
          <p xml:id="i-SjLPLdERiRPjNS2Dhs1kU3">
            Ledamöterna i domstolen bör vara jämställda med regeringsråden.
            Att ta ställning till frågan om antalet ledamöter i den nya domstolen
            låter sig ej göra utan närmare utredning. Även åtskilliga andra
            organisatoriska spörs- mål behöver naturligtvis utredas. Här är
            inte platsen att närmare ingå på dessa spörsmål. Det bör få ankomma
            på en av Kungl. Maj:t för ändamålet tillsatt utredning att behandla
            desamma. Inte heller skall jag i detta sammanhang beröra frågan
            om det processu- ella förfarandet vid den nya domstolen. Av besvärssakkunniga
            utredes f. n. det omfattande och betydelsefulla problemet om det
            administrativa besvärs- förfarandet i allmänhet. Resultatet av
            denna utredning kommer naturligtvis att bli av betydelse även
            för anordnandet av skatteprocessen och därmed också för förfarandet
            hos den högsta instansen i skattemålen. Den här förordade reformen
            förutsätter vissa författningsändringar. Så- lunda måste bl. a.
            ändringar vidtagas i regeringsformen. Även i regerings- rättslagen
            och andra författningar blir ändringar nödvändiga. Såsom ovan
            nämnts bör de organisatoriska spörsmålen uppdragas åt en av Kungl.
            Maj:t tillsatt utredning. Denna bör jämväl utarbeta förslag till
            erforderliga för- fattningsändringar. Av det ovan anförda framgår,
            att problemet om den högsta instansen i skattemålen kräver en
            skyndsam lösning. För att den ovan föreslagna sär- skilda högsta
            skattedomstolen så snart som möjligt skall kunna träda i funk-
            tion, bör en kommitté för utredning av de därmed förenade spörsmålen
            till- sättas utan dröjsmål. Under åberopande härav får jag alltså
            hemställa, att riksdagen måtte uttala sig för inrättandet av en
            sär- skild högsta domstol i skattemål samt hos Kungl. Maj:t be-
            gära en skyndsam utredning av de med inrättandet av en sådan domstol
            förenade spörsmålen.
          </p>
          <p xml:id="i-TBFdDKLkLm6dQk6Zu5RftX">
            Stockholm den 25 januari 1955
          </p>
          <p xml:id="i-187L34SqavHddLxPUeZQvg">
            Georg Branting
          </p>
        </div>
      </div>
    </body>
  </text>
</TEI>
