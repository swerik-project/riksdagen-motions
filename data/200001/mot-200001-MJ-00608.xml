<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0608/mot_200001_MJ_0608-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ608 pnr: mp501
          </p>
          <p>
            Motion till riksdagen 2000/01:MJ608
          </p>
          <p>
            av Gudrun Lindvall m.fl. (mp)
          </p>
          <p>
            Taxonomi
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av satsning på taxonomisk forskning.
            2. Riksdagen tillkännager för regeringen som sin mening vad i
            motionen anförs om behovet av kompetens för att sköta samlingar
            av växter och djur på museer och institutioner. 3. Riksdagen tillkännager
            för regeringen som sin mening vad i motionen anförs om behovet
            av en ny nationell fauna och flora.
          </p>
          <p>
            Inledning
          </p>
          <p>
            Sverige är inne i en period av stark ekonomisk tillväxt. Tillväxt
            kan innebära att naturresurser tas i anspråk på ett hårdare sätt.
            Därför krävs en försiktighetsprincip som innebär att långsiktiga
            ekologiska hänsyn vägs in i den ekonomiska politiken. Solidaritet
            med naturen och dess underbara mångfald bör och måste vara en
            ledstjärna i tider av stark ekonomisk tillväxt. Vid flora- och
            faunavårdskonferensen på Ultuna i maj 2000 presenterades nya rödlistor
            för svenska växter och djur. Ett genomgående tema vid konferensen
            var den enorma kunskapsbrist som fortfarande finns vad gäller
            svensk biologisk mångfald t.ex. i våra havsmiljöer. För första
            gången presenterades en rödlista över kransalger i havet. Det
            visar sig att de flesta kransalger är hotade. Behovet av kunniga
            taxonomer betonades mycket starkt.
          </p>
          <p>
            Linné — en mästare som gav oss ett arv att vårda
          </p>
          <p>
            Naturforskaren Carl von Linné (1707-1778) är en av de mest kända
            svenskarna runtom i världen. Hans världsrykte baserades på flera
          </p>
          <p>
            15
          </p>
          <pb facs="riksdagen-motions-pdf/data/200001/mot_200001_MJ_0608/mot_200001_MJ_0608-0002.pdf"/>
          <p>
            2000/01:MJ608
          </p>
          <p>
            16
          </p>
          <p>
            grundläggande verk där han omgestaltade naturvetenskapen, främst
            ”Systema naturae”. Linné företog själv resor i olika svenska landskap
            där han noggrant noterade natur och folkliv. Dessa skildringar,
            t ex Ölandsresan och Lapplandsresan, är litterära mästerverk och
            klassiker i sin knapphändiga stil. Dessutom lät Linné sina lärjungar
            sända in uppgifter om växtförekomster, om folkliga växtnamn och
            andra naturuppgifter från olika landskap. Han sände även ut lärjungar
            till andra världsdelar. De kartlade den biologiska mångfalden
            i tropiska regnskogar och andra naturområden på jorden. Sverige
            har ett särskilt ansvar att bevara den linneanska traditionen.
            Vi har även ett ansvar för kommande generationer att värna biologisk
            mångfald, stärka kunskapen och bevara vår underbara värld. Taxonomi
            handlar om att beskriva och klassificera växter och djur och är
            en nödvändig baskunskap för att kunna skydda arter. När hela världen
            om några år firar 300-årsminnet av Linnés födelse är risken stor
            att vårt land inte längre har någon svensk systematisk naturforskning
            kvar.
          </p>
          <p>
            Taxonomer vid samlingarna
          </p>
          <p>
            Våra samlingar av växter och djur vid universitet och på Naturhistoriska
            riksmuseet är verkliga klenoder. Flera av samlingarna grundlades
            redan av Linné och hans lärjungar. Tyvärr har samlingarna inte
            fått samma uppmärksamhet och status som forskning och undervisning.
            En nyligen uppmärksammad skandal handlade om unika insektssamlingar
            vid universitetet i Lund, som riskerar att skingras för vinden.
            Våra samlingar måste skötas av kunniga taxonomer, som kan bestämma
            arter inom olika organismgrupper. Detta gäller såväl samlingarna
            vid universiteten som vid Naturhistoriska riksmuseet. Dessa nya
            tjänster bör även innefatta viss forskning och handledning av
            en ny generation doktorander. I dagens internationella forskningsvärld
            bör en sådan förstärkning kunna ske inte bara genom rekrytering
            av svenska forskare utan även genom att till vårt land knyta forskare
            från andra länder. Två mål skulle uppnås genom en sådan förstärkning:
            dels bättre skötsel av samlingarna, dels förstärkning av svensk
            forskning i systematik och taxonomi. Den naturintresserade allmänheten
            och media har även behov av kunniga specialister.
          </p>
          <p>
            Nationell fauna och flora
          </p>
          <p>
            På Artdatabankens konferens efterlystes också en ny nationell
            fauna och flora, ett litterärt verk, som på ett överskådligt sätt
            visar vad vi har av biologisk mångfald i landet. Förutsättningarna
            för att kunna ta fram ett sådant verk inom alla växt- och djurordningar
            är naturligtvis att vi vet vilka arter vi
          </p>
          <pb facs="riksdagen-motions-pdf/data/200001/mot_200001_MJ_0608/mot_200001_MJ_0608-0003.pdf"/>
          <p>
            har i landet. Framtagande av en ny fauna och flora kan bli den
            drivkraft som gör att taxonomin åter blir en vetenskap där Sverige
            är en ledande nation. På konferensen lovade miljöministern att
            se över möjligheten att ta fram verket. Det är nu dags att gå
            från ord till handling. Vi anser att detta är en fråga som måste
            prioriteras inför budget 2002.
          </p>
          <p>
            Stockholm den 3 oktober 2000
          </p>
          <p>
            Gudrun Lindvall (mp) Gunnar Goude (mp) Per Lager (mp)
          </p>
          <p>
            2000/01:MJ608
          </p>
          <p>
            27
          </p>
        </div>
      </div>
    </body>
  </text>
</TEI>
