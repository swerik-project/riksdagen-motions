<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FiU-00003">
  <teiHeader>
    <fileDesc>
      <titleStmt>
        <title>med anledning av prop. 2006/07:128 Ny lagstiftning om offentlig upphandling och upphandling inom områdena vatten, energi, transporter och posttjänster</title>
        <author corresp="i-5gSCoqgN8cUnJLfPPLD7nv i-122QwSSpyGJQiTJjmrUJCM">av Christina Axelsson och Krister Örnfjäder (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:128 Ny lagstiftning om offentlig upphandling och upphandling inom områdena vatten, energi, transporter och posttjänster</title>
          <idno type="rdwebb">GV02Fi3</idno>
          <rs type="number">Fi3</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GV02Fi3/text</ref>
          <ref type="dokument_url_html">http://data.riksdagen.se/dokument/GV02Fi3</ref>
          <ref type="dokumentstatus_url_xml">http://data.riksdagen.se/dokumentstatus/GV02Fi3</ref>
          <ref type="doc">http://data.riksdagen.se/fil/857BD967-BB4D-432A-A3D9-77A37D8B047D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8USLmogNKXPGUg99UUZgzw" type="basedOn"/>
        <correspContext corresp="i-8USLmogNKXPGUg99UUZgzw">
          <ref>Proposition 2006/07:128</ref>
        </correspContext>
        <correspAction xml:id="i-4eDqqCsQK8619oAFAe6cYd" type="signed"/>
        <correspContext corresp="i-4eDqqCsQK8619oAFAe6cYd">
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-2jBrG7Xx5eSKhVCDhTum5a" type="referral">
          <date when="2007-09-26"/>
        </correspAction>
        <correspAction xml:id="i-9rZzDuEoshqqgSBvPL7iLo" type="dismissal">
          <date when="2007-09-25"/>
        </correspAction>
        <correspAction xml:id="i-DRkM5drK2Vv5TVyDgiBk4z" type="dismissal">
          <date when="2007-09-25"/>
        </correspAction>
        <correspAction xml:id="i-GEzKgd8VZ8AESAv3uvnqeb" type="transfer">
          <date when="2007-09-21"/>
        </correspAction>
        <correspAction xml:id="i-EWiqe8U4HH3myDc2CVzkfo" type="submission">
          <date when="2007-09-21"/>
        </correspAction>
        <correspAction xml:id="i-BkbXmgrHH3jDzBMqewo86i" type="assigned"/>
        <correspContext corresp="i-BkbXmgrHH3jDzBMqewo86i">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NgysQVhPjqmHqRTbedS3kT" type="motBody">
        <div xml:id="i-YStEtP3yMhYGCKLbtDSmAH" type="motProposal" subtype="förslag">
          <head xml:id="i-TtwaxYYfNie13RYbaHULGV">
            Förslag till riksdagsbeslut
          </head>
          <list xml:id="i-Wv6VKU3T6mx9N318vWWL2a" style="ol">
            <item xml:id="i-DxasPPnYhMBbVTxGd2kTxx">
              Riksdagen tillkännager för regeringen som sin mening vad som
              anförs i motionen om att effektivisera upphandling och säkerställa
              beställarkompetensen.
            </item>
            <item xml:id="i-Nt8CsoDUhxe5SXvzGmquGd">
              Riksdagen tillkännager för regeringen som sin mening vad som
              anförs i motionen om att poängtera behovet av forskning och spridning
              av nya rön i offentlig upphandling.
            </item>
            <item xml:id="i-3YGdCcvUbDC9yPkgBSdH25">
              Riksdagen tillkännager för regeringen som sin mening vad som
              anförs i motionen om att utarbeta en strategi för att sprida information
              om offentlig upphandling.
            </item>
            <item xml:id="i-WxvjqNMqX9YdzQquRGkCrx">
              Riksdagen tillkännager för regeringen som sin mening vad som
              anförs i motionen om att bättre stimulera små företag, kooperativ
              och sociala företag att lämna anbud.
            </item>
            <item xml:id="i-LLwFCkamyT9EjgoDsfHmyt">
              Riksdagen tillkännager för regeringen som sin mening vad som
              anförs i motionen om att i lagtexten ta med meningen om att en
              grupp leverantörer kan åberopa resurser hos leverantörer i gruppen
              eller hos andra företag.
            </item>
            <item xml:id="i-JjEFCsiQhvN4xVJs7PK9KR">
              Riksdagen tillkännager för regeringen som sin mening vad som
              anförs i motionen om att ge Konkurrensverket i uppdrag att utöva
              tillsyn så att offentlig upphandling bedrivs effektivt utifrån
              medborgarnas perspektiv och så att det finns en fungerande marknad.
            </item>
            <item xml:id="i-UnnS61GknLwJancgQuMc8F">
              Riksdagen tillkännager för regeringen som sin mening vad som
              anförs i motionen om att upphandlad leverantör ges en skyldighet
              att se till att av denne anlitade underleverantörer även följer
              de kriterier som förfrågningsunderlaget anmält.
            </item>
          </list>
        </div>
        <div xml:id="i-CPqxguWbsKEwYjf2MKRKHE" type="motContent">
          <head xml:id="i-QZucn9qQ2ZHuPWLMstTGVP" type="h1">
            Motivering
          </head>
          <p xml:id="i-26PLQ7T7zqjLimQy7NicfS">
            Den framlagda propositionen om en ny lagstiftning om offentlig
            upphandling innebär att vi införlivar de omarbetade EU-direktiven
            i svensk lagstiftning och ska därmed ge möjligheter att utforma
            lagen så att den kan användas mer effektivt och blir mer lättläst.
          </p>
          <p xml:id="i-9f6ThuBNS7q2FWFd9SiSH2">
            Vi anser att regeringen lägger alltför stor vikt vid de tekniska
            lösningarna, och vi saknar konkreta förslag av vikt för att verkligen
            effektivisera den offentliga upphandlingen. Man behöver säkerställa
            beställarkompetens och god kunskap hos upphandlande myndigheter
            och enheter. Detta behövs för att förbättra förutsättningarna
            för små privata, kooperativa och ideella organisationers företag
            att delta på samma villkor som större och medelstora företag.
            Vi saknar vidare skarpa förslag om forskning inom området, hur
            offentlig upphandling ska kunna gynna forskning för att förstärka
            utvecklingen samt demonstration av ny teknik. Vi vill se förslag
            på hur vi ska kunna informera om och införliva nya metoder, sprida
            nya idéer och best practice för att öka möjligheterna för upphandlarna
            och leverantörerna att göra goda affärer.
          </p>
          <p xml:id="i-QHtJQtFP2CibXrBo8vU23R">
            Många små företag anger att de främsta hindren för att de framgångsrikt
            ska kunna delta i en offentlig upphandling handlar om
          </p>
          <list xml:id="i-Cip18xd8Gt2dbHb33KXpEr" style="ul">
            <item xml:id="i-33kW35y4pNpDP9bFHMFX5S">
              kostnaderna för att ta fram anbud
            </item>
            <item xml:id="i-F1vq6YUG3qZhHn1PuZJq4Y">
              den korta tid som företagen får på sig att ta fram anbud
            </item>
            <item xml:id="i-T8nvJ5PFVCWkPvKZBnei5Z">
              de krav som ställs på företaget.
            </item>
          </list>
          <p xml:id="i-D8CrVVeC57tG6uwmJAB1EU">
            Tilläggas kan att olika upphandlande enheter använder olika utvärderingsmodeller,
            att anbud kan bli underkända av formella skäl som inte har betydelse
            för den vara eller tjänst som upphandlas och att företagen blir
            bundna av de anbud som läggs, vilket kan medföra att de tvingas
            binda upp resurser under lång tid utan att vara säkra på att få
            ett kontrakt. Det händer också att någon mindre företagare blir
            utesluten från anbudsförfarandet på grund av att han eller hon
            t.ex. glömt ett intyg eller fyllt i fel blankett. Ett sådant misstag
            borde kunna lösas i dialog i stället för att leverantören helt
            ska uteslutas från att lämna anbud.
          </p>
          <p xml:id="i-29rt2VQmDfPDAkV1iE1CXR">
            Regeringen har med sitt förslag krånglat till det när det gäller
            hur mindre företag kan komma i fråga för att leverera, genom att
            ur lagstiftningen utesluta meningen om att en grupp leverantörer
            kan åberopa resurser hos leverantörer i gruppen eller hos andra
            företag (11 kap. 12 §). Även om definitionerna av leverantör i
            2 kap. ska tolkas så att detta förstås, så kan det vara svårt
            för mindre företag att faktiskt förstå denna innebörd. En anledning
            till revidering av lagen är att den ska vara mer lättläst; för
            tydlighets skull bör denna text finnas med i lagen. Det bör också
            finnas med att grupper av leverantörer kan lämna anbud eller att
            det går att lämna anbud på hela eller delar av kontraktet i alla
            förfrågningsunderlag, just för att underlätta för små, sociala
            och kooperativa företag att lämna anbud.
          </p>
          <p xml:id="i-Xn63E8pd1X4J1ZxErmHiYv">
            Det praktiska utfallet av offentlig upphandling tenderar med
            regeringens förslag att snarare likrikta verksamheten och koncentrera
            den till större och medelstora företag än att främja en mångfald
            av företag, såväl i antal och form som en mångfald för att tillgodose
            etniska, språkliga och religiösa behov. Vi menar att mångfald
            är ett önskvärt värde och att lagstiftningen måste vara tydlig
            och säkerställa detta. Kooperativ, små företag eller sociala företag
            skulle på detta sätt få en ökad möjlighet att leverera, vilket
            innebär ökad möjlighet till mer verksamhet. På detta sätt kan
            vi få ett bättre fungerande näringsliv och livskraftiga företag
            med möjligheter att växa och erbjuda en ökad konkurrens, helt
            enkelt en större marknad.
          </p>
          <p xml:id="i-CkK926VCmAdRoAKHE2m4ZT">
            Konkurrensverket som den 1 september övertar bl.a. Nämnden om
            offentlig upphandlings tillsyn borde ges i uppdrag att även tillse
            att offentlig upphandling också blir effektiv upphandling. Det
            måste finnas flera företag för konkurrens som ger effektivitet
            och därav följer att ibland måste kontrakten delas upp så fler
            aktörer kan få uppdrag, för att utveckla en marknad som ger konkurrens.
            Uppdelningar på mindre områden med fler leverantörer kan då ses
            som det mest fördelaktiga anbudet på längre sikt. Det är därför
            viktigt med utbildning och upplysning för såväl upphandlande myndigheter
            som enheter om de möjligheter som den nya lagstiftningen medger.
            Vi anser att regeringens proposition borde ha poängterat detta.
          </p>
          <p xml:id="i-RgM2XEmpK4ezVaUykgt25C">
            För att tillförsäkra myndigheter och upphandlande enheter beställarkompetens
            är det angeläget att de behåller en del i egen regi. Om allt läggs
            ut på entreprenad i exempelvis en kommun kommer snart de som upphandlar
            att förlora referensmöjligheter och möjligheter till jämförelser
            av såväl kostnader som kvalitet i verksamheterna. Detta bör påpekas
            också när lagen omarbetas.
          </p>
          <p xml:id="i-EKpQaxpk2kVRSK2sbSD99J">
            Den offentliga upphandlingen motsvarar ca 15 % eller mer av BNI,
            uppskattningsvis 450530 miljarder kronor per år enligt NOU. Det
            är därför angeläget med en lagstiftning som syftar till att ta
            vara på möjligheter till en effektiv upphandling vid all offentlig
            upphandling. Varje procent som effektiviseras innebär att stora
            belopp sparas åt skattebetalarna.
          </p>
          <p xml:id="i-UwNLmuAi9sfD6ctdFrx8dY">
            När lagen nu ses över bör den därför mer riktas med fokus på
            den upphandlande myndighetens eller enhetens rimliga krav på att
            kunna genomföra fördelaktiga inköp utan att för den skull diskriminera
            någon. Lagstiftningen och de efterföljande föreskrifterna, tillsyn
            m.m. måste syfta till att se möjligheter med denna lagstiftning
            och inte bara koncentrera sig på hinder. Det yttersta syftet med
            lagen om offentlig upphandling och försörjningslagen är att upphandlande
            myndigheter och enheter ska göra så bra inköp som möjligt, samtidigt
            som ingen leverantör ska diskrimineras. I praktiken har lagen
            i en del fall kommit att uppfattas som en samling administrativa
            bestämmelser som gör det krångligt för den som ska genomföra inköp
            och mestadels vara till för att skydda leverantörerna. När lagen
            nu ses över bör den därför mer ha fokus på den upphandlande myndighetens
            eller enhetens rimliga krav på att kunna genomföra fördelaktiga
            inköp för medborgarnas bästa utan att för den skull diskriminera
            någon. Lagstiftningen, de efterföljande föreskrifterna, tillsyn
            m.m. måste ge den upphandlande myndigheten eller enheten mer av
            möjligheter och mindre av problem. Konkurrensverket bör få i uppgift
            att på lämpligt sätt verka för att upphandlingen blir effektiv
            utifrån medborgarnas behov och att det finns en fungerande marknad.
          </p>
          <p xml:id="i-3PvmErWhnyCq3bXWPRvjLu">
            I enlighet med bestämmelserna i de nya EG-direktiven lägger regeringen
            fram förslag om att en upphandlande myndighet och enhet får ställa
            särskilda sociala, miljömässiga och andra krav på hur kontrakt
            fullgörs, under förutsättning att kraven är förenliga med gemenskapsrätten
            och att de annonseras. Det är viktigt att trycka på detta avsnitt
            så att det verkligen kommer upphandlarna till del, vilket också
            Nutek har pekat på behovet av.
          </p>
          <p xml:id="i-Tf5eSRHuxpfKtista9Tnfx">
            Det finns många definitioner i propositionen men tyvärr ingen
            definition om vilka villkor som det kan ställas krav på. Det är
            angeläget, som TCO och LO påpekar, att vid upphandling av tjänster
            ska alltid krav ställas på att arbets- och anställningsvillkor
            inte får vara sämre än vad som är normalt på den ort där arbetet
            ska utföras och att det vid varuupphandling ska ställas krav på
            att grundläggande ILO-konventioner efterlevs. Detsamma gäller
            andra för Sverige bindande överenskommelser inom miljöområdet
            och det sociala området. Detta bör förtydligas i förordningar
            som kommer att fogas till lagstiftningen.
          </p>
          <p xml:id="i-t3NooLWA37ANFpZziomZN">
            Det bör också beaktas vem som har tillsynsansvar för att sådana
            särskilda villkor verkligen följs. Det kan tyckas vara enkelt
            att kontrollera den som har kontraktet med den upphandlande myndigheten/enheten,
            men det blir genast svårare när denna anlitar underentrepenörer.
            Det är därför viktigt att påpeka att den leverantör som upphandlar
            en underleverantör också är skyldig att tillse att även denna
            följer de villkor som ställs i ursprungskontraktet. Detta bör
            ges regeringen till känna som riksdagens mening.
          </p>
          <p xml:id="i-LWEQf4UkhrHVtGYnexCFKN">
            Även kontrollen av gjorda upphandlingar bör förbättras. Lagen
            föreskriver krav på vandelsprövning för att eventuellt kunna utesluta
            en leverantör. Kontroller har visat på betydande brister, och
            lagstiftningen bör stärkas så att kontroller av leverantörer sker
            löpande, detta i syfte att minimera möjligheterna till osund konkurrens.
          </p>
          <p xml:id="i-XnygutEgaA3U7YYdyNJzkg">
            Ett problem inom offentlig upphandling är hur de aktörer som
            inte genomför en upphandling, trots att de bör det, ska hanteras.
            Här är det viktigt med både rådgivning och sanktioner för att
            komma till rätta med att en upphandlande enhet inte tillämpar
            reglerna för offentlig upphandling. Detta är ett problem som också
            Riksrevisionen skarpt påtalat. Vi anser, i likhet med Statskontoret,
            att den offentliga upphandlingens stora betydelse för samhällsekonomin
            liksom aktörernas fortsatta tilltro till offentlig upphandling
            bör vara tillräckliga skäl för att skärpa kraven på beställarna
            att följa lagregler och domstolsutslag.
          </p>
        </div>
        <div xml:id="i-HKuWurRp5cooStwjmZgkhM" type="motSignatures">
          <list xml:id="i-M54BwXgCbzvJK2yRS5zmAi">
            <item xml:id="i-6dwRFjCfo2HWnTAvG8KrWy" who="i-5gSCoqgN8cUnJLfPPLD7nv">
              Christina Axelsson (s)
            </item>
            <item xml:id="i-LRdwLPvbhfSk9AyfVwwBwg" who="i-122QwSSpyGJQiTJjmrUJCM">
              Krister Örnfjäder (s)
            </item>
          </list>
        </div>
      </div>
    </body>
  </text>
</TEI>
