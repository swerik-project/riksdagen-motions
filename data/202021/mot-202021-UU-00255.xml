<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00255">
  <teiHeader>
    <fileDesc>
      <titleStmt>
        <title>Tibet</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:255 av Désirée Pethrus (KD)</title>
          <idno type="rdwebb">H802255</idno>
          <rs type="number">255</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802255/text</ref>
          <ref type="dokument_url_html">http://data.riksdagen.se/dokument/H802255</ref>
          <ref type="dokumentstatus_url_xml">http://data.riksdagen.se/dokumentstatus/H802255</ref>
          <ref type="docx">http://data.riksdagen.se/fil/09E2E2B7-81A9-4197-8E9D-EB893198CC7B</ref>
          <ref type="pdf">http://data.riksdagen.se/fil/9C936484-4F44-4B83-8765-6980EC5B37C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BTHtah2uvKih8UPSE8PJeV" type="signed"/>
        <correspContext corresp="i-BTHtah2uvKih8UPSE8PJeV">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-TkRqFJBPUoEWns4upDwSoN" type="submitted">
          <date when="2020-09-22"/>
          <time when="16:42:23"/>
        </correspAction>
        <correspAction xml:id="i-PJgtrWSxN3GHk5EBqu82WQ" type="reviewed">
          <date when="2020-09-22"/>
          <time when="17:31:04"/>
        </correspAction>
        <correspAction xml:id="i-8gMxpjnTrcgq2ca81CcA3c" type="referred">
          <date when="2020-10-14"/>
        </correspAction>
        <correspAction xml:id="i-9UsbE5txjBBw7P3V49BpZc" type="assigned">
          <date when="2022-04-28"/>
          <time when="16:07:17"/>
        </correspAction>
        <correspContext corresp="i-9UsbE5txjBBw7P3V49BpZc">
          <ref type="assignedTo">Utrikesutskottet</ref>
        </correspContext>
        <correspAction xml:id="i-XGcVUptpbG3UMbSuw69MqE" type="behandlas_i"/>
        <correspContext corresp="i-XGcVUptpbG3UMbSuw69MqE">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CQYRnNWWQLR4C6QcWeR3kw" type="behandlas_i"/>
        <correspContext corresp="i-CQYRnNWWQLR4C6QcWeR3kw">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E3GNDLLk1qPVVBwojLQ7qf" type="motHeader">
        <div xml:id="i-JzcNHmHyR7NnaWLVxciTcE" type="motTitle">
          Motion till riksdagen 2020/21:255 av Désirée Pethrus (KD) Tibet
        </div>
      </div>
      <div xml:id="i-Hg7mpetbzorcDHJprqtSXh" type="motBody">
        <div xml:id="i-J8gLoGRPA4Hvt8jsVhdHAC" type="motProposal" subtype="förslag">
          <head xml:id="i-BNPAwv89v9brxijGNDDfu5">
            Förslag till riksdagsbeslut
          </head>
          <list xml:id="i-WDAVpQDvG8GyYWoUJXd4Xx" style="ol">
            <item xml:id="i-HZNRRDZZiCo8UbvsXcV7PY">
              Riksdagen ställer sig bakom det som anförs i motionen om att
              Sverige i kontakterna med Kina tydligare bör uppmärksamma frågan
              om de allvarliga människorättskränkningarna i Tibet och tillkännager
              detta för regeringen.
            </item>
            <item xml:id="i-6CGoftU7NJeLoLa9dEBH1E">
              Riksdagen ställer sig bakom det som anförs i motionen om att
              Sverige aktivt bör arbeta för att samtal återupptas mellan den
              tibetanska exiladministrationen och Kina och trycka på för att
              Tibet ska bli en reell autonom region inom Kina och tillkännager
              detta för regeringen.
            </item>
            <item xml:id="i-5iShvx8hC6dcW8Fb2PaQaT">
              Riksdagen ställer sig bakom det som anförs i motionen om att
              regeringen via EU och FN bör verka för att fritt tillträde ges
              till Tibet och tillkännager detta för regeringen.
            </item>
            <item xml:id="i-Pr6BFN89q2MBary7bXWmh8">
              Riksdagen ställer sig bakom det som anförs i motionen om att
              regeringen via EU, i den återkommande MR-dialogen med Kina om
              mänskliga rättigheter, bör lyfta situationen i Tibet och tillkännager
              detta för regeringen.
            </item>
            <item xml:id="i-M6nATcrzmHvGDkZXDAtWhn">
              Riksdagen ställer sig bakom det som anförs i motionen om att
              regeringen via EU bör verka för en lagstiftning liknande Reciprocal
              Access to Tibet Act och tillkännager detta för regeringen.
            </item>
          </list>
        </div>
        <div xml:id="i-WiwcWCzJ9C37QVAeRZBk63" type="motContent">
          <head xml:id="i-QKPZbExmwVwePzbAaBYRqD" type="h1">
            Motivering
          </head>
          <p xml:id="i-Y7Zfe2LLLoppwiptsi6yQ7">
            För snart 70 år sedan invaderade Kina Tibet och Dalai lama flydde
            sedermera till Indien där många tibetaner idag lever i exil. Dalai
            lama har sedan arbetat för att skapa en admi­nistration i exil
            i Dharamsala, som ska skapa förutsättningar för ett demokratiskt
            Tibet. Kina är en enpartistat och respekten för de mänskliga rättigheterna
            brister. Uppgifter från människorättsorganisationer pekar på att
            nationella minoriteter, särskilt i Tibet, får sina mänskliga rättigheter
            åsidosatta i högre grad än andra grupper. Det handlar bland annat
            om inskränkningar av religionsfriheten, förföljelse av personer
            som utnyttjar sin rätt till yttrandefrihet, brist på förenings-
            och mötesfrihet och den kinesiska regeringens politik att försvaga
            och undergräva tibetanernas kultur och etniska tillhörighet. I
            Tibet lever cirka 6 miljoner tibetaner och ytterligare cirka 150
            000 runtom i världen. Enligt exiladministrationen har över 1,2
            miljoner tibetaner dött av förtryck och förföljelse.
          </p>
          <p xml:id="i-2HV55hvqQToCGLXBGEZZEm">
            Under det senaste decenniet har stora, mestadels fredliga protester
            ägt rum i Tibet mot det kinesiska styret. Den kinesiska regimen
            har svarat med att kloster har stängts och brutala tillslag mot
            såväl munkar som nunnor i Tibet rapporterats.
          </p>
          <p xml:id="i-22KHszkt8A5MCHJPihw8p6">
            Sedan 2009 har minst 145 tibetanska munkar och lekmän, både kvinnor
            och män, agerat med självbränningar, i protest mot Kinas restriktiva
            Tibetpolitik och till stöd för Dalai lamas återvändande och för
            religionsfrihet i Aba/Ngaba-regionen i Sichuan-pro­vinsen och
            andra områden på den Tibetanska platån. Kinas strafflag missbrukas
            för att förfölja tibetaner och buddister, vars religiösa verksamhet
            likställs med ”separatism”. Det visar på den desperata situation
            man anser sig leva i. De har markerat mot det lidande och de umbäranden
            som folket lever med och för att få omvärlden att reagera. Uppgifter
            om försvinnanden och arresteringar kommer också liksom rapporter
            om tortyr av olika lokala tibetanska ledare. Trots detta är det
            få rapporter i media och situationen i Tibet får lite uppmärksamhet.
          </p>
          <p xml:id="i-Evc6GdBwJdtVmiqcAnpGPv">
            Under hösten 2010 förekom protester mot planer på att all undervisning
            i framtiden ska ske på kinesiska i stället för på tibetanska.
          </p>
          <p xml:id="i-C2hvYqxBtB65UGUVZ3SPBM">
            Den tibetanska människorättsorganisationen Tibetan Centre for
            Human Rights and Democracy kunde i sin årliga rapport för 2019
            konstatera att Kinas övervakning i Tibet och förföljelsen av oliktänkande
            har ökat.
          </p>
          <p xml:id="i-N5Bp7AnQnuSZWFC5LEg3FT">
            Långt innan coronakrisen och hela världen stängde ner hade Kina
            satt i system att begränsa utländska besök till Tibet. Oberoende
            människorättsobservatörer, utländska journalister och även diplomater
            tillåts inte inresa. Intresseorganisationen International Campaign
            for Tibet kan i sin rapport Access Denied: New U.S. Legislation,
            the Quest for Reciprocity in Europe and the Lockdown visa på en
            stor ojämlikhet mellan kinesiska och västerländska diplomaters
            besök. Under det senaste årtiondet har nästan tre gånger så många
            kinesiska regeringsdelegationer som sagt sig ”representera Tibet”
            besökt västerländska länder, jämfört med antalet delegationer
            från väst som tillåtits besöka Tibet.
          </p>
          <p xml:id="i-TXQMJDaNqWLUrS1uDji4Sj">
            Amnesty och flera andra människorättsorganisationer uttrycker
            stark oro för vad som händer de tibetaner som har fängslats. Det
            är på grund av denna isolering svårt att få en överblick över
            vad som verkligen händer i Tibet.
          </p>
          <p xml:id="i-Sap5pAf5VnktdptN4MDj7t">
            EU bör följa det amerikanska exemplet som igenom den så kallade
            Reciprocal Access to Tibet Act kräver att Kina tillåter amerikanska
            journalister, diplomater och vanliga medborgare att komma in i
            Tibet. Skulle Kina vägra kommer de kinesiska stats­tjänstemän
            som är direkt ansvariga för sådana beslut själva nekas inträde
            till USA.
          </p>
          <p xml:id="i-WyMRrP5jHF3oABg5mqxiQ2">
            Med en liknande lagstiftning skulle EU låta den kinesiska regimen
            veta att vi varken accepterar dess orättvisa behandling av européer
            eller dess isolering av det tibetanska folket.
          </p>
          <p xml:id="i-AbCvJDK9zGUigndQtff9uA">
            Kina har vägrat att ändra sin politik gentemot Tibet. Trots att
            Dalai lama och den tibetanska exiladministrationen sedan 1974
            har föreslagit The Middle Way Approach, en medelväg med en autonom
            region inom Kina. Här behövs påtryckningar för att få till stånd
            återupptagna förhandlingar så att en varaktig lösning kan nås
            inom en snar framtid.
          </p>
          <p xml:id="i-QPxF8NRi4mELsEBgnbSp9R">
            Dalai lama har numera lämnat över posten som politisk ledare
            till en vald premiär­minister, men är fortfarande kvar som andlig
            ledare för det tibetanska folket.
          </p>
          <p xml:id="i-DtX4cz72cM8edcf7yus7eF">
            I april 2019 genomfördes ett EU–Kina-toppmöte med syfte att öka
            handeln och sam­arbeta kring teknologisk utveckling. EU lyfte
            samtidigt frågan om mänskliga rättigheter och behovet av att fortsätta
            dialogen inom ramen för ”EU-China Human Rights Dialogue”. Här
            är det viktigt att inte frågan om Tibet glöms bort.
          </p>
          <p xml:id="i-NnxfangrscvapKYxVX8bTS">
            I det toppmöte som ägde rum den 9 juni 2020 mellan EU:s utrikeschef
            Josep Borell och Kinas utrikesminister Wang Yi ska Borell ha tagit
            upp situationen i Tibet. Det är välkommet och EU bör återkommande
            i sin dialog med Kina lyfta Tibet.
          </p>
          <p xml:id="i-7Df3cmJUiYbd33DWyXdeU4">
            I en resolution antagen av Europaparlamentet den 18 april 2019
            uppmanar parlament­et Kina att sluta med godtyckliga arresteringar
            i Tibet och respektera religionsfriheten. Parlamentet ser med
            oro på utvecklingen och kan konstatera att situationen i Tibet
            har försämrats de senaste åren. Övervaknings- och kontrollåtgärder
            i Tibet har ökat, liksom fallen av godtyckliga frihetsberövanden,
            tortyr och misshandel.
          </p>
          <p xml:id="i-7WvZNxRBL5NhxkNFeksuhq">
            Parlamentet pekar även på att tillträdet till Tibet är mer begränsat
            än någonsin. Kina måste därför ge diplomater, journalister och
            vanliga EU-medborgare fritt tillträde på samma sätt som alla kinesiska
            medborgare ges fritt och öppet tillträde till EU och dess medlemsländer.
            Även internationella observatörer, såsom FN:s högkommissarie för
            mänskliga rättigheter, måste ges tillträde till den autonoma regionen.
          </p>
          <p xml:id="i-Urw9q6aDHDJ9TEJVcETnUE">
            Sverige bör nu följa upp Europaparlamentets resolution, både
            i bilaterala kontakter med Kina och inom EU. Inom EU är det särskilt
            angeläget att Sverige driver på för att den MR-dialog som EU två
            gånger per år har med Kina verkligen utgör en kanal för att grundligt
            diskutera igenom situationen i Tibet. Sverige måste även driva
            på för att FN och andra internationella organisationer tar upp
            frågan om allvarliga människorätts­kränkningar i Tibet, liksom
            att snarast återuppta förhandlingar om Tibets framtid. Detta bör
            ges regeringen till känna.
          </p>
        </div>
        <div xml:id="i-SKUtb4Hq8K6twVKMbztBmL" type="motSignatures">
          <list xml:id="i-DMEMvkJ3fEAtLQ9vtgsxvo">
            <item xml:id="i-DmQtzgxLDWziVHdDBU5bN4">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
