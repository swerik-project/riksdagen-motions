<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FöU-00213">
  <teiHeader>
    <fileDesc>
      <titleStmt>
        <title>Hälsoeffekter av strålning</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hälsoeffekter av strålning</title>
          <idno type="rdwebb">GV02Fö213</idno>
          <rs type="number">Fö213</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GV02Fö213/text</ref>
          <ref type="dokument_url_html">http://data.riksdagen.se/dokument/GV02Fö213</ref>
          <ref type="dokumentstatus_url_xml">http://data.riksdagen.se/dokumentstatus/GV02Fö213</ref>
          <ref type="doc">http://data.riksdagen.se/fil/DEB83274-3DE2-468B-99CA-20D178F93B2B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H9THZW15HhadQLJ569wuEo" type="signed"/>
        <correspContext corresp="i-H9THZW15HhadQLJ569wuEo">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="referral" xml:id="i-EJyWe3yNZD1uRTr7AZoA1o">
          <date when="2007-10-16"/>
        </correspAction>
        <correspAction type="dismissal" xml:id="i-V3JpJGZ466nW9ETgKr7Juj">
          <date when="2007-10-16"/>
        </correspAction>
        <correspAction type="numbering" xml:id="i-TH9hdm21YrtL5h8hTGmAuf">
          <date when="2007-10-02"/>
        </correspAction>
        <correspAction type="submission" xml:id="i-VqUdoHUipeADPfLJXEj57s">
          <date when="2007-10-01"/>
        </correspAction>
        <correspAction type="transfer" xml:id="i-N8pMGGKDnA5fS744DFAuoV">
          <date when="2007-10-01"/>
        </correspAction>
        <correspAction type="assigned" xml:id="i-FE1fijFAtgkzz7LDnVdbfM"/>
        <correspContext corresp="i-FE1fijFAtgkzz7LDnVdbfM">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Lu7bRBFwj8VocfEpus8rLb">
            1 Förslag till riksdagsbeslut
          </head>
          <list style="ol">
            <item xml:id="i-HaWW3QtuPL7tboJU7x1kym">
              Riksdagen tillkännager för regeringen som sin mening vad som
              anförs i motionen om ett nationellt forskningsprogram avseende
              elektromagnetisk strålning och hälsoeffekter.
            </item>
            <item xml:id="i-Q3j8czEtny7deaGcK33Ppf">
              Riksdagen tillkännager för regeringen som sin mening vad som
              anförs i motionen om att stödet till bostadsanpassning ska kunna
              användas till åtgärder för att elöverkänsliga ska kunna bo kvar
              i sina hem. 1
            </item>
            <item xml:id="i-FfD3ajVoT7oht6HKat9Qxh">
              Riksdagen tillkännager för regeringen som sin mening vad som
              anförs i motionen om att elöverkänslighet ska kunna godkännas
              som arbetsskada. 2
            </item>
            <item xml:id="i-GfVosBrnsFK1Gf4UcjF8cQ">
              Riksdagen tillkännager för regeringen som sin mening vad som
              anförs i motionen om fortsatt forskning avseende elöverkänslighet.
            </item>
            <item xml:id="i-5LirUmgCtm3ZvojymNpj6C">
              Riksdagen tillkännager för regeringen som sin mening vad som
              anförs i motionen om att staten bör utgå ifrån TCO Developments
              riktlinjer för strålvärden m.m. avseende mobiltelefoner vid upphandling.
              3
            </item>
          </list>
          <p xml:id="i-XJzwTCnzUYjQiKXAEhQVJK">
            1 Yrkande 2 hänvisat till CU.
          </p>
          <p xml:id="i-u8ohuQG6EJsp7KQG2HYyo">
            2 Yrkande 3 hänvisat till SfU.
          </p>
          <p xml:id="i-61De5tDY7ESNxrs3MaWwBg">
            3 Yrkande 5 hänvisat till FiU.
          </p>
        </div>
        <div type="motContent">
          <head type="h1" xml:id="i-QKq1AVrDfjDECb8BP5p5f2">
            2 Elektromagnetiska fält och ohälsa
          </head>
          <p xml:id="i-8ZapvS29oZxCX6Kq2Jkcw7">
            Frågan om relatio nerna mellan elektromagnetiska fält och ohälsa
            är mer aktu ell än någonsin. Människor exponeras dagligen för
            olika typer av strålning från t.ex. mobiltelefoner, mobilmaster,
            bildskärmar och diverse elektrisk utrustning. Alltfler serviceinrättningar
            i samhället bygger sitt tjänsteutbud på att komm unikationen ska
            ske via mobiltelefon eller Internet. Ett snabbt och ef fek tivt
            redskap för de flesta, men för en del förenat med ohälsa. Fler
            och fler ställer sig därför frågan om vilken påverkan den ökade
            förekomsten av elek tromagnetisk strålning har på hälsan, både
            på kort och lång sikt. Enskilda människor beskriver besvär och
            ohälsa vid användandet av datorer, mobiltelefoner och i samband
            med el i alla dess former.
          </p>
          <p xml:id="i-BrkAhrFG68gbQjN9ck5dhb">
            Statens strålskyddsinstitut har nu antagit en mer ödmjuk inställning
            och medger att man inte kan förutse långsiktiga effekter. Även
            Vetenskapsrådets granskning och sammanställning av svensk forskning
            öppnar för att mer forskning krävs innan man med säkerhet kan
            säga att elektromagnetisk strålning är helt ofarlig för människan.
          </p>
          <p xml:id="i-L3JJi12HGBrDHZ576roAPv">
            I det här sammanhanget är det värt att notera att det finns två
            olika hälsoproblem som man inte ska blanda ihop. Å ena sidan kan
            den som utsätts för elektromagnetisk strålning under lång tid
            eventuellt utsättas för hälsorisker som ökad risk för cancer eller
            andra sjukdomar. Å andra sidan har vi alla människor med elöverkänslighet
            som redan i dag upplever symtom när de kommer i kontakt med elektromagnetisk
            strålning.
          </p>
          <head type="h1" xml:id="i-9nBV59TmhGnhvLFqTA7XV5">
            3 Forskning om elektromagnetiska fält och ohälsa
          </head>
          <p xml:id="i-7xfWo9GoZc4bmqVr9fr9md">
            Man kan alltså inte bortse från att det kan finnas hälsorisker
            i samband med exponering av elektromagnetiska fält. Det är oroande
            att forskningen om sambandet mellan elektromagnetisk strålning
            och hälsa präglas av låsta positioner och infekterade konflikter.
          </p>
          <p xml:id="i-9p275Se1f7mx5dubo92Kd5">
            På regeringens uppdrag genomförde Vetenskapsrådet 2004 en sammanställning
            och värdering av svensk forskning kring hälsoeffekter av elektromagnetiska
            fält. Där konstateras det att den svenska forskningen generellt
            håller en tillfredsställande vetenskaplig kvalitet. Vetenskapsrådet
            anser samtidigt att det finns ett flertal metodologiska problem
            och att viss forskning får mycket splittrade omdömen av andra
            forskare. Vetenskapsrådets genomgång och analys av forskn ingen
            visar enligt vår mening på att det krävs mer resur ser för forskning
            om hälsoeffekter och elektromagnetisk forskning. Precis som Vetenskapsrådet
            m.fl. efterlyser vi också en patientnära forskning av dem som
            drabbats av överkänslighet på grund av strålning. Det finns skäl
            att, liksom flera länder i vår omgivning, upprätta ett nationellt
            forskningsprogram avseende elektromagnetisk strålning och hälsa.
            Detta bör riksdagen som sin mening ge regeringen till känna.
          </p>
          <head type="h1" xml:id="i-14GWiqg4BBeZCW5HN9Qqxc">
            4 Elöverkänslighet
          </head>
          <p xml:id="i-QgZ69BHSGZ1aVQCJjChuZe">
            Alltfler människor upplever elöverkänslighet av varierande grad.
            Orsaken till dessa besvär har diskuterats flitigt och inte sällan
            har den enskilda människan hamnat i kläm och behandlats på ett
            ovärdigt sätt. Det finns ännu inte någon samstämmig förklaring
            till elöverkänsligheten.
          </p>
          <p xml:id="i-QTxZ6PKho5hyrrQnjm8ytz">
            Många människor upplever sig som missförstådda och utsatta samtidigt
            som arbetsliv och familjeliv drabbats av den enskildas ohälsa.
            Symtomen på överkänslighet kan vara huvudvärk, stress, sömnproblem,
            hudbesvär, smärta och muskelbesvär. Enligt Elöverkänsligas förbund
            (FEB) lider 180 000 svenskar av elöverkänslighet i olika hög grad.
          </p>
          <p xml:id="i-XAKtnrQw1bFa9aAsYf2Coc">
            Enligt Socialstyrelsens allmänna råd kan inte pengar till elsanering
            för att hjälpa elöverkänsliga tas ur det statliga bidraget för
            bostadsanpassning. Elöverkänslighet är förvisso inte vetenskapligt
            bevisad, men eftersom fler och fler människor, särskilt kvinnor,
            trots allt är elöverkänsliga, framstår denna inskränkning som
            felaktig. Därför bör stödet till bostadsanpassning även kunna
            användas till åtgärder för att elöverkänsliga ska kunna bo kvar
            i sina hem. Detta bör riksdagen som sin mening ge regeringen till
            känna.
          </p>
          <p xml:id="i-TugeGC7FbGM1QwThQKtF48">
            Elöverkänsliga personer kan inte heller få sin skada bedömd som
            arbetsskada. Även detta är oacceptabelt. Symtomen på elöverkänslighet
            bör kunna betraktas som grund för bedömning av arbetsskada. Detta
            bör riksdagen som sin mening ge regeringen till känna.
          </p>
          <p xml:id="i-HcAanGAvrHsCjdJDTqcbzq">
            Vänsterpartiet anser att forskningen om elöverkänslighet måste
            breddas och fördjupas. Oavsett om det går att finna ett vetenskapligt
            stöd eller inte för att det är strålningen som är orsaken så finns
            det ett stort behov av att ta reda på mer om vilka andra faktorer
            som kan bidra till elöverkänslighet. Det krävs en allsidig forskning
            där tekniker, medicinsk kompetens av alla slag och människor som
            upplever dessa problem samarbetar. Forskningen bör också inriktas
            mot att dokumentera och utvärdera åtgärder för rehabilitering
            och symtomlindring. Det behövs en fortsatt forskning för att vetenskapligt
            fastställa elöverkänslighet. Detta bör riksdagen som sin mening
            ge regeringen till känna.
          </p>
          <head type="h1" xml:id="i-K49zscwG4vWmHB1xamDz8Z">
            5 Krav på produkter vid statlig upphandling
          </head>
          <p xml:id="i-ERSna3M3BAeC2fks8qJWfz">
            Staten har en viktig roll vid upphandling av olika produkter.
            Genom sitt age rande kan man vara föregångare för den egna politiken
            på bl.a. miljöområdet. Det skulle också vara möjligt när det gäller
            elektromagnetisk strålning och hälsoeffekter. TCO Development
            har utvecklat ett märkningssystem vad gäller den mobila arbetsplatsen
            där bl.a. mobiltelefoner ingår. Man har testat strålningsvärden,
            utformning och ämnesval av själva telefonen och utformat rekommendationer.
            TCO Development var det företag som för några år sedan framgångsrikt
            stod bakom kampanjen som lett fram till säkra datorskärmar på
            många arbetsplatser. Nu har man alltså tagit nästa steg och gjort
            motsvarande arbete med mobiltelefonerna. Vi menar att det finns
            all anledning att staten går före och visar att man vill premiera
            säkra produkter även när det gäller elektromagnetiska strålningskällor.
            Enligt regeringens egna miljömål innebär en säker strålmiljö att
            människors hälsa och den biologiska mångfalden ska skyddas mot
            skadliga effekter av strålning i den yttre miljön. Tre delmål
            anger inriktning och tidsperspektiv i det fortsatta miljöarbetet
            för att nå miljökvalitetsmålet. Delmålen gäller utsläpp av radioaktiva
            ämnen, hudcancer orsakad av solen samt risker med elektromagnetiska
            fält.
          </p>
          <p xml:id="i-QwA36jby6cSdoDJjBxVc9s">
            Staten bör i samband med upphandlingar tillämpa de värden som
            TCO Development utformat för mobiltelefoner. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-FrTgXFfB3XxAXs9y9uMUCE">
              Elina Linna (v)
            </item>
            <item xml:id="i-2TgMUTWn8qkjr7KLnrTZ9f">
              Rossana Dinamarca (v)
            </item>
            <item xml:id="i-Wbi7A6sB8Zy2KNsoMBbdwv">
              Egon Frid (v)
            </item>
            <item xml:id="i-VUainRFAZfqtHzXngAdHC1">
              Siv Holma (v)
            </item>
            <item xml:id="i-Wpwy1YkUiTbFigfGBGXY2g">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
