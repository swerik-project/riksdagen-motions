<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00315">
  <teiHeader>
    <fileDesc>
      <titleStmt>
        <title>Marockos ockupation av Västsahara</title>
        <author corresp="i-34FRvyXQKUigF3Qr9AwKJe">av Bodil Ceballos (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Marockos ockupation av Västsahara</title>
          <idno type="rdwebb">GV02U315</idno>
          <rs type="number">U315</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U315/text</ref>
          <ref type="dokument_url_html">http://data.riksdagen.se/dokument/GV02U315</ref>
          <ref type="dokumentstatus_url_xml">http://data.riksdagen.se/dokumentstatus/GV02U315</ref>
          <ref type="doc">http://data.riksdagen.se/fil/F85180ED-32DD-4738-B55E-80887833AE52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N1SHsq4pXqNQSD8TuZoJGg" type="signed"/>
        <correspContext corresp="i-N1SHsq4pXqNQSD8TuZoJGg">
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-HJFNHva9Tvb7SVXhwii3t6" type="referral">
          <date when="2007-10-16"/>
        </correspAction>
        <correspAction xml:id="i-5VuuEVx4vAQn2yBJajp4Pq" type="dismissal">
          <date when="2007-10-16"/>
        </correspAction>
        <correspAction xml:id="i-PRsp9ok8B5Nyy2yBue9kYn" type="numbering">
          <date when="2007-10-08"/>
        </correspAction>
        <correspAction xml:id="i-Cj9HvLq5MBVJ8VkNJHFvyg" type="submission">
          <date when="2007-10-04"/>
        </correspAction>
        <correspAction xml:id="i-3YuoUr6TRgQhTb2SB5PjQw" type="transfer">
          <date when="2007-10-04"/>
        </correspAction>
        <correspAction xml:id="i-VRFkwLDuV1cAmkzGRkCJxm" type="assigned"/>
        <correspContext corresp="i-VRFkwLDuV1cAmkzGRkCJxm">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VmAKoy1H6QxomBK6QbVHse" type="motBody">
        <div xml:id="i-4XALZVfxzhGjv9brFpU9BM" type="motProposal" subtype="förslag">
          <head xml:id="i-HhnC1YjGJsu2hnNFmdcb9j">
            Förslag till riksdagsbeslut
          </head>
          <list xml:id="i-Kwqh6WSSCwzU1fvpKn6C8m" style="ol">
            <item xml:id="i-XnVFzMmErfVWgpnJ9JLNMZ">
              Riksdagen tillkännager för regeringen som sin mening vad som
              anförs i motionen om att Sverige bör verka för att FN:s och OAU:s
              fredsplan följs och Marockos illegitima ockupation fördöms.
            </item>
            <item xml:id="i-Lsfjny82buNZRsZ9xGN46r">
              Riksdagen tillkännager för regeringen som sin mening vad som
              anförs i motionen om att Sverige bör inta en självständig roll
              i Västsaharafrågan och inte anpassa sig till EU:s lojalitet mot
              Frankrike och Spanien.
            </item>
            <item xml:id="i-KjNHaeSZgpzrLj6oAcwfNy">
              Riksdagen tillkännager för regeringen som sin mening vad som
              anförs i motionen om att Sverige bör ge aktiv hjälp till flyktingar
              i flyktingläger att återvända.
            </item>
            <item xml:id="i-3LFea8MhfkUFTuMTLcsN87">
              Riksdagen tillkännager för regeringen som sin mening vad som
              anförs i motionen om att regeringen i FN bör verka för att folkomröstningen
              ska genomföras för att bilda utgångspunkt för en stabil statsbildning
              i Västsahara.
            </item>
            <item xml:id="i-8sFEyca3nyy44sA2mgPrFf">
              Riksdagen tillkännager för regeringen som sin mening vad som
              anförs i motionen om att Marocko bör uppmanas upphöra med tortyr
              och diskriminering av saharier.
            </item>
            <item xml:id="i-Xcj3SHjdNAqSTgiHgxiSJY">
              Riksdagen tillkännager för regeringen som sin mening vad som
              anförs i motionen om att Sverige bör driva på för att den illegitima
              muren genom Västsahara rivs.
            </item>
            <item xml:id="i-CfoaUcRiabmQeTixsEXsVP">
              Riksdagen tillkännager för regeringen som sin mening vad som
              anförs i motionen om att regeringen ska medverka till att ekonomiska
              sanktioner införs.
            </item>
            <item xml:id="i-XoTHG1dZpMKzYNuanE15TS">
              Riksdagen tillkännager för regeringen som sin mening vad som
              anförs i motionen om att regeringen bör agera för att Marocko
              inte ska erhålla EU-bistånd så länge ockupationen av Västsahara
              fortgår.
            </item>
            <item xml:id="i-6GqdkasQuCCCXz6Wvx36Ew">
              Riksdagen tillkännager för regeringen som sin mening vad som
              anförs i motionen om att Sverige bör erkänna Västsahara som nation.
            </item>
          </list>
        </div>
        <div xml:id="i-TGYYat3SiaojtSH1wn6JDx" type="motContent">
          <head xml:id="i-2w3DLtTQevhYpW2YUKV6gG" type="h1">
            Historia
          </head>
          <p xml:id="i-4WtiYRWe6vXNf5xEXGsHVg">
            När Spaniens diktator Francisco Franco insjuknade och sedan avled
            1975 passade en av de spanska generalerna på att göra sig och
            Spanien kvitt Spaniens sista koloni som han tyckte var en enda
            stor sandhög utan större värde att ha kvar. Föga anade han då
            vad som gömde sig under sanden eller att en ny kolonisatör snabbt
            skulle träda in i Spaniens ställe, dvs. Marocko, och till en början
            även Mauretanien, som båda gjorde anspråk på territoriet. Västsahara
            stod redan från början på den lista, som FN sammanställde 1960,
            över kolonier som omfattades av världsorganisationens avkolonialiseringsprogram.
            Idag är landet den enda kvarvarande kolonin i Afrika. Marocko
            är den utövande kolonialmakten och Spanien fortfarande den formella.
            Spanien överlämnade 1975, Spanska Sahara, till Marocko och Mauretanien
            utan att, mot FN:s anvisningar, först tillfråga det västsahariska
            folket. (Mauretanien drog sig dock ur och avsade sig sina anspråk
            1979.)
          </p>
          <p xml:id="i-RKoSEAdc71BnWJ7GhQjDV8">
            Dessförinnan hade FN med en delegation undersökt stämningsläget
            i den spanska kolonin. De fann att det fanns en överväldigande
            enighet bland saharierna i området för oberoende och mot integration
            med något angränsande land. Delegationen kunde också konstatera
            att den rörelse som hade det västsahariska folkets stöd var Polisario.
          </p>
          <p xml:id="i-4vZejHShtovZWNXGcDxJCw">
            Befrielserörelsen Polisario har sedan dess har kämpat för landets
            oberoende. Marocko verkade 1974 för att det västsahariska fallet
            skulle behandlas av Internationella domstolen i Haag. År 1975
            avkunnade domstolen att varken Marocko eller Mauretanien kunde
            göra anspråk på området, utan västsaharierna hade rätt att själva
            avgöra territoriets framtida status. Marocko och Mauretanien tog
            ingen hänsyn till detta utslag utan kunde med bl.a. Frankrikes
            stöd invadera landet på hösten 1975 i samband med nämnda överenskommelse
            med den fascistiska regimen i Madrid. Det spanska parlamentet
            ratificerade aldrig överenskommelsen.
          </p>
          <p xml:id="i-Gi72N4PHNYP3TrTnaPYJgP">
            Även den afrikanska enhetsorganisationen OAU tog ställning för
            det västsahariska folkets rätt till självbestämmande och erkände
            1984 den västsahariska exilregeringen SADR. OAU:s efterträdare,
            Afrikanska unionen AU, håller fast vid denna inställning. Marocko
            däremot lämnade OAU i protest och är den enda afrikanska stat
            som inte är medlem i AU.
          </p>
          <p xml:id="i-UpLmjCa4vnQnAZtM7ug4xp">
            År 1991 kom FN-organet Minurso till Västsahara, för att övervaka
            vapenstilleståndet mellan Marocko och Polisario. Dess uppgift
            var också att organisera och genomföra den folkomröstning som
            parterna kom överens om, som skulle ge det västsahariska folket
            rätten att självt besluta om landets fortsatta status. Konflikter
            av detta slag blir obegripliga om man inte söker bakomliggande
            ekonomiska drivkrafter. I detta fall finns intressanta olje- och
            mineraltillgångar i territoriet som både Marocko/Frankrike och
            USA har intressen av.
          </p>
          <head xml:id="i-VP14dPj8nX1yCeqU17GmAc" type="h1">
            Folkräknings- och folkomröstningsproblem
          </head>
          <p xml:id="i-TyfvozQ9N6p9V7ybad4JSE">
            Folkomröstningen om den forna spanska och marockanska kolonins
            ställning skulle hållits redan i januari 1992. Detta visade sig
            i det närmaste omöjligt, och processen har sedan dess varit en
            utdragen historia. Den största svårig­heten har varit att upprätta
            kriterierna för vilka som är röstberättigade och att sedan förteckna
            de personerna. Minursos kommission för identifiering av röstberättigade
            upprättades i maj 1993 och efter ett drygt års förberedelse­arbete
            startade man med att identifiera potentiella röstberättigade.
            Arbetet gick långsamt, och försöken att medla mellan parterna
            var inte framgångsrika. Marocko har nämligen sedan många år bedrivit
            en omfattande omflyttning av marockaner till Västsahara, i syfte
            att kolonisera och manipulera ett framtida folkomröstningsresultat.
            400 000 marockaner beräknas leva på västsahariskt område. Samtidigt
            bor 165 000 västsaharier i Marockos öken i läger. Omflyttningar
            av detta slag strider mot den fjärde Genèvekonventionen, som förbjuder
            länder att förflytta civil befolkning in i territorier som är
            under militär ockupation.
          </p>
          <p xml:id="i-QyfjUucu2QQrzkrRPUvtjj">
            Processen bröt samman 1996 och huvuddelen av den civila FN-personalen
            drogs tillbaka. År 1997 intensifierades åter arbetet genom att
            en rad samtal initierades mellan länderna. I december det året
            återupptog man också arbetet med identifieringen av röstberättigade.
            Detta var med undantag av tre stammar slutfört i september 1998.
            De tre grupperna lyckades man inte få parterna att nå en uppgörelse
            om. FN presenterade en lösning kort därefter, som accepterades
            av Polisario och så småningom även av Marocko.
          </p>
          <head xml:id="i-9egTKTRkao6dwmZSvNprAS" type="h1">
            Nytt läge 2003 och 2007
          </head>
          <p xml:id="i-NREbVkcPUASyWGcddSaQM5">
            Kampen för ett självständigt Västsahara gick in i en ny fas genom
            den resolution som antogs i FN:s säkerhetsråd den 31 juli 2003.
            Därmed har säkerhetsrådet accepterat en ny syn på konflikten om
            Västsahara och tagit ett steg bort från den plan man skapade 1991.
            Den nya planen kallades Fredsplan för självbestämmande för Västsaharas
            folk och lades fram av FN:s sändebud James Baker. Fredsplanen
            målar upp ett självständigt Västsahara, delvis under marockansk
            överhöghet, under fem år. Detta skulle ge invandrade marockaner
            rätt att så småningom delta i valet mellan självständighet eller
            integration med Marocko. Nu har Baker gett upp och FN är förlamat.
            Ett nytt, politiskt svagare, sändebud har utsetts, Pieter van
            Valsum.
          </p>
          <p xml:id="i-3pqcyFpNof1A7kse5XnZHD">
            Bakers förslag, som liknade det han tidigare lagt fram, förkastades
            först av ockupationsmakten. Enligt dem är Västsaharafrågan avslutad.
            Marocko har stöd av Frankrike, ständig medlem av säkerhetsrådet.
            Att Polisario accepterade resolutionen tyder även det på en något
            förändrad inställning till en övergångsperiod med begränsad självständighet.
            Polisario påpekar i ett uttalande att målet om självständighet
            via en folkomröstning enligt planen från 1991 fortfarande måste
            bibehållas. Polisario uppmanar omvärlden att öka pressen på Marocko,
            men visade i slutet av sommaren 2005 själva en anmärkningsvärd
            storsinthet genom att frige 400 marockanska krigsfångar.
          </p>
          <p xml:id="i-WTYgEF1zrJDqQ229ToLdq3">
            För att blidka världssamfundet och i ett försök att rädda ansiktet
            har Marocko under år 2007 lagt fram nya förhandlingsförslag som
            skulle kunna utmynna i att Västsahara blir en autonom region i
            Marocko med eget parlament och vissa befogenheter. De viktigaste
            samhällsfrågorna förblir dock en statlig, det vill säga marockansk,
            angelägenhet och Polisario har därmed förkastat förslaget och
            driver frågan om folkomröstning vidare.
          </p>
          <p xml:id="i-5epzTgJdsPZxKUEskY8FYd">
            Även om folkomröstningen så småningom kan komma att genomföras
            är dock misstron mot vilken inverkan resultatet har på den marockanska
            regeringen välgrundad. Den har nämligen tidigare proklamerat att
            Västsahara kommer att vara marockanskt oavsett utgången av en
            folkomröstning.
          </p>
          <head xml:id="i-3DGeECSxgHJcFZSTaUp4p1" type="h1">
            Den aktuella situationen
          </head>
          <p xml:id="i-LQfV5mccSTciHdRVabRWpU">
            Fortfarande lever många västsahariska flyktingar i läger i Algeriet,
            under minst sagt knappa förhållanden. Dessa måste få hjälp att
            återvända till sitt land. För att genomföra en återanpassning
            och skapa ett nytt samhälle krävs också resurser. De som ska återvända
            har stora och omedelbara behov för att ges en chans att anpassa
            sig till ett normalt liv i hemlandet. Det behövs stöd till skolor
            och sjukhus. Den svenska regeringen bör i handling tydligt visa
            att Sverige ger sitt stöd till ett upprätthållande av freden och
            att folkomröstningen slutligen genomförs på ett korrekt sätt och
            att Västsahara därefter går en trygg och demokratisk framtid till
            mötes.
          </p>
          <p xml:id="i-MLEBCp7zmdwqhzcyiyDkDo">
            Särskilt anmärkningsvärd är världssamfundets och Sveriges tystnad
            om en folkrättsvidrig murbyggnad, 220 mil lång, som Marocko tillåtits
            sätta upp rakt genom Västsaharas öken för att skydda naturtillgångar
            och mineralfyndigheter från att nås av saharierna. Sverige bör
            därför i FN:s säkerhetsråd och inom EU verka för att Västsahara
            får stöd för ett återuppbyggnadsarbete. Det är viktigt att Sverige
            också agerar på lång sikt för fortsatt internationellt stöd till
            demilitarisering, murens rivande och minröjning samt för uppbyggnad
            av ett demokratiskt och självständigt Västsahara.
          </p>
          <p xml:id="i-Vh75qkpxoYGqDvENeCUfeP">
            Otaliga vittnesmål finns slutligen om grova förföljelser, tortyr
            och godtyckliga rättsliga ingripanden från Marockos sida som pekar
            på att Marocko är fortsatt berett att gå långt för att hävda sin
            ockupation. Ett rent skräckvälde kommer fram i rapport efter rapport,
            men blir långt ifrån allmänt känt och kritiserat. Vare sig inhemska
            eller främmande journalister tillåts skildra ockupationen inifrån,
            något som vid flera tillfällen bara under det senaste året dragit
            till sig internationell uppmärksamhet. Nyligen besöktes Sveriges
            riksdag av en kvinna som blivit brutalt misshandlad av regimen
            och bl.a. förlorat ett öga.
          </p>
          <p xml:id="i-S3PgWkr4Qk4ffPWbtJpymr">
            Vad gäller politisk frihet hamnar Marocko i en Freedom House-mätning
            på en jumboplats bland världens nationer. Det som utspelas framför
            våra ögon i Afrikas nordvästligaste hörn är ren och skär kolonialism
            och ett fullständigt oberättigat förtryck av ett folk som med
            fredliga medel försöker hävda sin rätt. Ett förtryck som begås
            av en ekonomiskt starkare granne och av transnationella storbolag,
            alltihop med EU:s både tysta och ekonomiska stöd. Marocko är ett
            land som erhåller EU-bistånd, vilket kraftigt måste ifrågasättas
            så länge denna situation fortgår.
          </p>
          <p xml:id="i-EJ6wdpKqgukTsixNr6QqbW">
            Sverige har varit tydligt mot Marocko i 30 år nu, och var också
            det land som starkast tog strid i EU mot fiskeriavtalet med Marocko
            om västsahariskt vatten, men Marockos inställning har snarare
            hårdnat. SADR har erkänts av ett 80-tal stater, de flesta afrikanska.
            Däremot har ingen EU-stat eller annat europeiskt land hittills
            erkänt Västsahara. EU behärskas av Frankrike i denna fråga, en
            f.d. kolonialmakt med stora ekonomiska och politiska intressen
            i nordvästra Afrika. FN har förklarat Polisario som den enda representanten
            för det västsahariska folket.
          </p>
          <p xml:id="i-CUVitZhpseFBMD1fETU6WS">
            Miljöpartiet anser att Sverige, som en minsta gest, bör ansluta
            sig till skaran av länder som erkänner Västsahara som egen nation.
          </p>
        </div>
        <div xml:id="i-Vr2mbaejKyh6znb3Pu9AMJ" type="motSignatures">
          <list xml:id="i-49JRrRec2iWhWgGWJy4B9u">
            <item xml:id="i-2K7iVyrCJtEEmBoYsCNc5M" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
