<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00420">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__420/mot_1917__ak__420-001.pdf"/>
      <div xml:id="i-9wUxCHmg5e2m8G52qWibjW" type="motHeader">
        <div xml:id="i-VD7MLYeKVmd5aks3hS2u4c" type="motTitle"/>
        <div xml:id="i-QVHgwyHS9vcLVAsU4brFyJ" type="motSubmissionInfo"/>
      </div>
      <div xml:id="i-TxvdYuiDeFSbgwhWrMTke1" type="motBody">
        <div xml:id="i-WDsDT8rbqaFJseytaBayn3">
          <p xml:id="i-7PmUBCgfg8u2X5ZPkRVFRq">
            Motioner i Andra kammaren, Nr 420. 3
          </p>
          <p xml:id="i-NCEg7qL1uFahnHcjWKYnM1">
            Nr 420.
          </p>
          <p xml:id="i-Y9zYGQEt5gFrgHR23qDoz2">
            Av herr Bengtsson i Norup m, fl., i anledning av Kungl. Maj:ts
            proposition, nr 241, angående tillfällig löneförbätt- ring åt
            lärare vid folkhögskolor.
          </p>
          <p xml:id="i-Nhrzn6VZNYnUoqp4mEYfda">
            I nådig proposition till riksdagen av den 14 april 1917, nr 241,
            har Kungl. Maj:t föreslagit riksdagen att anvisa på extra stat
            för år 1918 ett förslagsanslag av 45,000 kronor för beredande
            under läsåret 1917—1918 av tillfällig löneförbättring åt lärare
            vid statsunderstödda folkhögskolor. Härigenom har Kungl. Maj:t
            i viss mån tillmötesgått den av Svenska folkhögskolans lärareförenings
            styrelse gjorda framställ- ningen om vidtagande av åtgärder för
            löneförbättring åt nämnda lärare. Emellertid skiljer sig det i
            propositionen framställda förslaget i tvenne viktiga avseenden
            från de av lärareföreningens styrelse fram- ställda önskemålen.
            Styrelsen hade anhållit om åtgärder för löneför- bättring för
            såväl 1917 som 1918, men Kungl. Maj:t har föreslagit sådan endast
            för sistnämnda år. Vidare har styrelsen, som bland annat frambhåller
            att folkhögskolornas driftskostnader stegrats i så hög grad, att
            ett ökat statsbidrag även till dessa vore väl behövligt, begärt,
            att hela dyrtidstillägget till lärarna skall utgå av statsmedel.
            Kungl. Maj:t har däremot föreslagit, att endast två tredjedelar
            av de föreslagna Jöne- tilläggen skola utgå såsom statsbidrag.
            Att låta folkhögskolornas lärare vänta till 1918, innan de erhålla
            dyrtidshjälp, torde knappast vara försvarligt. Med de i regel
            mycket knappt tilltagna löner, som dessa lärare åtnjuta, har dyrtidens
            tryck för dem länge varit i hög grad betungande. Då nu löneförbättring
            i form av krigstidstillägg och krigstidshjälp under år 1917 föreslagits
            med liknande löneförmåner, synes det vara rätt och billigt, att
            sådan beredes också folkhögskolans lärare. Detta torde emellertid
            i allmänhet ej bliva möjligt med mindre staten beviljar anslag
            för ändamålet. Där skolorna möjligen kunna uppbringa ett förhöjt
            ortsbidrag, är detta nödvändigt för bestridande av de ökade driftskostnaderna.
            Folkskoleöverstyrelsen har alltså ansett, att anslag till löneförbättring
            bör utgå för såväl år 1917 som 1913.
          </p>
          <pb facs="riksdagen-motions-pdf/data/1917/mot_1917__ak__420/mot_1917__ak__420-002.pdf"/>
          <p xml:id="i-AaGSbttFUAToTU9Hf93p2G">
            4 Motioner i Andra kammaren, Nr 420.
          </p>
          <p xml:id="i-6CRs3KjdbF7w2Tz1xXMiQ6">
            Det föreslagna villkoret, att en tredjedel av den tillfälliga
            löne- förbättringen skall utgå såsom ortsbidrag, torde i allmänhet
            medföra mycket stora svårigheter för skolorna och ofta nog leda
            till att de ej kunna begagna sig av möjligheten till erhållande
            av ifrågavarande stats- bidrag. Skolornas ortsbidrag utgöras i
            regel av landstingsanslag och elevavgifter. Möjligheten för erhållande
            av förhöjt anslag från lands- tingen torde väl i flertalet fall
            ej få anses utesluten, men såsom redan nämnts är denna inkomstökning
            synnerligen väl behövlig för bestridande av skolornas ökade driftskostnader,
            oberäknat lärarelöner. Här behöver blott erinras om den högst
            betydande ökning i utgifterna, som de orim- ligt uppdrivna bränslepriserna
            medföra. Avenså behövs löneförbättringar för skolpersonal, som
            ej beröres i den kungl. propositionen, nämligen vaktmästare och
            vissa extra lärare med ringa tjänstgöring. En ökning av elevavgifterna
            torde ej heller utan nödtvång böra ifrågasättas. De dyrtiden åtföljande
            svårigheterna ha gjort, att elev- antalet vid folkhögskolorna
            mångenstädes minskats. Förhöjda elev- avgifter skulle naturligtvis
            ytterligare öka faran för en sådan minskning. Uppenbart är sålunda,
            att man ej genom ökning av skolornas elevavgifter kan påräkna
            sådan höjning av ortsbidraget, som skulle erfordras för utbekommande
            av statsbidrag till löneförbättring åt lärare. På grund av det
            ovan i korthet anförda tillåter jag mig sålunda vördsamt hemställa,
          </p>
          <p xml:id="i-4yxfVyg8Rw7DnPjDMuNZbh">
            att riksdagen med anledning av Kungl. Maj:ts nådiga proposition
            nr 241, men med ändring av däri angivna bestämmelser och belopp,
            måtte besluta, att på extra stat för år 1918 anvisa ett förslags-
            anslag av 135,000 kronor för beredande under läsåren 1916—17 och
            1917—18 av tillfällig löneförbättring åt lärare vid statsunderstödda
            folkhögskolor att utgå enligt av Kungl. Maj:t föreslagna grunder,
            dock så att ifrågavarande löneförbättring helt och hållet bestrides
            av statsmedel.
          </p>
          <p xml:id="i-NpcTiRwz6AgD3tGoJKMXwb">
            Stockholm den 25 april 1917.
          </p>
          <p xml:id="i-3rDSRQvrGhEHRukQexwjjq">
            Sv. Bengtsson i Norup. Jöns Pålsson. I motionens syfte instämma:
            Oskar Lundgren, Wendelsberg. 0. Alfr. Berg, Staby. Nils Helger.
            Bernh. Eriksson. Herm. Carlson.
          </p>
          <p xml:id="i-927vao2Te7NvTi2jyptjny">
            Johan Olofsson. Axel von Sneidern. Swen Jönsson.
          </p>
        </div>
      </div>
    </body>
  </text>
</TEI>
