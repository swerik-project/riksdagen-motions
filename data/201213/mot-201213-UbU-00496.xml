<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00496">
  <teiHeader>
    <fileDesc>
      <titleStmt>
        <title>Politik för högre utbildning</title>
        <author corresp="i-A6T9WoUzRwW8LUK52znHwX">av Ibrahim Baylan m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för högre utbildning</title>
          <idno type="rdwebb">H002Ub496</idno>
          <rs type="number">Ub496</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub496/text</ref>
          <ref type="dokument_url_html">http://data.riksdagen.se/dokument/H002Ub496</ref>
          <ref type="dokumentstatus_url_xml">http://data.riksdagen.se/dokumentstatus/H002Ub496</ref>
          <ref type="doc">http://data.riksdagen.se/fil/B1311F91-A0AA-4269-930E-A54E0E49667C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <name>Ibrahim Baylan</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W2Hof1thmq594vBktBHV33" type="signed"/>
        <correspContext corresp="i-W2Hof1thmq594vBktBHV33">
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-A6T9WoUzRwW8LUK52znHwX"/>
        </correspContext>
        <correspAction xml:id="i-PTMnB7vX9SPmdpz5YfVUhU" type="numbering">
          <date when="2012-10-09"/>
        </correspAction>
        <correspAction xml:id="i-Y1VgmkKKND5XJieJ1kNcgC" type="submission">
          <date when="2012-10-05"/>
        </correspAction>
        <correspAction xml:id="i-NoxVnpQC7jBCywWYFjpn7y" type="transfer">
          <date when="2012-10-05"/>
        </correspAction>
        <correspAction xml:id="i-SK8tM1u82Rq7taV8Cm2Nf5" type="assigned"/>
        <correspContext corresp="i-SK8tM1u82Rq7taV8Cm2Nf5">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Fa5CYRpYSPzL2WP8Gg3B3w">
            Förslag till riksdagsbeslut
          </head>
          <list style="ol">
            <item xml:id="i-LVCuEeWk71uo3cBsoF6UF">
              Riksdagen tillkännager för regeringen som sin mening vad som
              anförs i motionen om att Sverige ska vara en ledande kunskapsnation.
            </item>
            <item xml:id="i-KuCDiz3U45nXKk1utkK1fC">
              Riksdagen tillkännager för regeringen som sin mening vad som
              anförs i motionen om översyn av högskolelandskapet.
            </item>
            <item xml:id="i-45bo34Aekz18KYqrwZFtok">
              Riksdagen tillkännager för regeringen som sin mening vad som
              anförs i motionen om högre mål för andelen unga med högre utbildning.
            </item>
            <item xml:id="i-AXxQxtz8rVtVCRM23xBpix">
              Riksdagen tillkännager för regeringen som sin mening vad som
              anförs i motionen om ett kvalitetsutvärderingssystem som håller
              internationell standard.
            </item>
            <item xml:id="i-4EkvH2MELBEoXyx54yECF1">
              Riksdagen tillkännager för regeringen som sin mening vad som
              anförs i motionen om investeringar i höjd kvalitet, omfattningen
              på undervisningen och fler praktikplatser.
            </item>
            <item xml:id="i-HXo3JATFFVo3pD8HX4n89J">
              Riksdagen tillkännager för regeringen som sin mening vad som
              anförs i motionen om en bättre arbetslivskoppling.
            </item>
            <item xml:id="i-2e4pHzotjcNggeFduLGUes">
              Riksdagen tillkännager för regeringen som sin mening vad som
              anförs i motionen om broar mellan högskola och yrkeshögskola.
            </item>
            <item xml:id="i-MJUcUeNSCt6DWRLP5Df4E">
              Riksdagen tillkännager för regeringen som sin mening vad som
              anförs i motionen om en breddad rekrytering.
            </item>
            <item xml:id="i-BSbu1yJbsyoPuhVXNVHyaZ">
              Riksdagen tillkännager för regeringen som sin mening vad som
              anförs i motionen om att arbetslivserfarenhet ska vara meriterande
              vid tillträde till högskola och universitet.
            </item>
            <item xml:id="i-4tMVHiv2QhcDoxJ36tDfjP">
              Riksdagen tillkännager för regeringen som sin mening vad som
              anförs i motionen om ett nytt snabbspår in i högskolan för invandrade
              akademiker.
            </item>
            <item xml:id="i-sD8HbH7gBHychePSRgb8s">
              Riksdagen tillkännager för regeringen som sin mening vad som
              anförs i motionen om jämställdhet och kunskap om genus.
            </item>
            <item xml:id="i-Qh2MkhPKrs5JqPkYcqJkpg">
              Riksdagen tillkännager för regeringen som sin mening vad som
              anförs i motionen om pedagogisk utveckling.
            </item>
            <item xml:id="i-KxHisWES3D2LpAGtoM922x">
              Riksdagen tillkännager för regeringen som sin mening vad som
              anförs i motionen om ett starkt studentinflytande.
            </item>
            <item xml:id="i-U7H3Rsb8m8UFSVfDsnHDtJ">
              Riksdagen tillkännager för regeringen som sin mening vad som
              anförs i motionen om att studiestöd ska ge en reell möjlighet
              för alla att studera oavsett ekonomisk situation.
            </item>
            <item xml:id="i-YQoZ269wm1Uay6Zp211zpu">
              Riksdagen tillkännager för regeringen som sin mening vad som
              anförs i motionen om trygghetssystem för studenter. 1
            </item>
          </list>
          <p xml:id="i-L4PUitPwh8a42Yqm7AVWLn">
            1 Yrkande 15 hänvisat till SfU.
          </p>
        </div>
        <div type="motContent">
          <head xml:id="i-S5RkPfvVDUAUoUZRB9kvhL" type="h1">
            Vår syn på högre utbildning i Sverige
          </head>
          <p xml:id="i-9msJo6vTqMmbN5mfExiFF1">
            Sverige ska vara en ledande kunskaps- och forskningsnation. De
            människor och nationer som är bäst förberedda att möta den allt
            snabbare globaliseringen kommer att kunna hävda sig bättre i framtiden.
            För att stå starka i framtiden måste vi konkurrera med hög kompetens
            och goda arbetsvillkor inte med låga löner. Utbildning och forskning
            har därför central betydelse för välfärdens tillväxt och utveckling.
            Satsningar på utbildning på alla nivåer bryter väg för en kunskapsbaserad
            ekonomi. För att nå dit måste vi öka investeringarna i högre utbildning
            och öka samverkan mellan stat, näringsliv, fackliga organisationer,
            universitet och högskolor.
          </p>
          <p xml:id="i-SrWAgDcYSdXXaYYM8DWBSm">
            Kunskap och bildning vidgar också vyer och bidrar till personlighetsutveckling.
            För socialdemokratin handlar bildning bland annat om självständighet,
            kreativitet, kritiskt tänkande, problemformulering och reflektion.
            Det handlar också om att kunna söka och värdera kunskap på vetenskaplig
            nivå och att förmedla och utbyta kunskaper med andra. Bildningsbegreppet
            bör prägla all högskoleutbildning.
          </p>
          <p xml:id="i-NKJVwaEq72ivCAoiNBNvWm">
            Utbildning är en avgörande förutsättning för att befästa demokratin
            och utjämna olikheter i fördelningen av välfärd, inflytande och
            möjligheter till att aktivt delta i samhället. Alla människors
            rätt till kunskap och utveckling är utgångspunkt för socialdemokratisk
            utbildningspolitik. Kunskapssamhället ska stå öppet för alla.
          </p>
          <p xml:id="i-RX92YB6Rk8QyLvR9jEYNuD">
            Kunskap blir inte mindre för att den delas av fler tvärtom. Tillväxt
            och välfärd förutsätter en hög utbildningsnivå i hela befolkningen.
            Kunskapssegregation innebär att samhället inte tar vara på alla
            de människor och de kunskaper som finns i samhället. Ojämlikheter
            i tillgången till utbildning betyder dessutom ojämlikheter i makt
            både över det egna livet och i samhället. Utbildningspolitiken
            är därför central för en framgångsrik fördelningspolitik.
          </p>
          <p xml:id="i-W31fr4pH6ohKT7eSLeV5tg">
            För att ett litet land som Sverige ska kunna leva upp till dessa
            höga ambitioner behöver den nationella politiken för högre utbildning
            möjliggöra mångfald, variation och olikhet. Det räcker inte att
            från statligt håll enbart satsa på att skapa en handfull elitinstitutioner
            som backas upp av statliga anslag för grundutbildning och forskning.
            Det är varken en långsiktig lösning på de framtida samhälleliga
            kunskapsbehoven eller svaret på hur man skapar kvalitet i såväl
            grundutbildning som forskning. Sverige behöver såväl stora breda
            universitet som specialiserade och mindre högskolor.
          </p>
          <p xml:id="i-E45REcqSWSG4jJoNgXBPWN">
            De nya universiteten och högskolornas möjligheter att utvecklas
            och nischa sig är således också avgörande. Dessa lärosäten har
            därutöver stor betydelse för utvecklingen av det regionala näringslivet
            och samhället. Även de nya universiteten och högskolorna måste
            ges möjlighet att utveckla sin forskning och utbildning så att
            de kan erbjuda de bästa utbildningarna till studenterna och goda
            forskningsmiljöer för forskarna. Att plocka bort resurser från
            dem är ett steg i helt fel riktning. De kommande åren behövs i
            stället målmedvetna satsningar på dessa lärosäten, som bedriver
            viktig utbildning och forskning med täta band till det regionala
            näringslivet och den regionala arbetsmarknaden.
          </p>
          <p xml:id="i-LVtskHuJYPNkMURfdYbmop">
            Vi ser också ett behov av att göra en översyn av högskolelandskapet.
            En nationell översyn behöver komma till stånd som tar ett nationellt
            grepp på lärosätenas möjliga profilering, utveckling och deras
            olika uppdrag och uppgifter i högskolelandskapet med syfte att
            stärka den högre utbildningen i Sverige.
          </p>
          <head xml:id="i-AAdFe1fBYtEDn1auDjXytf" type="h1">
            Vi har inte råd att tappa jämfört med andra länder
          </head>
          <p xml:id="i-86WmBf5CyhQ4x2TCZp3hET">
            Med de ambitioner vi har för Sverige att bli en alltmer kunskapsbaserad
            ekonomi så kommer det att efterfrågas fler akademiskt utbildade.
            En växande andel av jobben kommer att kräva en högre utbildning.
            Vi ser därför ett behov av fler högskoleutbildade. Sverige bör
            ha som mål att tillhöra de länder i världen som har högst andel
            högskoleutbildade och antalet högskoleplatser bör därför bli fler.
            Vi har inte råd att tappa i andel välutbildade jämfört med andra
            länder.
          </p>
          <p xml:id="i-MXFhdQqJtW2gw8W9iqE58f">
            I stället innebär dagens högskolepolitik att allt färre från
            gymnasieskolan kan gå vidare till högskolestudier, även om möjligheterna
            för dem som av olika skäl vill påbörja sina studier senare i livet
            försämrats ännu mer. Vi riskerar att få en förlorad generation
            ungdomar som inte kom in på högskolan trots att de har behörighet
            och intresse. Det är inte rimligt att chansen att få studera ska
            påverkas av vilket år man är född.
          </p>
          <p xml:id="i-QaiHcVZhDz4sgVGsgf3oS9">
            Inom ramen för Europa 2020 har Sverige ett mål för andelen 3034-åringar
            med minst två års eftergymnasial utbildning. Det är av regeringen
            satt till 4045 procent. I dag har drygt 43 procent av 3034-åringarna
            minst en tvåårig eftergymnasial utbildning. Målet är således uppnått
            ett helt decennium i förväg. Det är tydligt att Sverige har allt
            för låga ambitioner för den högre utbildningen. Andra länder har
            inte lika låga ambitioner som vi. Tretton OECD-länder har i dag
            en större andel högskoleutbildade unga än Sverige. Att fortsätta
            dra ned så mycket på antalet högskoleplatser i det läget riskerar
            Sveriges framtida konkurrenskraft. I stället behövs fler platser
            på högskolan och yrkeshögskolan.
          </p>
          <p xml:id="i-FydnJkaJFVBUzL1Ya1rcDG">
            Vårt mål är att hälften av 3034-åringarna ska ha genomgått en
            minst tvåårig högre utbildning (högskola och yrkeshögskola) år
            2020. Det innebär en ökning från drygt 43 procent till 50 procent
            år 2020.
          </p>
          <p xml:id="i-H2k4kj1YpHMgxTrYpD7V9Y">
            Alla som vill och är behöriga borde ha möjlighet att studera
            på yrkeshögskolan eller högskolan. Andelen yrkesverksamma som
            återkommer till högskolan för att vidareutbilda sig bör också
            öka. Det kräver att platserna är tillräckligt många.
          </p>
          <head xml:id="i-SK3QsHYm2jKDLSHJFGotqT" type="h1">
            Investering i höjd kvalitet
          </head>
          <p xml:id="i-YTkHtmTCw492PNzEYxzRjB">
            Anslagen till den högre utbildningen har urholkats under en längre
            tid. Det har drabbat både studenter och anställda. Därför måste
            kvaliteten i högskolan lyftas, särskilt inom de ämnesområden som
            i dag har liten andel lärarledd tid. På många utbildningar, inte
            minst inom samhällsvetenskap och humaniora, behöver studenterna
            fler föreläsningar och seminarier, och uppsatsstudenter behöver
            mer tid med sina handledare. Det är dessutom brist på disputerade
            lärare vid ett antal av landets högskolor. Urholkningen leder
            också till sämre villkor för de anställda, men universitetslärare
            ska inte betala i form av anställdas obetalda övertid eller sämre
            löneutveckling. Andelen disputerade lärare inom svenska universitet
            och högskolor bör öka för att leva upp till krav på forskningsanknytning
            och att all högskoleutbildning ska vila på vetenskaplig grund.
            Vi menar att det är i mötet mellan student och lärare som studenten
            kan utveckla de kunskaper som en akademisk utbildning ska innebära.
            En hög andel disputerade lärare är viktig för att upprätthålla
            alla utbildningars status.
          </p>
          <head xml:id="i-6YBJFPmRwSptR2AZ9u2rC5" type="h1">
            Kvalitetsutvärderingssystem som håller internationell standard
          </head>
          <p xml:id="i-LEb5njM7Wxv4BtsMuibEa4">
            Vi är positiva till att delar av anslagen till grundutbildningen
            numera fördelas efter nationella kvalitetskriterier. Det främjar
            utveckling och kan även ge bättre information till studenterna
            om var kvaliteten är särskilt god. Det var dock ett misstag av
            regeringen att förkasta det kvalitetsutvärderingssystem som arbetades
            fram i nära samarbete mellan Högskoleverket, lärosäten och universitetslärarnas
            och studenternas företrädare. För att kunna kombinera respekt
            för högskolor och universitets frihet med medborgarnas krav på
            att skattemedlen används effektivt är det nödvändigt att staten
            både sätter upp principer för resursfördelning och är lyhörd och
            anstränger sig för att dessa principer är begripliga, förutsägbara
            och har förankring och förståelse bland lärosätena. Vi är också
            kritiska till själva innehållet i de kriterier regeringspartierna
            beslutat om. Kriterierna lägger allt för litet fokus på själva
            utbildningarnas kvalitet och genomförande, trots att den breda
            majoriteten inom sektorn inte motsatt sig utan tvärtom hade välkomnat
            dessa aspekter.
          </p>
          <p xml:id="i-7o2RUDYLoFLUSUo4wg3SxD">
            Nu har även omvärlden reagerat med kritik. En utvärdering initierad
            av den europeiska kvalitetssäkringsorganisationen the European
            Association for Quality Assurance in Higher Education (Enqa) har
            funnit att det finns allvarliga brister i det nya svenska utvärderingssystemet
            för högre utbildning. Det svenska systemet överensstämmer inte
            längre med den gemensamma standarden ESG (Standards and Guidelines
            for Quality Assurance in the European Higher Education Area),
            och Högskoleverket är inte längre fullvärdig medlem i Enqa. Det
            innebär att värdet av och förtroendet för svensk högre utbildning
            devalveras i ett internationellt sammanhang. Kritiken gäller såväl
            utvärderingssystemets inriktning och utformning som allvarliga
            brister i Högskoleverkets självständighet gentemot regering och
            riksdag. Kvalitetsutvärderingssystemets kriterier bör därför ses
            över och ändras i dialog med lärosätena, universitetslärarna och
            studenternas företrädare.
          </p>
          <head xml:id="i-J6FvZ8G21X5NECmhpT1Qz5" type="h1">
            Bättre arbetslivskoppling
          </head>
          <p xml:id="i-JjTjnYajsJonjHWcb6TcGQ">
            En bättre arbetslivsanknytning ger en verklighetsförankring i
            utbildningen. Det innebär också att fler studenter får kunskap
            om vad de utbildar sig till och att de därigenom kan göra mer
            välavvägda studieval. Arbetslivsanknytning ger förståelse för
            sammanhang och studiemotivation. Arbetslivsanknytning utjämnar
            också skillnaderna i kontakter på arbetsmarknaden som är så viktiga
            för att få det jobb studenten strävar efter. Högskolor och universitet
            bör få ett tydligt uppdrag att förbereda studenterna inför arbetslivet.
            Särskilt viktigt är detta för studenter som saknar kontakter och
            nätverk. Högskolor och universitet bör även få i uppdrag att inlemma
            karriärplanering för alla studenter tidigt i utbildningen, och
            studie- och karriärrådgivningen på landets universitet och högskolor
            bör förbättras.
          </p>
          <p xml:id="i-7d3qyuAgfm2pvqN4sSK569">
            Ett modernt samhälles utveckling förutsätter en ökad kontakt
            mellan akademien å ena sidan och näringsliv och samhälle å den
            andra sidan. En förbättrad arbetslivskoppling gynnar således inte
            bara studenterna utan är även viktig för utvecklingen av näringsliv
            och samhälle. Genom en utökad kontakt ökar också kunskaperna om
            den senaste forskningen i näringsliv och samhälle samtidigt som
            studenterna tar med sig insikter om hur forskningsresultat nyttjas
            i praktiken tillbaka till lärosätet.
          </p>
          <p xml:id="i-ENkS1p1DmTju5ktLEZMfJf">
            Arbetslivsanknytning kan ske på många olika sätt, varav gästföreläsare,
            adjungerade professorer och praktik bara är några. Inom vissa
            utbildningsområden och program är praktik en självklarhet, inom
            andra områden är den lågt prioriterad. Vi menar att det är rimligt
            att sätta upp målsättningen att alla studenter som vill och som
            studerar för att få en examen erbjuds praktik under sin utbildning.
            Detta bör tydligt formuleras i uppdragen till lärosätena, och
            lärosätena bör få i uppgift att redovisa vilka åtgärder man vidtagit
            och vilka resultat man uppnått.
          </p>
          <p xml:id="i-SrcE86dtNxUbqWYbAzc8T3">
            Samtliga universitet och högskolor bör ges i uppdrag att systematiskt
            följa upp tidigare studenter för att ytterligare höja kvaliteten
            i utbildningen. Högskoleverket har i en skrivelse till regeringen
            framhållit behovet av att högskolor och universitet genomför systematiska
            uppföljningar. Systematiska uppföljningar skulle vara ett viktigt
            verktyg för utvecklingen av utbildningarna.
          </p>
          <p xml:id="i-3yeFay99AEaWuD6T7uk4nn">
            Högskolepolitiken behöver inriktas tydligare på att studenter
            ska komma ut på arbetsmarknaden tidigare. Ett förslag som borde
            övervägas i detta sammanhang är en övergång till ett treterminssystem
            inom högskolan. Ett sådant system skulle öka genomströmningen
            och effektiviteten i högskolan, samtidigt som studenternas ekonomiska
            situation blir tryggare. Mindre förändringar som skulle ge effekt
            i samma riktning är att studenterna erbjuds studentmedarbetarskap
            med sjysta villkor, kortare praktik under sommaren eller relevanta
            sommarkurser. Olika typer av utbildning under sommaren bör kunna
            tillgodoräknas i studentens examen.
          </p>
          <head xml:id="i-GyqQyp22FBuTEB7z5DNtxC" type="h1">
            Broar mellan högskola och yrkeshögskola
          </head>
          <p xml:id="i-MVWBAofouAvYTWtv8utvcC">
            Även om akademisk utbildning och yrkeshögskoleutbildning har
            olika struktur och innehåll är det mycket viktigt att undvika
            vattentäta skott mellan utbildningsformerna. Studenterna och deras
            fortsatta utvecklingsmöjligheter måste stå i fokus. Studenter
            inom yrkeshögskolan måste kunna gå vidare till högskola, och högskolestudenter
            kan ha god nytta av att komplettera sin akademiska utbildning
            med kurser inom yrkeshögskolan. Därför bör allt från poängsystem
            till utbildningarnas struktur ta hänsyn till detta.
          </p>
          <head xml:id="i-5DXKvxMdHwGNx4A4fUsTpC" type="h1">
            Den öppna högskolan
          </head>
          <p xml:id="i-4wBg9RckUF8ePa6yentrfh">
            Högskolan ska vara öppen för alla oavsett social bakgrund, etnisk
            tillhörighet, bostadsort, könstillhörighet, funktionshinder eller
            någon annan ovidkommande faktor. Den mångfald som finns i samhället
            måste avspeglas också i högskolan när det gäller både studenter,
            lärare och forskare. Men benägenheten att börja studera i högskolan
            är tydligt socialt skiktad. Personer med högutbildade föräldrar
            är överrepresenterade i högskoleutbildning och personer med kortutbildade
            föräldrar är underrepresenterade.
          </p>
          <p xml:id="i-LmgmSdzBSBopebVogpS2u">
            Klart störst relativ chans att påbörja högskolestudier upp till
            25 års ålder har gruppen med längre eftergymnasialt utbildade
            föräldrar. För gruppen född 1984 som har föräldrar med en treårig
            gymnasial utbildning halveras chansen jämfört med dem som har
            längre eftergymnasialt utbildade föräldrar. Den relativa chansen
            till högskolestudier fortsätter sedan att minska med föräldrarnas
            utbildningsnivå, och för gruppen som har föräldrar med förgymnasial
            utbildning är chansen en niondel jämfört med dem som har längre
            eftergymnasialt utbildade föräldrar.
          </p>
          <p xml:id="i-MoFAHE8uw3RXtZDyQzLKp2">
            Nybörjarna med utländsk bakgrund har blivit fler men är fortfarande
            underrepresenterade i högskolan. I årskullen födda 1983, som blev
            25 år 2008, hade 45 procent av ungdomarna med svensk bakgrund
            påbörjat högskolestudier medan motsvarande andel bland ungdomar
            med utländsk bakgrund var 37 procent.
          </p>
          <p xml:id="i-CW62JZQMQvaSsaDqBs5DB3">
            Från början av 1990-talet skedde en förändring mot minskad social
            snedrekrytering. Bland högskolenybörjare under 35 år ökade andelen
            från arbetarhem från 18 till 24 procent samtidigt som andelen
            från högre tjänstemannahem minskade från 33 till 28 procent. Tyvärr
            har de borgerliga regeringarna inga ambitioner på detta område.
            Det samordnande arbetet med breddad rekrytering har i stor utsträckning
            lagts ned. Den borgerliga regeringens stopp av högskoleutbyggnaden,
            nya intagningsregler, förändrad gymnasieskola och kraftiga besparingar
            inom vuxenutbildningen kommer ofrånkomligen att öka den sociala
            snedrekryteringen igen.
          </p>
          <p xml:id="i-CXgNjfTfSwAbCyM5sz8ifx">
            Vi vill fortsätta arbetet mot snedrekryteringen. Det är djupt
            orättvist att familjebakgrunden spelar så stor roll för valet
            att gå vidare till högskolan. Dagens snedrekrytering innebär att
            personer med goda förutsättningar att klara av högskolestudier
            inte studerar. Samhället utnyttjar därigenom inte sina begåvningsresurser,
            samtidigt som efterfrågan på personer med högre utbildning ökar.
            Social och etnisk snedrekrytering är en misshushållning med mänsklig
            kompetens, erfarenhet och begåvning.
          </p>
          <p xml:id="i-yUVLfZqB1i5ixbuW3Tf5j">
            En breddad rekrytering och mer blandade studentgrupper ökar utbildningens
            kvalitet. I en grupp där studenterna har skiftande bakgrund berikas
            utbildningen av att olika erfarenheter, perspektiv och uppfattningar
            bryts mot varandra. Men nya grupper på högskolan ställer också
            nya krav på stöd och pedagogisk utbildning.
          </p>
          <p xml:id="i-Um9eaDe4hF3zfiwcf8cjeL">
            För ökad framgång med breddad rekrytering till högre utbildning
            krävs en tydligare styrning och en myndighet med uppdrag att främja
            breddad rekrytering och som kan stödja lärosätenas arbete. Insatser
            för att öka den breddade rekryteringen måste intensifieras på
            nationell nivå och samtidigt intensifieras på varje lärosäte.
            Liksom arbete för jämställdhet som ofta bedrivs i korta projekt
            som inte leder till strukturell förändring är detsamma sant för
            arbete med breddad rekrytering. Arbetet med breddad rekrytering
            behöver integreras i lärosätenas övriga arbete och bedrivas strategiskt.
          </p>
          <p xml:id="i-BPmNa9nbZ4ZxprkmwtiUfJ">
            Därtill bör kravet på högskolorna att arbeta med breddad rekrytering
            kompletteras med ett mål som fokuserar på breddat deltagande och
            fullföljande av studierna.
          </p>
          <p xml:id="i-BP9VaQ3TWmCCzkorW2c2ZA">
            Utbyggnaden av högskolornas distansutbildningar och deras samarbete
            med kommunala lärcentrum och andra institutioner har betytt mycket
            för människors tillgång till högre utbildning i hela landet. En
            allt mer professionaliserad struktur och ett utvecklat kvalitetsarbete
            kombinerat med ny teknik har både gett fler tillträde till högre
            utbildning och större valfrihet för studenter. Det minskade beroendet
            av geografisk närhet har inneburit en stor frihet för många människor.
            Då det har stärkt den pedagogiska utvecklingen och samverkan mellan
            olika lärosäten har distansutbildningarna stärkt utbildningskvaliteten
            även på de utbildningar som inte läses på distans. Det har också
            gjort det möjligt att bo kvar eller slippa pendla, vilket stärkt
            tillväxt och utveckling även på de orter som saknar lärosäte i
            sin närhet. Därför är vi oroade över de neddragningar av stödet
            till distansutbildning som skett de senaste åren. Arbetet med
            att utveckla och kvalitetssäkra distansutbildningen måste återupptas.
            Det borde finnas fantastiska möjligheter att samarbeta mer nationellt
            och internationellt för att skapa gemensam kvalitativ support
            vad gäller allt från teknisk infrastruktur och undervisningsformer
            till lärar- och studentstöd samt utvärdering.
          </p>
          <p xml:id="i-NXpAK9WxQHaTnNWpYrpq9x">
            Det är mindre vanligt med arbetarbakgrund bland yngre än bland
            äldre högskolenybörjare. Åtgärder som syftar till att underlätta
            för äldre och yrkesverksamma att komma in i högskolan minskar
            därför också den sociala snedrekryteringen till högskolan. Arbetslivserfarenhet
            bör återigen vara meriterande vid tillträde till högskola och
            universitet. Det leder också till fler erfarenheter och perspektiv
            i studentgruppen, vilket höjer utbildningens kvalitet. Trenden
            i dag pekar dock i helt motsatt riktning, vilket är ett resultat
            av en medveten politik. Andelen studerande som inte kommer direkt
            från gymnasieskolan minskar avsevärt.
          </p>
          <p xml:id="i-Hbkb7siqSpPB99eNfkhpcX">
            Arbetsförmedlingen ska vara ansvarig för nyanländas etablering
            på arbetsmarknaden. Men högskolor och universitet har en viktig
            roll att spela för alla invandrade akademiker när det gäller såväl
            validering som kompletterande utbildning. Vi vill också utveckla
            ett nytt och snabbt spår in på högskolan för invandrade akademiker
            för intensivkurser i svenska, gärna i kombination med kompletterande
            utbildning.
          </p>
          <head xml:id="i-FXza5vDcmzKQUfWJeTXFCZ" type="h1">
            Jämställdhet och kunskap om genus
          </head>
          <p xml:id="i-F9J1ANTg24qQr76nFaztXd">
            Det finns problem med jämställdhet i högskolan. Kvinnor är i
            majoritet bland studenterna, och har varit så sedan 1977, men
            deras andel minskar successivt högre upp i den akademiska hierarkin.
            Andelen professorer som är kvinnor är bara 23 procent. Fortfarande
            är chansen att bli professor markant mycket större för doktorer
            som är män, och professorer som är kvinnor utnämns i genomsnitt
            betydligt senare under sin akademiska karriär. Ökningstakten sedan
            1995 har varit en procentenhet per år. Om det fortsätter i samma
            takt kommer det att ta nästan tre decennier innan andelen professorer
            är 5050.
          </p>
          <p xml:id="i-9G5hBJLfQmr6wgwXhpbn18">
            Men tid kommer inte att lösa problemen med bristande jämställdhet
            i högskolan. Ett mer aktivt och målinriktat arbete krävs för att
            nå jämställdhet i högskolan. En avgörande faktor för att stärka
            jämställdheten i högskolan är en effektiv styrning och uppföljning
            från regeringens sida. Det bör därför tas ett stärkt, samlat grepp
            kring styrning, uppföljning och kontroll av jämställdheten i högskolan.
            Kvantitativa mått och mål har under senare år utgjort en viktig
            del av styrningen mot en mer jämställd högskola. Vi är inte främmande
            för att införa en form av ekonomisk sanktion mot de lärosäten
            som inte gör tillräckliga ansträngningar för att uppnå de mål
            för andel professorer av underrepresenterat kön som staten angivit.
          </p>
          <p xml:id="i-YSL1eFopKfohGiGxcgnNUu">
            Det finns brister i arbetet för jämställdhet inom den svenska
            högskolan när det gäller bland annat långsiktighet, planmässighet,
            samverkan samt teoretisk och praktisk kunskapsöverföring. Lärosätena
            behöver kunskap och konkret stöd. Det behövs därför en statlig
            aktör som på systemnivå och med kraft kan driva på arbetet för
            ökad och stärkt jämställdhet i högskolan. Nuvarande Högskoleverkets
            och Universitets- och högskolerådets uppdrag på jämställdhetsområdet
            bör därför konkretiseras och utvecklas. Verket bör följa upp,
            utvärdera och långsiktigt främja och stimulera arbetet för ökad
            och stärkt jämställdhet i akademin. Mera specifika uppgifter bör
            bland annat vara att systematiskt utvärdera jämställdheten på
            de enskilda lärosätena samt lämna förslag till regeringen om utbetalande
            av jämställdhetsbonus, ge information, råd och stöd till de lärosäten
            som efterfrågar det på områden som har särskild betydelse för
            jämställdheten, främja samverkan mellan institutioner och lärosäten
            i arbetet för jämställdhet, följa forskningen och det praktiska
            arbete som bedrivs på högskolor och universitet som har betydelse
            för jämställdheten samt årligen rapportera till regeringen om
            utvecklingen vad avser jämställdhet i högskolan samt lämna förslag
            till eventuella åtgärder.
          </p>
          <p xml:id="i-JkPrsK4EZVzB9rAoQ6jNJY">
            En jämställdhetsbonus bör införas inom ramen för resurstilldelningssystemet.
            Bonus bör utgå till lärosäten där jämställdheten, både kvantitativt
            och kvalitativt sett, efter systematisk utvärdering bedöms vara
            påtagligt god respektive ha påtagligt förbättrats. Jämställdhetsaspekter
            bör också i större utsträckning beaktas inom ramen för det nya
            kvalitetsutvärderingssystemet, och examensbeskrivningarna i högskoleförordningen
            bör ses över ur ett jämställdhetsperspektiv.
          </p>
          <p xml:id="i-YWNn5mJGFfh6g1fhgZWPRB">
            Det är betydelsefullt att både kvinnor och män känner sig väl
            till rätta i undervisningssituationen. Därför bör lärare ha kunskap
            om genus och hur detta påverkar undervisningen.
          </p>
          <head xml:id="i-M7JHt7e6Vtxx4uNpkmUupU" type="h1">
            Pedagogisk utveckling
          </head>
          <p xml:id="i-F4hNQUiJ8JeJFh76hT7nNM">
            Det samordnande arbetet med pedagogiskt utvecklingsarbete har
            i stor utsträckning lagts ned. Pedagogiskt utvecklingsarbete är
            av allra största vikt för att höja kvaliteten på den högre utbildningen
            och för att öka genomströmningen. Lärosätenas arbete med dessa
            frågor har stor utvecklingspotential. Universitets- och högskolerådet
            bör ges i uppdrag att bidra med inspiration och stöd.
          </p>
          <head xml:id="i-Gn7F7EN8j6amSvLtUEE6sH" type="h1">
            Ett starkt studentinflytande
          </head>
          <p xml:id="i-Ph6uucMP4w9BaKspT589d8">
            För några år sedan var glädjande nog alla riksdagspartier eniga
            om att utreda hur kårobligatoriet kunde avskaffas på ett sätt
            som bevarade och stärkte studentinflytandet. Vi socialdemokrater
            försvarade inte kårobligatoriet av något principskäl. Men regeringspartierna
            utformade sitt förslag så att studenternas internationellt sett
            unika inflytande riskerar att slås i spillror. Vi ser stora poänger
            med att svenska studenter inte bara är passiva konsumenter, utan
            tvärtom aktiva och kunniga medaktörer i akademin.
          </p>
          <p xml:id="i-2okAoa59wQNYm61A5Dhkre">
            Nu har det gått två år sedan avskaffandet, och en ny rapport
            från SUHF och SFS visar att det finns skäl att känna oro för både
            studentinflytandet och studentkårernas oberoende. Många kårer
            har minskande medlemstal och är ekonomiskt pressade. Därmed riskerar
            granskningen och utvecklingen av högskolornas kvalitet att försämras.
          </p>
          <p xml:id="i-5sH9XbeM8zJKpq3WhfHqLc">
            Regeringen har dessutom lagt över ett antal nya kostsamma uppgifter
            för den studiesociala verksamheten på högskolorna utan att skjuta
            till en krona för detta. Resurser kommer därför att tas från grundutbildningsanslaget
            och urholka utbildningskvaliteten ytterligare. Sammantaget är
            detta djupt ansvarslöst mot alla som verkar i den högre utbildningen
            idag.
          </p>
          <p xml:id="i-Seb9rDou86xhukB6GY9fU5">
            Studentinflytandet måste vara starkt på alla nivåer och legitimiteten
            för studentrepresentanterna värnas. Studentkårer och nationer
            måste även i framtiden vara fria och oberoende gentemot högskolan.
            Utbildningsbevakningen för att utveckla kvaliteten i utbildningarna
            måste fortsätta. Det studiesociala arbetet och studenthälsan måste
            bibehållas och utvecklas ytterligare. Konsekvenserna av avvecklingen
            av kårobligatoriet och formerna för hur studentinflytandet kan
            säkras långsiktigt och utan stark beroendeställning till vare
            sig staten eller lärosätena bör därför ses över.
          </p>
          <head xml:id="i-BzyLcTfN42ayYsMoYeXTnt" type="h1">
            Högskolor och universitet en del av samhället
          </head>
          <p xml:id="i-SnE8ps3qNBU5Qd68qeHTci">
            Universitet och högskolor är en del av samhället och har en viktig
            samhällelig uppgift. Staten måste kunna garantera en fri forskning
            och undervisning med hög kvalitet, oberoende av externa intressen
            och finansiärer. Därför finansierar staten universiteten och högskolorna
            med cirka 40 miljarder kronor per år. Besluten om den närmare
            inriktningen och uppläggningen av verksamheten fattar lärosätena
            i stort sett själva. Mot denna bakgrund är det rimligt att allmänheten
            representeras och har insyn i det arbetet. Det är naturligt att
            landets högskolor och universitet har styrelser där ledamöterna
            har en bred förankring i det omgivande samhället. Av detta följer
            att personer från näringslivet och med politiska förtroendeuppdrag
            på nationell, regional eller lokal nivå utgör en naturlig rekryteringsbas
            för en del av lärosätenas styrelser.
          </p>
          <p xml:id="i-6oW9Cois5QFL8UFitquu88">
            Vi motsätter oss inte regelförenklingar eller stärkta befogenheter
            för högskolorna som stärker deras utvecklingspotential. Däremot
            vill vi varna för de långsiktiga konsekvenserna av ett ökat avstånd
            mellan lärosätena, staten och det omgivande samhället. Om högskolevärlden
            får helt och fullt råda sig själv avseende resursfördelning och
            organisation även i strategiskt viktiga frågor, och inte vill
            svara upp mot det moderna samhällets krav på insyn, ökad effektivitet
            och minskade klyftor mellan olika samhällssektorer, finns en risk
            att samhället drar sig undan även ekonomiskt. En sådan utveckling
            skulle drabba högskolans långsiktiga oberoende såväl som högskolans
            status i samhället. Bland annat därför måste högskola och forskning
            vara en angelägenhet för alla, inte bara för dem som verkar direkt
            i verksamheterna.
          </p>
          <head xml:id="i-DKet4FutLHZkHGyJH3e2Pg" type="h1">
            Studiemedel som det går att leva på
          </head>
          <p xml:id="i-GqQffAFcTgtg4KavoHpgEJ">
            Utbildning är den enskilt viktigaste insatsen för att stärka
            Sveriges konkurrenskraft, skapa tillväxt av nya jobb och bekämpa
            arbetslösheten. Den högre utbildningen spelar en allt större roll
            i vårt samhälle. En högskoleutbildning ökar möjligheterna att
            få ett jobb och allt fler ungdomar vill läsa på universitet eller
            högskola. Men samtidigt har studenternas ekonomiska situation
            försämrats under de senaste åren. Många studenter upplever att
            de ekonomiska villkoren går ut över studierna.
          </p>
          <p xml:id="i-UfL7NZZHV6atq8nWoKeztg">
            Vi vill ge fler människor möjlighet till utbildning och möjlighet
            till ett livslångt lärande. Steget att påbörja en utbildning och
            ta studielån kan upplevas som olika stort för olika människor.
            Tyvärr spelar fortfarande samhällsklass och bakgrund stor roll
            för utbildning. Ett generöst och flexibelt studiestödssystem har
            en central roll för att bryta dessa mönster. Vår utgångspunkt
            är att det ska vara möjligt att klara sin försörjning under studietiden
            utan inkomster från arbete eller ekonomiskt stöd från anhöriga.
            Vi är positiva till att den som vill och har möjlighet att kombinera
            sina studier med arbete också gör det. Men för flera grupper av
            studerande är det inte möjligt att kombinera studier med arbete,
            eller innebär så stor ansträngning att studier eller familjeliv
            blir starkt lidande. Det gäller till exempel studerande med barn,
            studenter med funktionshinder och studenter med stor andel schemalagd
            tid under sina studier.
          </p>
          <p xml:id="i-61rRA2hZVJja5r4D381VdU">
            Allt fler studenter har barn, och deras ekonomiska situation
            är särskilt pressad. Mer behöver göras för grupper av studenter
            som har en särskilt utsatt ekonomisk situation, däribland studenter
            som har barn.
          </p>
          <head xml:id="i-5MnHfPJVXBBrL6SZGbYDrW" type="h1">
            Trygghetssystem för studenter
          </head>
          <p xml:id="i-B4Wek1rbZpSWmJxu2gsxxk">
            Högskolestudier är en heltidssysselsättning och det förutsätter
            att studenter har dels en rimlig studiemedelsnivå, dels ett socialt
            skydd som fångar upp vid såväl sjukdom, föräldraskap som arbetslöshet.
            Med generella och förutsägbara system skapas en trygghet som väcker
            människors vilja att ta steget att påbörja studier och möjligheten
            att fullfölja dem.
          </p>
          <p xml:id="i-31wvSYBpER2Lu89LxLzDoN">
            Nu sker ett viktigt arbete med att förändra socialförsäkringssystemen,
            och det är viktigt att uppmärksamma studenters situation i det
            arbetet. Redan nu vill vi peka på två viktiga områden som behöver
            behandlas: antalet karensdagar och möjlighet till deltidssjukskrivning.
          </p>
        </div>
        <div type="motSignatures">
          <list>
            <item xml:id="i-K2k2VvxYnXh3hxoK34z9Wf">
              Ibrahim Baylan (S)
            </item>
            <item xml:id="i-FJr7nBuHHmatUZ3832eySi">
              Louise Malmström (S)
            </item>
            <item xml:id="i-Y35GWDPb1mx45LqsL9u55n">
              Håkan Bergman (S)
            </item>
            <item xml:id="i-AvRVdb97FnPuBiomf3FLtH">
              Caroline Helmersson Olsson (S)
            </item>
            <item xml:id="i-TPj4FCoG1SDGcShUUoeN7C">
              Thomas Strand (S)
            </item>
            <item xml:id="i-Nfnpc89bYgamHqXcgjQtRP">
              Gunilla Svantorp (S)
            </item>
            <item xml:id="i-8s6sMGjH9w9HnF9ZfNi9hS">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
