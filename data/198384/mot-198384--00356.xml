<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00356">
  <teiHeader>
    <fileDesc>
      <titleStmt>
        <title>Etiska regler för statens vägverk</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Etiska regler för statens vägverk</title>
          <idno type="rdwebb">G702356</idno>
          <rs type="number">356</rs>
          <ref type="dokument_url_text">http://data.riksdagen.se/dokument/G702356/text</ref>
          <ref type="dokument_url_html">http://data.riksdagen.se/dokument/G702356</ref>
          <ref type="dokumentstatus_url_xml">http://data.riksdagen.se/dokumentstatus/G702356</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EE1R82kvoW5sezbU1m23XN" type="signed"/>
        <correspContext corresp="i-EE1R82kvoW5sezbU1m23XN">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__356/mot_198384__356-001.pdf"/>
      <fw xml:id="i-VCU2G3a4dLPYDqGNWQ1pyZ">
        Motion 1983/84:356
      </fw>
      <div xml:id="i-XnTpAWUS2PRgueZq4D8ChH" type="motHeader">
        <div xml:id="i-3USbTpKzkrTjoJNehozqS8" type="motTitle"/>
        <div xml:id="i-8SSeyqVazKDkYUfhKNSo4A" type="motSubmissionInfo"/>
      </div>
      <div xml:id="i-7rufUHysebPSboukBDVbAu" type="motBody">
        <div xml:id="i-E7yn3fTAhtkgsoTPV2ge7v">
          <p xml:id="i-5Utef3HfuoMA2wjMtbF4bi">
            Gunnar Biörck i Värmdö Etiska regler för statens vägverk
          </p>
          <p xml:id="i-TuaUD98i7nXVB75Ks9iDz6">
            ”Den vet bäst var skon klämmer, som själv har den på.” Drabbad
            av ett motorvägsbygge över vår fastighet har jag inte kunnat undgå
            att göra vissa reflektioner om behovet av etiska regler för statens
            vägverk. Låt mig dock inledningsvis markera dels att det faktiskt
            finns förståndiga och rätt- tänkande personer i ledande funktioner
            inom vägverket, som gör sitt bästa för att mildra skadeverkningarna
            av de ingrepp, som verket eller dess underentreprenörer företar,
            dels att problemen självfallet ter sig mycket olika beroende på
            vilket slag av terräng, som berörs av ett vägbygge. En motorväg,
            som dras fram genom obebyggd, kanske oländig mark, på stort avstånd
            från hus, odlad mark, betesmarker etc. , vållar väl i allmänhet
            mindre skada för den enskilde än en som bryter upp en småskalig
            tätbebyggelse i två hälfter utan förbindelse med varandra, eller
            som dras fram över odlad mark, nära hus och ekonomibyggnader,
            separerande delar av en fastighet, som utgör en ekonomisk enhet,
            i från varandra skilda enheter, allt under det att den lantliga
            friden ersätts av hejdundrande bullerstörningar. Men när situationen
            är sådan som den härovan skildrade och enskilda människor drabbas
            hårt: genom en total miljöförstöring, förändrade levnadsvillkor,
            fördystrad tillvaro, praktiska svårigheter, ekonomiska förlus-
            ter och grusade förhoppningar, både under byggnadstiden och sedan
            vägen tagits i bruk — då måste man ha klart för sig att sådana
            ingrepp i oskyldiga medborgares tillvaro måste företas med ett
            maximum av inlevelse, förståelse och omsorg från deras sida, som
            har att verkställa beslut, som för andra kategorier visserligen
            kan innebära förbättringar, men som för de drabbade enbart upplevs
            som ett oförskyllt lidande. Då det varit uppenbart att alltför
            många av dem, som i en eller annan befattning verkställer vägverkets
            beslut, saknar elementär psykologisk inlevelseförmåga och stundom
            även vanligt folkvett förefaller det nödvändigt att det utarbetas
            något som skulle kunna kallas ”etiska regler för statens vägverk
            och dess lokala enheter”. Sådana regler borde bl. a. omfatta följande
            element (som borde vara självklara, men som uppenbarligen inte
            är det): 1. Redan när vägverket på ritbordet planerar att dra
            fram en ny väg bör lokala myndigheter, men också t. ex. fastighetsmäklare
            i området, under- rättas härom, så att det i görligaste mån undviks
            att människor i god tro köper fastigheter inom det område, som
            sedermera kommer att besväras av vägen. 2. När vägverkets folk
            sedermera börjar utföra terrängundersökningar och anordnar mätpunkter
            etc. bör detta inte meddelas berörda fastighets-
          </p>
          <pb facs="riksdagen-motions-pdf/data/198384/mot_198384__356/mot_198384__356-002.pdf"/>
          <fw xml:id="i-SYtrp8kRtufKNG4jwFx5vX">
            Mot. 1983/84:356 I
          </fw>
          <p xml:id="i-WWoRsEetnMAWDx86dRadwN">
            ägare i form av en stencil i brevlådan, utan genom personligt
            besök av den för den blivande förrättningen ansvarige, för information
            och efterhörande av synpunkter etc. Vederbörande fastighetsägare
            bör erbjudas att delta i utstakning och berättigad hänsyn till
            dennes synpunkter bör tas redan på detta stadium. 3. Om och i
            så fall när beslut av ansvarig myndighet träffas bör detta inte
            meddelas genom ett på kurialprosa författat dokument utan genom
            personligt, förklarande besök hos vederbörande fastighetsägare
            av kompe- tent företrädare för myndigheten. 4. Vägverket lägger
            vanligen ut uppdraget att utföra vägarbetet på en eller flera
            entreprenörer, av vilka många sedan har ett antal underentreprenörer.
            I sina kontrakt med entreprenörerna friskriver sig vägverket tydligen
            beträf- fande ersättningsskyldighet för under arbetets gång inträffade
            skador, malörer och ”olyckshändelser”, som drabbar fastighetsägaren,
            varigenom ansvaret överförs på entreprenören. Därigenom uppstår
            när det gäller framtida skaderegleringar den situationen, att
            fastighetsägaren måste rikta skadeståndsanspråk mot en part, med
            vilken han eljest inte har något att göra, nämligen entreprenören,
            och gentemot vilken han saknar maktmedel. Denna situation är i
            alla avseenden orimlig. Mellan vägverket och fastighetsägaren
            finns en juridisk relation, likaså mellan vägverket och entreprenören.
            Så är däremot inte förhållandet mellan entreprenören och fastighetsägarna.
            Det måste med omedelbar verkan fastslås att ansvaret för allt
            skadevållande gentemot fastighetsägaren vilar på vägverket, som
            i sin tur kan söka sitt åter av entreprenören. Inte minst i de
            fall då flera entreprenörer, samtidigt eller efter varandra, är
            inblandade i ett vägbygge uppstår annars för berörda fastighetsägare
            en kaotisk situation. Vägverket får inte i kontrakt med entreprenörer
            friskriva sig från det primära ansvaret gentemot fastighetsägarna.
            5. När vägverket (eller dess entreprenörer) avser att påbörja
            själva vägbygget får inte okända figurer härja i markerna med
            stakningspinnar, så att markägaren plötsligt finner en skog av
            sådana på ett mer eller mindre okänsligt sätt utplacerade på vad
            som (dittills, och lagligen faktiskt även sedermera) är hans mark,
            låt vara att vägverket disponerar den med vägrätt. Varje sådan
            stakning bör genomföras i samarbete med markägaren. Det är nämligen
            på det viset, att stakningen utmärker vägområdet, dvs. betydligt
            mer än själva vägen. Nu är det så att det tar lång tid för träd
            att växa upp. För ekar kan det ta flera hundra år. Ett träd, som
            fälls i onödan, är ett oersättligt träd. Ett träd, som bevaras,
            kan, om så skulle erfordras, fällas i en senare etapp. 6. Såväl
            vid planeringen av en ny väg som sedermera under själva vägarbetet
            måste stor hänsyn tas till trafikens behöriga gång på befintliga
            tillfartsvägar till den nya vägarbetsplatsen. Om dessa tillfartsvägar
            utgörs av smala, enskilda eller allmänna vägar, som normalt är
            utsatta för endast ringa trafiktryck, måste oavlåtlig uppmärksamhet
            ägnas åt att skyndsamt reparera
          </p>
          <pb facs="riksdagen-motions-pdf/data/198384/mot_198384__356/mot_198384__356-003.pdf"/>
          <fw xml:id="i-DZRKC7p335CVwYZQBuFCe3">
            Mot. 1983/84:356 8
          </fw>
          <p xml:id="i-SscDwsHQcmtKN84R8tA2Hy">
            de skador, som trafik med grävskopor, trailers, tungt lastade
            lastbilar etc. utgör så att inte vanliga personbilar kommer till
            skada. Likaså måste mycket skärpt uppmärksamhet ägnas åt att skydda
            fotgängare och cyklister, bl. a. skolbarn, mot de starkt ökade
            olycksfallsriskerna. 7. Det förefaller inte ovanligt att entreprenören
            anser sig nödsakad att gräva upp ”massor” även utanför det fastställda
            vägområdet och att bortskaffa dessa. Frågan är då: vem tillhör
            egentligen dessa uppgrävda och bortforslade ”massor”? Denna fråga
            synes inte böra lämnas åt entreprenö- ren och fastighetsägaren
            ensamma att avgöra. Vägverket bör här spontant biträda fastighetsägaren,
            om entreprenören gör ett ”övertramp”. 8. På samma sätt bör vägverket
            spontant biträda fastighetsägaren gentemot entreprenören om denne
            genom missriktade sprängskott sprätter större och mindre stenbumlingar
            över fastighetsägarens mark. 9. Detsamma bör gälla: reparationer
            av skorstensstockar, kakelugnar, ”sättningar” i husgrunder eller
            eljest, skador på diken, bäckar, broar och ledningar samt försämrad
            vattentillgång i befintliga brunnar. Sådana skador skall omgående
            repareras genom vägverkets försorg — men på entreprenö- rens bekostnad
            — och reparationerna skall vara färdiga innan väderleksför- hållandena
            (vinter, vårflod etc.) utsätter fastigheten för bestående skador
            eller försvårat utnyttjande. 10. Vägverkets lokala representant
            skall under pågående vägarbete minst en gång i veckan självmant
            kontakta vederbörande fastighetsägare för att i hövliga former
            förhöra sig om ”läget” samt för att orientera om sådana störningar
            som kan förväntas uppkomma den närmaste tiden. 11. Varje av vägverket
            anlitad person som besöker en av vägverket drabbad fastighet (bl.
            a. för att sätta ut eller avläsa vibrationsmätare) skall visa
            legitimation utfärdad av vägverket. 12. Sedan vägarbetet på en
            viss sträcka avslutats skall vägverket omedelbart vidta uppröjnings-
            och återställningsåtgärder och på allt sätt söka begränsa skadeverkningarna
            för omgivningen från trafiken på den nya vägen. Vad härovan anförts
            på basen av personliga iakttagelser och reflektioner bör genom
            regeringens försorg bringas till vägverkets kännedom. Jag hemställer
            därför att riksdagen som sin mening ger regeringen till känna
            vad som i motionen anförs om etiska regler för statens vägverk.
          </p>
          <p xml:id="i-MUYf8cTaXzGVTVDA8bjLfL">
            Stockholm den 11 januari 1984
          </p>
          <p xml:id="i-Rc2xMExpZc6CUponniRih9">
            GUNNAR BIÖRCK (m) i Värmdö
          </p>
        </div>
      </div>
    </body>
  </text>
</TEI>
