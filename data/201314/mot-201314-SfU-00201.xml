<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00201">
  <teiHeader>
    <fileDesc>
      <titleStmt>
        <title>Tid för familjen</title>
        <author corresp="i-GLB7Cj6SNDZcpFKqsN1zRL">av Anders Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tid för familjen</title>
          <idno type="rdwebb">H102Sf201</idno>
          <rs type="number">Sf201</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf201/text</ref>
          <ref type="dokument_url_html">http://data.riksdagen.se/dokument/H102Sf201</ref>
          <ref type="dokumentstatus_url_xml">http://data.riksdagen.se/dokumentstatus/H102Sf201</ref>
          <ref type="doc">http://data.riksdagen.se/fil/5FF1F11B-0F9E-4BA3-8AD7-595E0108FF48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GLB7Cj6SNDZcpFKqsN1zRL</idno>
            <name>Anders Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KV3ASPmY4bXn6vfQ3Tzouc" type="signed"/>
        <correspContext corresp="i-KV3ASPmY4bXn6vfQ3Tzouc">
          <note type="signatory" corresp="i-GLB7Cj6SNDZcpFKqsN1zRL"/>
        </correspContext>
        <correspAction xml:id="i-CF162KewnnaWETxjmMZnSU" type="numbering">
          <date when="2013-09-27"/>
        </correspAction>
        <correspAction xml:id="i-RMZGU1sf7ivobSm8F4Sj2N" type="submission">
          <date when="2013-09-17"/>
        </correspAction>
        <correspAction xml:id="i-QKsYxp1bGC4ksbnvb9rUfq" type="transfer">
          <date when="2013-09-17"/>
        </correspAction>
        <correspAction xml:id="i-MkbogEuCJKUPVZT8DmCMU2" type="assigned"/>
        <correspContext corresp="i-MkbogEuCJKUPVZT8DmCMU2">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KEBidYWkE32meUSjYeGWMX" type="motHeader"/>
      <div xml:id="i-UJg7VHM1175cswRBaoYYPL" type="motBody">
        <div xml:id="i-Wgg9wwmGSmQPBLf7ciHtwG" type="motProposal" subtype="förslag">
          <head xml:id="i-Nq2SAZ1mkGd6ZmB9fXKFL1">
            Förslag till riksdagsbeslut
          </head>
          <list xml:id="i-DYFNNwNf6yBchyBGbXbsE8" style="ol">
            <item xml:id="i-PW7ckSXxSdk2WmWzEay5jv">
              Riksdagen tillkännager för regeringen som sin mening vad som
              anförs i motionen om möjligheten att utöka antalet föräldradagar.
            </item>
            <item xml:id="i-Ne64ELg4zE9GYxWdxiSHfP">
              Riksdagen tillkännager för regeringen som sin mening vad som
              anförs i motionen om möjligheten att skydda den sjukpenninggrundande
              inkomsten (SGI) samt den föräldrapenninggrundande inkomsten i
              tre år från barnets födsel.
            </item>
            <item xml:id="i-RPtfPgT6DrGfafL5N4Hx2t">
              Riksdagen tillkännager för regeringen som sin mening vad som
              anförs i motionen om möjligheten för föräldrar att ha rätt till
              tjänstledighet på heltid tills barnet fyller tre år. 1
            </item>
            <item xml:id="i-W54kWT3Hf9BdNWiWyo76zK">
              Riksdagen tillkännager för regeringen som sin mening vad som
              anförs i motionen om att samtliga föräldradagar fritt ska kunna
              överlåtas mellan föräldrarna och att de s.k. pappa- och mammamånaderna
              avskaffas.
            </item>
            <item xml:id="i-SykyGrYhBA9Lv1AHntckzs">
              Riksdagen tillkännager för regeringen som sin mening vad som
              anförs i motionen om möjligheten att höja grundnivån och lägstanivådagarna
              i föräldraförsäkringen.
            </item>
            <item xml:id="i-5EQoU6ysvSqi8XbFx7J6Tb">
              Riksdagen tillkännager för regeringen som sin mening vad som
              anförs i motionen om möjligheten att barnomsorgspengen ska kunna
              betalas ut även till den som tar hand om enbart egna barn i det
              egna hemmet. 2
            </item>
            <item xml:id="i-MdZJiPhAYZLznSasqdoZUh">
              Riksdagen tillkännager för regeringen som sin mening vad som
              anförs i motionen om att utreda ett införande av en generell graviditetspeng
              den sista månaden i graviditeten.
            </item>
            <item xml:id="i-KRmzkDf16fHfy3SRgk1DSF">
              Riksdagen tillkännager för regeringen som sin mening vad som
              anförs i motionen om att fördela den totala intjänade premiepensionen
              lika mellan makar med gemensamma barn som inte fyllt tolv år,
              om de inte aktivt begär något annat.
            </item>
            <item xml:id="i-P3dwRqNn73sm3CFkSSFD9W">
              Riksdagen tillkännager för regeringen som sin mening vad som
              anförs i motionen om att det ska vara obligatoriskt för varje
              kommun att fatta beslut om maxtak för barngruppernas storlek.
              2
            </item>
            <item xml:id="i-JYzS3a7gWFkvQY9sZhfKNQ">
              Riksdagen tillkännager för regeringen som sin mening vad som
              anförs i motionen om möjligheten att införa en oberoende kvalitetsuppföljning
              av förskolan. 2
            </item>
            <item xml:id="i-QRL63YJMzK59V5GsERu6fc">
              Riksdagen tillkännager för regeringen som sin mening vad som
              anförs i motionen om att se över möjligheten för föräldrar att
              få tillgång till öppna jämförelser av förskolor. 2
            </item>
            <item xml:id="i-7ETFUhPNhKRhFVTBomDRKo">
              Riksdagen tillkännager för regeringen som sin mening vad som
              anförs i motionen om att maxtaxans nivå bör ses över med målet
              att minska barngruppernas storlek med minst ett barn per grupp.
              2
            </item>
          </list>
          <p xml:id="i-RJh7Tta94HRN1koqJPAJLe">
            1 Yrkande 3 hänvisat till AU.
          </p>
          <p xml:id="i-P6MQYWwY6Yg1AN7zW3wFq9">
            2 Yrkandena 6 och 9–12 hänvisade till UbU.
          </p>
        </div>
        <div xml:id="i-W3bzRuaHMQF2EWxZJA6q9F" type="motContent">
          <head xml:id="i-AedtdNiPssroRmd2gmFu67" type="h1">
            Motivering
          </head>
          <p xml:id="i-SbiCPDbXS7BtXCBThhHPsC">
            Familjen är den viktigaste gemenskapen i samhället. Den behövs
            för att barnen ska få omsorg och fostran i en kärleksfull miljö.
            När familjen fungerar är den en tillitsfull gemenskap som skänker
            trygghet och stabilitet i en ständigt föränderlig omvärld. Föräldrar
            måste få fler valmöjligheter att välja den livsstil och barnomsorgsform
            som passar dem och deras barn bäst. För familjer med förskolebarn
            är det viktigt att kvaliteten i förskolan förbättras, inte minst
            genom mindre barngrupper.
          </p>
          <head xml:id="i-AQAUna9eX9vta9PF6u1QS4" type="h2">
            Utbyggd föräldraförsäkring med möjlighet till friare uttag i
            tre år
          </head>
          <p xml:id="i-LKa57CDXgovF74PpWYwQoW">
            Grunden för en persons utveckling läggs under de första levnadsåren.
            Tillsammans med det genetiska arvet präglar de åren vårt sätt
            att fungera socialt och vår förmåga att relatera till andra människor
            för resten av livet. Anknytningsteorin anses vara den viktigaste
            psykologiska teorin för att förstå hur människor hanterar närhet,
            omsorg och självständighet i relationer. Den fastslår att barn
            som får möjlighet till en trygg anknytning till sina föräldrar
            som vuxna har lättare att komma nära andra människor och fungera
            bra i långvariga relationer.
          </p>
          <p xml:id="i-NnkXDgoUAgLbMydgHwvT9m">
            En otrygg anknytning under barnaåren kan bidra till att en person
            som vuxen får svårare att hantera andra livskriser. Enligt Barnombudsmannens
            rapport Klara, färdiga gå – Om de yngsta medborgarna och deras
            rättigheter har drygt 30 procent av alla svenska barn en otrygg
            anknytning till sina föräldrar. Att utveckla en trygg anknytning
            mellan förälder och barn tar tid och måste få ta tid. Under den
            period i livet då man har små barn måste därför omsorgen om dem
            få vara den primära uppgiften.
          </p>
          <p xml:id="i-fGTuwJiVLKqjh9GW7TMRW">
            Vi menar att föräldraförsäkringen bör förändras så att makten
            över hur den ska kunna användas i större utsträckning flyttas
            till föräldrarna. Därför föreslår vi att antalet föräldrapenningdagar
            utökas med 30 dagar. Det skulle underlätta för föräldrar som vill
            vara hemma lite längre med sina barn att låta barnen börja på
            förskolan eller annan offentligt finansierad barnomsorg vid den
            tidpunkt föräldrarna själva finner lämplig. Därtill bör de begränsningar
            som finns i regelverket tas bort och en förlängning av inkomstskyddet
            till tre år övervägas. Rätten till tjänstledighet på heltid för
            att vara hemma med barnen bör utvidgas så att båda föräldrarna
            har rätt till tjänstledighet på heltid tills barnet fyller 3 år.
            Alla dagar ska fritt kunna överlåtas mellan föräldrarna, de s.k.
            pappa- och mammamånaderna bör därför avskaffas. Genom att de begränsningar
            som finns i överlåtelsebarheten och det begränsade skyddet av
            sjuk- och föräldrapenninggrundande inkomst tas bort ökar flexibiliteten.
            Det innebär en lägre grad av styrning över hur föräldrapenningen
            tas ut och fördelas. Enligt Försäkringskassans senaste statistik
            tar papporna ut 24,8 procent av föräldrapenningdagarna. Men mammors
            och pappors föräldraledighet ser väldigt olika ut. Pappors föräldraledighet
            är starkt kopplad till uttaget av föräldradagar medan mammors
            inte är det. Det innebär att mammor oftast är föräldralediga betydligt
            fler dagar än de tar ut ersättning för. Pappors uttag av föräldradagar
            sker i hög utsträckning efter barnets första levnadsår. Det är
            också från och med då begränsningar införs i såväl rätten till
            tjänstledighet som skyddet för den sjuk- och föräldrapenninggrundande
            inkomsten. Även om grunden i föräldraförsäkringen är att mammor
            och pappor har rätt till lika stor andel av föräldradagarna så
            styrs pappornas uttag i hög grad av de icke överlåtelsebara dagarna
            som sedan 2005 är 60 dagar. Mindre än en femtedel av alla pappor
            har tagit ut mer än fyra månader under barnets första två år.
            För den tillfälliga föräldrapenningen för vård av barn (VAB) finns
            inte någon reglering kring fördelningen mellan föräldrarna, ingen
            kvotering, ingen jämställdhetsbonus eller någon annan typ av pekpinnar
            eller styrande mekanismer. Uttagna VAB-dagar är trots detta betydligt
            mer jämnt fördelade än föräldrapenningdagarna, mammorna tar ut
            62 procent av dagarna och papporna 38 procent.
          </p>
          <p xml:id="i-AYvn7Gc9R14nNHQD8vwWzZ">
            Ett regelverk som underlättar föräldrars möjlighet att själva
            styra över fördelningen är inte bara principiellt riktigt. Det
            kan också långsiktigt öka förutsättningarna för ett mer jämställt
            föräldraskap där mammor och pappor ges lika förutsättningar och
            möts av samma förväntningar på sin roll som förälder.
          </p>
          <p xml:id="i-ATPk4QQWnsz9rT4YeCkKGF">
            I budgeten för 2013 höjdes grundnivån i föräldraförsäkringen
            från 180 till 225 kronor per dag. Det har kommit de familjer med
            sämst ekonomi tillgodo. Det är bra men vi vill mer. Möjligheten
            att höja grundnivån och lägstanivådagarna i föräldraförsäkringen
            bör prövas. Vi anser att en höjning till 250 kr per dag är motiverad.
            Det berör främst unga föräldrar och andra som ännu inte etablerat
            sig på den svenska arbetsmarknaden eller som under de 240 dagarna
            före beräknad nedkomst inte uppfyllt kraven på nivån för ersättningsgrundande
            inkomst. Av de föräldradagar som betalas ut till mammor yngre
            än 25 år är hälften på garantinivån. Men även för mammor i åldern
            25–29 år ligger ersättningen på garantinivån för nästan en fjärdedel
            av de utbetalda dagarna. Även efter en höjning kommer ersättningen
            att vara låg men ändå så pass att fler familjer kommer att kunna
            klara sig utan extra tillskott via försörjningsstöd från socialtjänsten.
          </p>
          <p xml:id="i-RumCigvf5RcTRLPeFohMCv">
            Med en allt längre etableringstid på arbetsmarknaden och med
            fler som utbildar sig lite senare i livet är det viktigt att föräldraförsäkringen
            är utformad så att det ändå är möjligt att bilda familj innan
            reproduktionsförmågan avtar. Det bör inte heller vara så att båda
            föräldrarna måste arbeta eller studera även under barnets första
            år för att klara försörjningen.
          </p>
          <p xml:id="i-U51mztGYpDymjMbWS94RFX">
            En höjning till 250 kronor per dag skulle innebära, vid fullt
            uttag, en ersättning som motsvarar den summa du uppnår med fullt
            studiemedel. Medelersättningen 2011 för utbetalda dagar på sjukpenningnivån
            var 497 kronor per dag.
          </p>
          <head xml:id="i-Ca1J1FG287i9mNLu1tVAYz" type="h2">
            Barnomsorgspeng för egna barn
          </head>
          <p xml:id="i-Lg1vrrxVdyuxfQuZbc7eZi">
            Syftet med barnomsorgspengen är att öka föräldrarnas valfrihet
            och möjlighet att välja olika former av pedagogisk verksamhet
            för sina barn. Jag anser att föräldrar också ska få valmöjlighet
            att kunna använda barnomsorgspengen för att ta hand om enbart
            sina egna barn i hemmet. Barnomsorgspengen betraktas som inkomst
            och beläggs med inkomstskatt och sociala avgifter. Därmed får
            de föräldrar som nyttjar barnomsorgspeng del av samhällets skyddsnät,
            exempelvis vid sjukdom. Nivån på ersättningen bör som i dag beslutas
            av kommunen och vara relaterad till den genomsnittliga kostnaden
            för ett barn i pedagogisk omsorg. Enligt vårt förslag skulle nivån
            i genomsnitt ligga på cirka 6 500 kr per månad och barn före skatt.
          </p>
          <head xml:id="i-TN4yLNShXzdqYVjU3LmfX7" type="h2">
            Graviditetspeng
          </head>
          <p xml:id="i-ULodgLGQJipAemLF3XREg2">
            Vidare föreslår jag att det införs en generell graviditetspeng
            (tidigare havandeskapspenning) under den sista månaden i graviditeten
            i syfte att öka tryggheten för gravida kvinnor. Graviditetspengen
            ska ses som en möjlighet för den kvinna som vill utnyttja den.
            Utformningen bör likna tillfällig föräldrapenning och antalet
            ersatta dagar bör därmed uppgå till 20–23 dagar, beroende på månadens
            längd. Dagarna ska inte kunna sparas. Rätten till graviditetspenning
            60 dagar före beräknad födsel kvarstår. Det nya systemet blir
            enklare, bättre och mer rättssäkert.
          </p>
          <p xml:id="i-3QhXLyJgDiGK9QBjnApEg7">
            I dag saknas det ett generellt system som möjliggör för gravida
            att i slutet trappa ner eller helt avstå från arbete. Samtidigt
            är behovet av samhällsstöd stort. Tre av fyra kvinnor uppbar under
            2009 någon form av ersättning sista månaden i graviditeten. De
            flesta hänvisas till att ta ut sin föräldrapenning i förtid. Ett
            fåtal får graviditetspenning för att miljön som de arbetar i anses
            olämplig för dem. Andra sjukskrivs, något som har varit omdebatterat
            under de senaste tio åren då bedömningarna har varierat bland
            läkare och försäkringskassor. Rättsosäkerheten har varit hög.
            Försäkringskassan har också fällts för könsdiskriminering efter
            att ha nekat gravida kvinnor sjukpenning.
          </p>
          <p xml:id="i-P8yEgS5pvvmLM4gPu8er7s">
            Inspektionen för socialförsäkringen (ISF) har granskat tillämpningen
            av lagstiftningen inom sjukpenning och graviditetspenning (tidigare
            havandeskapspenning) och funnit att det finns flera brister. Särskilt
            när det gäller tillämpningen av graviditetspenning, felaktiga
            läkarintyg samt bristfällig utbildning av Försäkringskassans handläggare
            om under vilka förutsättningar sjukpenning respektive graviditetspenning
            bör ges ut. ISF menar också att även om tillämpningen förbättras
            kommer nuvarande system inte att kunna omfatta alla kvinnor som
            på grund av graviditet har nedsatt arbetsförmåga. Om detta ska
            ändras, behövs ett förtydligande i lagen. Med anledning av dessa
            brister har flera utredningar samt Försäkringskassan föreslagit
            att en generell graviditetspeng införs.
          </p>
          <head xml:id="i-D2Ti6bhr4osaE1BPnN5GJx" type="h2">
            Delad premiepension för makar med barn under 12 år
          </head>
          <p xml:id="i-R6f2xL3b5jqakA2AMyafYE">
            Dagens kvinnliga ålderspensionärer har i genomsnitt lägre pension
            än män med ålderspension. Det beror på att kvinnor i genomsnitt
            har haft lägre lön, i högre utsträckning arbetat deltid samt tagit
            ett större ansvar för hemarbetet och omsorgen om barnen. I pensionssystemet
            finns, efter ett kristdemokratiskt initiativ, rätten att tillgodoräkna
            sig pensionsgrundande belopp för s.k. barnår. Det innebär att
            upp till fyra år per barn kan räknas som pensionsgrundande för
            den som har den lägsta inkomsten.
          </p>
          <p xml:id="i-D3KYVmbEF54rdeeZskyXEw">
            I pensionssystemet finns också möjlighet att årligen överföra
            den s.k. premiepensionen mellan makar, efter en aktiv begäran.
            Syftet är att de på detta sätt ska kunna utjämna pensionerna mellan
            sig, genom att den med högre intjänad pension kan överföra intjänad
            premiepension till den med lägre intjänad pension. Alltför få
            känner emellertid till eller utnyttjar denna möjlighet. Vi anser
            att jämställdhetsskäl talar för att grundregeln för makar med
            gemensamma barn bör vara den omvända, dvs. att makarnas totala
            årligen intjänade premiepension automatiskt delas lika mellan
            dem så länge de har barn som inte fyllt 12 år. De som önskar frångå
            denna regel bör aktivt begära detta.
          </p>
          <head xml:id="i-5H7QUrdqoxZBC4XinvM3DG" type="h2">
            Förbättrad kvalitet i barnomsorgen
          </head>
          <p xml:id="i-SqD8VfyutPzuzBSiUWKh6k">
            Förskolan har byggts ut i mycket snabb takt. En stor andel barn
            tillbringar nu den största delen av sin vakna tid, en vanlig vardag,
            i förskolan. Enligt Skolverket var förra året 482 309 barn inskrivna
            i förskolan, fördelat på 28 609 barngrupper. Den genomsnittliga
            gruppstorleken var därmed 16,9 barn.
          </p>
          <p xml:id="i-EiGq8JjDTiu72npA2JqdWc">
            Småbarnsgrupperna, grupper för barn i åldern 0–3 år, utgör drygt
            en tredjedel av det totala antalet grupper, 9 888. I drygt 1 300
            av dessa gick 17 eller fler barn. År 2011 var 83 procent av alla
            1–5-åringar inskrivna i förskolan, vilket motsvarar drygt 450
            000 barn. För tio år sedan var andelen barn i förskolan 66 procent.
            Det är därför en mycket angelägen uppgift att arbeta för att förskolan
            ska hålla högsta klass. Barnomsorgspolitiken har dock under de
            senaste årtiondena i stor utsträckning fokuserat på tillgången
            till förskola, inte kvaliteten i verksamheten. Resultatet har
            blivit allt större barngrupper. I förskolan har 5 124 grupper
            21 barn eller fler. Det motsvarar nästan en femtedel av barngrupperna
            på landets förskolor. Antalet stora grupper har också ökat. År
            2003 var det 3 000 barngrupper som var så stora. Särskilt oroväckande
            är att även allt fler riktigt små barn går i stora barngrupper.
            De stora barngrupperna riskerar ge problem för de små barnen,
            i synnerhet de med särskilda behov. Skolverket har vid flertalet
            tillfällen konstaterat att gruppstorleken är viktigare än personaltätheten
            ur kvalitetssynpunkt. Mindre barngrupper är alltid att föredra
            framför större barngrupper med samma personaltäthet. Skolverket
            konstaterade redan i sin utvärdering av maxtaxereformen att grupperna
            på många håll har blivit så stora att det är svårt att bedriva
            verksamheten enligt intentionerna. Under hösten 2011 rapporterades
            om att antalet barn som skadas i förskolan ökar och att säkerheten
            på sina håll är svår att upprätthålla.
          </p>
          <p xml:id="i-TtfUpVToeTFN6ibLPBi86N">
            Maxtaxa, allmän och avgiftsfri förskola, rätt för föräldralediga
            och arbetslösa att ha sina barn på förskola – reformerna för mer
            tid på förskolan har varit många. I den mån satsningar på förskolan
            ökar familjernas möjligheter att välja den omsorgsform som passar
            dem bäst så är det bra. Men inriktningen har fått en slagsida
            mot att alla barn ska gå i förskolan. Det är nu dags att ändra
            inriktning på politiken och istället satsa på mångfald och kvalitet
            i omsorgen.
          </p>
          <p xml:id="i-JFmRqB9F3Gsr1eJQFM7PEJ">
            Kristdemokraterna har hittills som enda parti drivit på för att
            föräldrar ska ha alternativ till den frivilliga förskolan. Det
            handlar inte om att förskolan ska försvinna eller försämras. Förskolan
            är oerhört viktig. Men förskolan är till för barnen, inte tvärtom.
            Målet för oss är att föräldrarna ska kunna välja den omsorg som
            är bäst för deras barn samt att den omsorg som finansieras offentligt
            håller högsta kvalitet.
          </p>
          <p xml:id="i-4pJk8toLYVWpk7Ywtjttaf">
            Det behövs åtgärder för att ytterligare förbättra kvaliteten
            i förskolan. Därför föreslår vi att det ska vara obligatoriskt
            för varje kommun att fatta beslut om maxtak för barngruppernas
            storlek utifrån Skolverkets rekommendationer samt att det införs
            en oberoende kvalitetsuppföljning av förskolan. Vi anser också
            att det är viktigt att föräldrar kan få tillgång till öppna jämförelser
            av förskolornas kvalitet.
          </p>
          <p xml:id="i-H6Yi9apRMoPzeF1vfkQo21">
            Förskolan behöver också garanteras tillräckliga resurser. Maxtaxans
            nivå bör ses över. Kristdemokraterna föreslår en finansieringsmodell
            för att minska storleken på barngrupperna med minst ett barn per
            grupp. Kommuner som kan visa en konkret och beräkningsbar plan
            för hur grupperna ska minskas får rätt att höja maxtaxan. Höjningen
            skulle innebära 100 kr för det första barnet, 67 kr för det andra
            och 33 för det tredje. Detta ska gälla för dem som har en hushållsinkomst
            över 45 333 kronor per månad. Det skulle ge kommunerna en intäktsökning
            på cirka 350 miljoner kronor. Förslaget har en god fördelningspolitisk
            profil. För varje krona som föräldrar betalar i höjd maxtaxa bidrar
            kommunerna själva med en krona och staten med två kronor. Ingen
            kommun ska få rätt att höja maxtaxan om man inte dels har en konkret
            plan för hur småbarnsgruppernas storlek ska minskas, dels är beredd
            att satsa egna resurser. Alla föräldrar som bidrar genom en höjd
            avgift ska ha en garanti att deras avgiftspengar, tillsammans
            med kommunernas och statens satsning, används just till att minska
            barngrupperna. Detta bör utredas.
          </p>
          <p xml:id="i-HmWWWASv4schjK6dVUYuLY">
            Barn förtjänar den allra bästa omsorgen. Vi vet att för stora
            barngrupper skadar barns utveckling. Kristdemokraterna står upp
            för barns bästa och föreslår därför en modell som minskar småbarnsgrupperna
            med minst ett barn per grupp.
          </p>
        </div>
        <div xml:id="i-9gdceMNUKCGBZ1kcvpWFjL" type="motSignatures">
          <list xml:id="i-V4KqrUiszE4hwUBJJadNGM">
            <item xml:id="i-SJ8Sk3Q973JeChZdFRfg1j">
              Anders Andersson (KD)
            </item>
          </list>
        </div>
      </div>
    </body>
  </text>
</TEI>
