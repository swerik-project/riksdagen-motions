<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00302">
  <teiHeader>
    <fileDesc>
      <titleStmt>
        <title>Planera för större marginaler med ett nytt klimat</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Planera för större marginaler med ett nytt klimat</title>
          <idno type="rdwebb">H002C302</idno>
          <rs type="number">C302</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C302/text</ref>
          <ref type="dokument_url_html">http://data.riksdagen.se/dokument/H002C302</ref>
          <ref type="dokumentstatus_url_xml">http://data.riksdagen.se/dokumentstatus/H002C302</ref>
          <ref type="doc">http://data.riksdagen.se/fil/99956676-9D49-4382-AA9E-E5C032452872</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U3CKfHxd6JSgguugJ1tfwu" type="signed"/>
        <correspContext corresp="i-U3CKfHxd6JSgguugJ1tfwu">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-YFyLvTX3wfWTGs6SJV6FSW" type="numbering">
          <date when="2012-10-05"/>
        </correspAction>
        <correspAction xml:id="i-RfG6Tku8snsE4K8chdMWin" type="submission">
          <date when="2012-10-04"/>
        </correspAction>
        <correspAction xml:id="i-GLzBwvzAwxqTUUTduBGavx" type="transfer">
          <date when="2012-10-03"/>
        </correspAction>
        <correspAction xml:id="i-DaViyzeMnRBABEETSopdvb" type="assigned"/>
        <correspContext corresp="i-DaViyzeMnRBABEETSopdvb">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W2yVrFzzZaRYeYji2hX8Si" type="motHeader"/>
      <div xml:id="i-4acrGcCUoYUN8H1TCAPBFN" type="motBody">
        <div xml:id="i-TPNQFY7wqsrgkLJ2qbwF6N" type="motProposal" subtype="förslag">
          <head xml:id="i-NrRsz3Tj7Wtrh23AENL22P">
            Förslag till riksdagsbeslut
          </head>
          <p xml:id="i-CGqcowLBD7pzKe8gjczJQd">
            Riksdagen tillkännager för regeringen som sin mening vad som
            anförs i motionen om att revidera plan- och bygglagen med hänsyn
            till behovet av större marginaler för den byggda miljön på grund
            av ett nytt klimat.
          </p>
        </div>
        <div xml:id="i-WXxGWWFbzVfjAxyAYCeUN2" type="motContent">
          <head xml:id="i-YGnV7WWsRdNSvo75Y2SGht" type="h1">
            Tidigare behandling
          </head>
          <p xml:id="i-2atXnWB2ZbCRSG3NrCLbtV">
            Det är märkligt att riksdagsmajoriteten tar så lite hänsyn till
            verkligheten. Att motivera ett avslag av förslaget i denna motion
            med att den nyligen genomförda revideringen av PBL genom betänkande
            2009/10:CU25 är så modern att den räcker till för att hantera
            de problem motionen tar upp är hårresande.
          </p>
          <p xml:id="i-eXVDuxwgrLFcHzZoqArmA">
            Lagar och regler som är till för att hantera problemområden som
            är tämligen konstanta eller som förändras tämligen långsamt kan
            säkert ha en lång bäst före-stämpel. Men att utgå från att regler
            för hur samhället skall eller bör hantera samhällsbyggande utifrån
            de förändringar som ett nytt klimat innebär utan att ta hänsyn
            till ny kunskap förefaller märkligt. När den senaste omarbetningen
            av PBL genomfördes skedde det i en verklighet där man antog att
            havsnivån skulle stiga med 50 cm fram till år 2100. När riksdagen
            klubbade förslaget hade prognosen ändrats till en meter fram till
            år 2100. Idag pekar många forskningsrapporter på att isen på Grönland
            kan smälta på mindre än 50 år. Den stora förändring av albedoeffekten
            som inträffar när stora delar av ishavet ligger öppet under sommarhalvåret
            accelererar avsmältningen även på land. Man talar nu om sannolikheter
            om flera meters höjning av havsytan till år 2100.
          </p>
          <p xml:id="i-px3ZbvzsaECTknXs6EYrE">
            Vi investerar i vårt gemensamma samhällsbygge med avsikten att
            mycket av det vi skapar ska hålla i minst hundra år och tjäna
            oss väl. Den revidering som majoriteten hänvisar till har inte
            inneburit strängare tillämpningar vad gäller riskutsatt byggande
            i strandnära lägen eller på marker som är känsliga för kraftigt
            regn. Tvärtom har revideringen av PBL underlättat för en mer kommersiellt
            inriktad exploatering i mer riskutsatta lägen.
          </p>
          <head xml:id="i-AHXnypkS4TPLuYJ6Y7ib23" type="h1">
            Bakgrund
          </head>
          <p xml:id="i-S84txg9zmvGR42PyTxmMxP">
            Ökad variation i nederbördsmängd kan få förödande konsekvenser
            både för byggnader och för den mark de står på. Det finns exempel
            på hustak i vårt land som har rasat in för att avvattningssystemen
            inte kunnat hantera de extrema mängder nederbörd som på kort tid
            måste kunna avledas vid skyfall. Det är inte bara fastigheter
            som hotas av allvarliga skador vid översvämningar utan även möjligheten
            till kommunikation och offentlig service riskeras.
          </p>
          <p xml:id="i-KxWH1PS7XNvN7YUmSuNuPJ">
            Enligt Klimat- och sårbarhetsutredningen kommer vattennivåerna
            i Vänern att stiga samtidigt som flera av kommunerna runt sjön
            planerar för ny bebyggelse nära sjön. När vattnet stiger riskerar
            vi en situation där post, ambulans och de boende själva får svårt
            att ta sig till och från sina bostäder. Det är inte ovanligt att
            fastighetsägare i sådana lägen riktar krav på kommunerna om ekonomisk
            kompensation för skadorna trots att kommunerna i många fall försökt
            bromsa byggande i dessa utsatta lägen. Det är svårt för kommuner
            att hålla emot när de är ensamma om att tänka långsiktigt. Riksdag
            och regering borde vara tydliga med att byggande ska ske med större
            marginaler till förändrade hydrologiska villkor. Exemplen på att
            marginalerna i dag är för små och att skyfallen blir häftigare
            har på senare år blivit många. Sommaren 2012 var jag själv med
            om ett skyfall som på 25 minuter gav 35 millimeter nederbörd.
          </p>
          <p xml:id="i-8F8ATwekzxtvpdxvgwtyNQ">
            En takpanna som lossnar från ett hustak vid kraftig vind är ett
            dödligt hot för en fotgängare. Att tak- och fasadmaterial blåser
            loss händer tyvärr ibland och kan bli vanligare om vi inte i tid
            ser över säkerhetsmarginalerna i våra konstruktioner. Ökade vindhastigheter
            i vindbyar är att räkna med. Riksdagen bör ta beslut som innebär
            ökade krav på all byggnation med anledning av vad ökade vindhastigheter
            kan kräva.
          </p>
          <p xml:id="i-H4k36XuTDiNPcqK1RL7agx">
            När de första initiativen till offentlig stadsplanering togs
            för flera hundra år sedan var skydd mot brand en av de viktigaste
            anledningarna till att man ville ha en offentlig planering av
            bebyggelse. Flera städer runt om i världen har stadsplaner som
            bär tydliga spår av att just denna form av hänsyn fått hög prioritet
            efter större stadsbränder. Klimatförändringarna kommer att innebära
            att vi får perioder med högre temperatur än vad vi är vana vid.
            Detta medför ökade risker för brand, vilket gör det angeläget
            att brandsäkerheten sätts högre vid planering av nya bostäder.
            Denna typ av problem blir allt vanligare i många länder, och vi
            bör ta lärdom av dem och agera proaktivt.
          </p>
          <p xml:id="i-EhhcpgN6SN5kUfibeCLuJa">
            Ovan har jag valt att med tre exempel, ökad nederbörd, kraftigare
            vindbyar samt torrare värme, försöka förklara varför det är viktigt
            att snarast både förändra ett regelverk som gynnar kortsiktighet
            och samtidigt påbörja en omställning av vårt sätt att bygga bostäder
            och utforma vår byggda miljö. Den redan byggda miljön måste även
            den förberedas för de nya tiderna.
          </p>
          <head xml:id="i-CzgYpLg43Dmh4ZrEhxRkof" type="h1">
            Förslag till åtgärd
          </head>
          <p xml:id="i-9aUBtQynnm9uE5yEpzm3Ux">
            Den byggda miljö vi övertagit av våra förfäder innehåller många
            byggnader som är långt äldre än hundra år. När vi idag bygger
            nytt planerar vi renoveringsintervaller på runt fyrtio år och
            antar att de hus vi uppför skall kunna stå i minst hundra år.
            Trots det tar vi inte hänsyn till det vi vet om de fysiska förutsättningarna
            för det vi bygger under en så lång tid. Det innebär att vi skapar
            framtida tekniska problem och att vi inte gör det som är det ekonomiskt
            bästa.
          </p>
          <p xml:id="i-66yttnCrDoTGb5oaQMcMpg">
            Den revidering av plan- och bygglagen som regeringen genomförde
            2010 innehöll inget som förbättrar för denna verklighet trots
            flera förslag i den riktningen från Miljöpartiet. Snarare innebar
            revideringen att fler byggnader kommer att uppföras i lägen där
            de ovan beskrivna problemen kommer att uppstå.
          </p>
          <p xml:id="i-RqzKGNgBajfuzGaC5emiAa">
            En revidering av plan- och bygglagen som tar hänsyn till den
            numera mycket osäkra och snabbt föränderliga fysikaliska verklighet
            vi lever i är ingen lätt sak att genomföra. Ett sådant arbete
            tar förmodligen ett antal år att genomföra om det skall bli ett
            funktionellt resultat.
          </p>
          <p xml:id="i-TZiJXHVxnd73zN2VWLGFkL">
            Mot bakgrund av detta bör riksdagen som sin uppfattning ge regeringen
            till känna att det är angeläget att plan- och bygglagen klimatanpassas
            snarast, bland annat med hänsyn till de problem som exemplifieras
            i denna motion. När osäkerheterna ökar måste marginalerna också
            göra det.
          </p>
        </div>
        <div xml:id="i-USVbtuCJbGWns4gMgYPT1z" type="signatureBlock">
          <list xml:id="i-5dCsricYuPFeModh4FF3G3">
            <item xml:id="i-MhqikHndjpLyuknuQLkoMh" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
