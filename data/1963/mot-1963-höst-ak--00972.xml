<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963_höst_ak__972/mot_1963_höst_ak__972-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 972 år 1963
          </p>
          <p>
            Nr 972
          </p>
          <p>
            Av herrar Grebäck och Elmwall, i anledning av Kungl. Maj:ts pro-
            position nr 184, angående markförvärv för nya förlägg- nings-
            och övningsområden för Svea livgarde och Svea ingenjörregemente.
          </p>
          <p>
            (Lika lydande med motion nr 805 i Första kammaren)
          </p>
          <p>
            Enligt propositionen nr 184 skall en markareal av ca 1 400 hektar
            i Sö- dertälje stad och Turinge kommun förvärvas av staten för
            förläggning dit av Svea ingenjörregemente (Ing 1) med därtill
            anknutna särskilda skolor. Kasernetablissementet för regementet
            avses att förläggas till Almnäs gård inom Södertälje stads område.
            Det militära övningsområdet skulle enligt förslaget omfatta ett
            område, som sträcker sig från sjön Vällingen i söder över Långsjön
            norrut in över en väsentlig del av sjön Måsnaren, innefat- tande
            bl. a. Björnön. De av det föreslagna förläggningsområdet närmast
            berörda remissin- stanserna, länsstyrelsen i Stockholms län och
            drätselkammaren i Söder- tälje stad, har i sina yttranden framhållit
            som ett oeftergivligt krav, att övningsområdet inte kommer att
            beröra Måsnaren och dess stränder samt Björnön. Sjön Måsnaren
            utgör, såsom länsstyrelsen och drätselkammaren påtalat, råvattentäkt
            för Södertälje. Vidare har de båda remissinstanserna understrukit
            den stora betydelse som området vid och kring Måsnaren har för
            Södertäljebornas rekreation, vilket nödvändiggör, att området
            utan inskränkning hålles tillgängligt för allmänheten. Länsstyrelsen
            liksom också Turinge kommunalnämnd har dessutom framhållit angelägenheten
            av att det natursköna området kring sjön Vällingen så långt möjligt
            skyd- das mot skadegörelse och hålles tillgängligt för allmänheten.
            Departementschefen har i propositionen uttalat önskvärdheten av
            att det natursköna området mellan Långsjön och Vällingen i största
            utsträck- ning hålles tillgängligt för allmänheten. Men i fråga
            om sjön Måsnaren har de berörda remissinstansernas önskemål lämnats
            utan beaktande. Tillgång till sjön Måsnaren erfordras enligt departementschefen
            för vissa militära övningar, vilka inte utan betydande olägenheter
            skulle kunna förläggas till längre bort liggande delar av det
            föreslagna övningsområdet. Som krav vid omlokalisering av Svea
            ingengörregemente har i proposi- tionen angivits, att förbandet
            ur kuppförsvarssynpunkt måste vara förlagt i storstockholmsregionen.
            Vidare har framhållits angelägenheten av att förbandet förlägges
            till sådan ort, att personalen vid regementet på till-
          </p>
          <pb facs="riksdagen-motions-pdf/data/1963/mot_1963_höst_ak__972/mot_1963_höst_ak__972-002.pdf"/>
          <p>
            Motioner i Andra kammaren, nr 972 år 1963 T
          </p>
          <p>
            fredsställande sätt får tillgång till erforderlig service i form
            av bostads- möjligheter, affärer av skilda slag, möjligheter att
            bereda barnen skolut- bildning upp till studentexamen m. m. Det
            är givetvis nödvändigt, att så- dana synpunkter beaktas. Men naturligtvis
            finns det många andra områ- den än det nu föreslagna förläggningsområdet
            som uppfyller dessa krite- rier.
          </p>
          <p>
            Det helt avgörande i förevarande fall synes vara den betydelse
            som Mås- narenområdet har för södertäljebornas rekreation och
            fritidsvistelse. Mås- naren och strandområdena vid sjön har utomordentligt
            stort värde som fritidsområde. Det kan utan överdrift sägas, att
            något lämpligare rekrea- tions- och fritidsområde inte kan uppbringas
            inom Södertälje stad eller dess mera omedelbara grannskap.
          </p>
          <p>
            Södertälje stad har för fritidsändamål förvärvat tre egendomar
            kring sjön Måsnaren, nämligen Stadan, Hovsjö och Vasa gård, och
            äger därmed omkring två tredjedelar av stränderna vid sjön. Staden
            har här redan gjort betydande investeringar för fritidsändamål.
            Den har bl. a. upplåtit mark för sportstugebebyggelse och anlagt
            ett stort friluftsbad, Eklundsnäsba- det. Ett sportstugeområde
            ligger i direkt anslutning till det för Svea ingen- jörregemente
            föreslagna området och friluftsbadet på en udde, som skju- ter
            ut i sjön omkring 1 km från Almnäsvattnet.
          </p>
          <p>
            Departementschefen säger i propositionen, att möjligheterna att
            ut- nyttja friluftsbadet vid Eklundsnäs inte kommer att påverkas
            av ingenjör- regementets förläggning till Almnäsområdet. Det är
            visserligen riktigt att friluftsbadet liksom de nuvarande sportstugeområdena
            kommer utan- för övningsområdet. Men det torde inte kunna bestridas,
            att övningsområ- dets utbredning in över en väsentlig del av Måsnaren
            kommer att innebära ett betydande intrång redan för den nuvarande
            fritidsverksamheten vid Måsnaren. Därtill kommer att Södertälje
            som en kraftigt expanderande tätort har behov av väsentligt utvidgade
            fritidsområden för befolkningen. Över huvud taget måste det anses
            angeläget, att tätortsbefolkningen bere- des tillfredsställande
            möjligheter till fritidsrekreation. Södertälje stads ägor vid
            Måsnaren bör otvivelaktigt i ökad grad tas i anspråk för fritids-
            ändamål. Som en självklar målsättning framstår, att hela strandområdet
            vid Måsnaren bör utnyttjas som fritidsområde för den expanderande
            sö- dertäljebebyggelsen, eftersom, såsom framhållits, för ändamålet
            lämpli- gare område inte kan uppbringas i grannskapet. Det måste
            i samman- hanget framhållas som anmärkningsvärt, att försvarets
            fastighetsnämnd vid den utredning, som legat till grund för departementschefens
            förslag, över huvud taget inte, såvitt framgår av propositionen,
            beaktat den bety- delse, som Måsnarenområdet har ur rekreations-
            och fritidssynpunkt. Situationen måste således anses vara den,
            att Måsnaren och stränderna kring denna sjö som fritidsområde
            besitter en sådan lämplighet, att de inte
          </p>
          <pb facs="riksdagen-motions-pdf/data/1963/mot_1963_höst_ak__972/mot_1963_höst_ak__972-003.pdf"/>
          <p>
            8 Motioner i Andra kammaren, nr 972 år 1963
          </p>
          <p>
            kan ersättas av något annat område inom Södertälje stad eller
            dess grann- skap. Däremot torde det inte möta större svårigheter
            att på annat närlig- gande håll finna ett område, som kan uppfylla
            de kriterier, som enligt pro- positionen måste gälla i ifrågavarande
            fall för det militära förläggnings- och övningsområdet. Det bör
            exempelvis vara möjligt att förlägga ingen- jörregementet till
            området mellan Turinge och Taxinge med nära anknyt- ning till
            E 3 (strängnäsvägen) och med exempelvis en del av Yngernvatt-
            net inom övningsområdet. Vid en sådan lösning finns tillgång till
            flera sjöar utan att intrång behöver ske på någon fritidsbebyggelse
            av betydel- se. Lämpliga områden torde också kunna uppbringas
            i Enhörnabygden. Dessa lokaliseringsalternativ, som här endast
            antytts, skulle uppfylla kra- ven på närhet till storstockholmsregionen
            och på erforderlig samhällsser- vice för regementspersonålen,
            eftersom områdena befinner sig inom det med Södertälje som centralort
            planerade kommunblocket. De sociala ska- deverkningar, som lokaliseringen
            till Almnäs- och Måsnarenområdet med- för, skulle därmed undvikas.
            Lämpligast synes alltså vara att Svea ingenjörregemente förlägges
            till annan plats än Almnäs- och Måsnarenområdet. Skulle riksdagen
            dock be- sluta godtaga den i propositionen föreslagna lokaliseringen,
            framstår det som ett oeftergivligt krav, att övningsområdet inte
            kommer att beröra Mås- naren och dess stränder. Med anledning
            av vad ovan anförts hemställes, att riksdagen vid behandlingen
            av propositionen nr 184 måtte 1) avslå Kungl. Maj:ts förslag om
            förläggning av Svea ingenjörregemente till Almnäs- och Måsnarenområdet,
            samt 2) därest yrkandet under 1) inte skulle vinna riksdagens
            bifall, i skrivelse till Kungl. Maj:t hemställa, att Öövnings-
            området för Svea ingenjörregemente inte må beröra Måsna- ren och
            dess stränder.
          </p>
          <p>
            Stockholm den 12 november 1963
          </p>
          <p>
            Erik Grebäck Emil Elmwall
          </p>
        </div>
      </div>
    </body>
  </text>
</TEI>
