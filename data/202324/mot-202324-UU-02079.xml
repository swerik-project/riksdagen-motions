<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-02079">
  <teiHeader>
    <fileDesc>
      <titleStmt>
        <title>Pånyttfödelse för det nordiska samarbetet</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2079 av Johan Hultberg (M)</title>
          <idno type="rdwebb">HB022079</idno>
          <rs type="number">2079</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB022079/text</ref>
          <ref type="dokument_url_html">https://data.riksdagen.se/dokument/HB022079</ref>
          <ref type="dokumentstatus_url_xml">https://data.riksdagen.se/dokumentstatus/HB022079</ref>
          <ref type="pdf">https://data.riksdagen.se/fil/B57DE0A6-769C-40EB-8DBB-50597D3AF538</ref>
          <ref type="docx">https://data.riksdagen.se/fil/9640923A-C118-4A6C-B05D-FF350552A7A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-H7wHfAFYVrcrUq25M4M7Fy" type="signed"/>
        <correspContext corresp="i-H7wHfAFYVrcrUq25M4M7Fy">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-GZJG6NRMwhMiPHd2rfs5Yu" type="submitted">
          <date when="2023-10-05"/>
          <time when="11:35:05"/>
        </correspAction>
        <correspAction xml:id="i-49uq1WzYdEYZdGTHaFVxe5" type="reviewed">
          <date when="2023-10-05"/>
          <time when="16:50:02"/>
        </correspAction>
        <correspAction xml:id="i-8pQXrSiiq6W6QtRPbtfNTY" type="referred">
          <date when="2023-10-17"/>
        </correspAction>
        <correspAction xml:id="i-2y6a9xyNjbMPSLXPfU4UZM" type="assigned">
          <date when="2024-04-04"/>
          <time when="13:23:54"/>
        </correspAction>
        <correspContext corresp="i-2y6a9xyNjbMPSLXPfU4UZM">
          <ref type="assignedTo">Utrikesutskottet</ref>
        </correspContext>
        <correspAction xml:id="i-6qo7m5sfWVaMxRcWJ4YqWq" type="behandlas_i"/>
        <correspContext corresp="i-6qo7m5sfWVaMxRcWJ4YqWq">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RcFrLqR3bVvEKMezBHQDc4" type="behandlas_i"/>
        <correspContext corresp="i-RcFrLqR3bVvEKMezBHQDc4">
          <ref type="uppgift">2023/24:UU4</ref>
          <ref type="ref_dok_id">HB01UU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU4</ref>
          <ref type="ref_dok_titel">Nordiskt samarbete inklusive Arktis</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Honxi6dxD5Tgo1y69QQT89" type="motHeader">
        <div xml:id="i-QNNcn911LbFkjyeRboRT9q" type="motTitle">
          Motion till riksdagen 2023/24:2079 av Johan Hultberg (M) Pånyttfödelse
          för det nordiska samarbetet
        </div>
      </div>
      <div xml:id="i-LQHdEMKj8L2asqePMkwfRs" type="motBody">
        <div xml:id="i-PhwPXvJJjs1nooa7pZBPKx" type="motProposal" subtype="förslag">
          <head xml:id="i-RfdAs4U8Ur2HLtz8JC7bEi">
            Förslag till riksdagsbeslut
          </head>
          <list xml:id="i-3vWGCpqBAA8NnDJAeWh4fD">
            <item xml:id="i-C6eWL9P8XnzWKUySgF57CJ" sortKey="Yrkande 1">
              Riksdagen ställer sig bakom det som anförs i motionen om att
              överväga en nordisk coronakommission och tillkännager detta för
              regeringen.
            </item>
          </list>
          <list xml:id="i-M9JEiGzU3fqKLU6CMyfxKo">
            <item xml:id="i-ELuuk32YR3okzqq72ds8hg" sortKey="Yrkande 2">
              Riksdagen ställer sig bakom det som anförs i motionen om en garanti
              för gränsfrihet och tillkännager detta för regeringen.
            </item>
          </list>
          <list xml:id="i-K2CMgRirCWK1RwJJNAdwyA">
            <item xml:id="i-5vvJ3u61ENNtnvGvVJiyPW" sortKey="Yrkande 3">
              Riksdagen ställer sig bakom det som anförs i motionen om en stärkt
              gränsöverskridande myndighetssamverkan och tillkännager detta
              för regeringen.
            </item>
          </list>
          <list xml:id="i-9K7YSnFWaAXaCtVDNUNz42">
            <item xml:id="i-4cGDc1Yd2oKywgJDoyR5SU" sortKey="Yrkande 4">
              Riksdagen ställer sig bakom det som anförs i motionen om att
              stärka Gränshinderrådet och höja ambitionen i rådets arbete och
              tillkännager detta för regeringen.
            </item>
          </list>
          <list xml:id="i-GQWqFd7LRZcwmykWHLGtFu">
            <item xml:id="i-MvYntn7pLycWhtgR8f7Pbt" sortKey="Yrkande 5">
              Riksdagen ställer sig bakom det som anförs i motionen om att
              Nordensäkra ny och förändrad normgivning och tillkännager detta
              för regeringen.
            </item>
          </list>
          <list xml:id="i-3BvkNthhepXZVKrsH9YDfp">
            <item xml:id="i-9B8R3pizCb7BPjGd1yNtQT" sortKey="Yrkande 6">
              Riksdagen ställer sig bakom det som anförs i motionen om att
              utveckla och stärka gränskommittéerna och tillkännager detta för
              regeringen.
            </item>
          </list>
          <list xml:id="i-8tr1MspvUGUDxEg6rojcvF">
            <item xml:id="i-VY2jRwnGvn1AK4Ahgd1VTL" sortKey="Yrkande 7">
              Riksdagen ställer sig bakom det som anförs i motionen om att
              förbättra den gränsöverskridande infrastrukturen och tillkännager
              detta för regeringen.
            </item>
          </list>
          <list xml:id="i-Pyy82fXwcv2ZmeynTUc5y2">
            <item xml:id="i-LjbFTM4z1Z61nrgrzosXCh" sortKey="Yrkande 8">
              Riksdagen ställer sig bakom det som anförs i motionen om att
              utveckla en metod för trafikmodellering av gränsöverskridande
              järnvägstransporter och tillkännager detta för regeringen.
            </item>
          </list>
        </div>
        <div xml:id="i-U5AdFaxTs34zRXj6YtSkGm" type="motContent">
          <head xml:id="i-8jtmFt3VzCN7dH4L2qqhdz" type="h1">
            Motivering
          </head>
          <p xml:id="i-GoHvvQES89TcNxcnxW6B9D">
            Norden ska vara världens mest hållbara och integrerade region.
            Den visionen enades de nordiska samarbetsministrarna om den 19
            juni 2019, en vision som sedan antogs av statsministrarna den
            20 augusti samma år.
            <ref xml:id="i-KdyF8jmXNwY6XYVUSy3Hwu" target="i-9Cc95Hh7utUCcPA7vtvqFW">
              [1]
            </ref>
            <ref xml:id="i-FNVEd7A1BgPnd2yrRZfkrr" target="i-URZads38tyykfAsenH5at2">
              [2]
            </ref>
            <ref xml:id="i-5Rr1t34j9HQzQ8QuSXJrek" target="i-2kM3jYfLUGBsNRSQejujpg">
              [3]
            </ref>
          </p>
          <p xml:id="i-BiXfpo9kEpM4oqUDL4cH27">
            Pandemin, eller snarare hur den hanterats, har på ett allvarligt
            sätt försämrat de nordiska relationerna och gjort att många människor
            och företag nu ställer sig tvek­samma till om man vågar lita på
            den politiska visionen. Vad händer vid nästa kris, är det då åter
            människorna och företagen i gränsbygderna som får betala priset
            för plötsligt uppkomna gränshinder och bristande koordination
            mellan de nordiska länderna? Signalerna från exempelvis Svinesundskommittén
            är tydliga – många svenskar tvekar nu att ta jobb på andra sidan
            av den svensk-norska gränsen. Det är mycket oroande om pandemin
            får långvariga negativa effekter på de gränsregionala arbetsmarknaderna,
            såsom den i Svinesundsregionen.
          </p>
          <p xml:id="i-CMJ4a69pKmQemNH4mzipNQ">
            Nu behövs en pånyttfödelse för det nordiska samarbetet och ett
            hårt arbete för att riva gränshinder och bättre rusta Norden för
            nya gränsöverskridande kriser. Det är upp till bevis för de nordiska
            regeringarna och parlamenten att visa att visionen om Norden som
            världens mest hållbara och integrerade region är på allvar.
          </p>
          <head xml:id="i-MZ9LiNX5Z1zCnLfLAYjJMP" type="h2">
            Lär av pandemin – tillsätt en nordisk coronakommission
          </head>
          <p xml:id="i-JTtnXrPbs3NQ64CMZBA9wx">
            Vad som är viktigt är att de problem som skapats och blottlagts
            under pandemin inte resulterar i långsiktigt försämrade relationer
            och ett minskat samarbete och utbyte mellan de nordiska länderna.
            Erfarenheterna från pandemin bör istället bli utgångspunkt för
            en pånyttfödelse av det nordiska samarbetet i syfte att förverkliga
            visionen om världens mest hållbara och integrerade region. Nu
            behöver sår som rivits upp läkas, men vi behöver också lära av
            pandemin för att bättre rusta Norden för framtida kriser. Det
            nordiska samarbetet behöver också breddas och fördjupas. Svaret
            på problemen under pandemin bör bli mer, inte mindre, nordiskt
            samarbete. Arbetet med att riva gränshinder behöver intensifieras,
            den gränsöverskridande infrastrukturen förbättras och starkare
            band mellan de nordiska länderna knytas, inte minst säkerhetspolitiskt
            givet den osäkra och oroliga tid vi lever i.
          </p>
          <p xml:id="i-JcFjCzvBbc5UtgcH66J1mX">
            Den bristfälliga koordinering och det otillräckliga samarbete
            som var på såväl politisk nivå som myndighetsnivå under coronapandemin
            får inte upprepas i framtiden. Därför bör den svenska regeringen
            överväga att ta initiativ till en bred nordisk corona­kommission.
            En sådan kommission borde ha tillsatts redan för ett par år sedan
            men än är det inte för sent för de nordiska regeringarna att agera.
            Det är nämligen fortsatt viktigt att inte missa möjligheten att
            lära av problemen under pandemin på ett strukturerat och samlat
            sätt. Coronapandemin var en mycket allvarlig kris för det nordiska
            samarbetet och integrationen i Norden. Krisens erfarenheter får
            nu inte slarvas bort utan behöver användas i syfte att förebygga
            framtida problem och som grund för ett stärkt och utvecklat samarbete.
          </p>
          <p xml:id="i-LKVbydmpzmTwnKbtPGGZeu">
            Uppdraget till en nordisk coronakommission behöver givetvis utarbetas
            gemensamt inom ramen för det nordiska samarbetet liksom ta fasta
            på redan befintligt underlag såsom Enestam-rapporten.
            <ref xml:id="i-Pm4m4W2Rb2Bvt1AVrht5Z3" target="i-Mqb5CWjoXAWYx3SB9Dkikj">
              [4]
            </ref>
          </p>
          <head xml:id="i-GGZQZrioZmFkSdgZyvXRaz" type="h2">
            Garantera gränsfrihet – vardagen i gränsbygderna måste fungera
            också i kris
          </head>
          <p xml:id="i-QdbyQXdnbixYLq45kkDqj2">
            Under årtionden har vi i Norden målmedvetet arbetat för att minska
            betydelsen av de landsgränser som skiljer våra länder åt. Gränshinder
            har undanröjts, nya och fördjupade samarbeten har vuxit fram och
            infrastrukturinvesteringar har knutit samman våra länder. Allt
            detta har sammantaget bidragit till en ökad nordisk integration.
            En integration som är särskilt påtaglig i gränsregioner där bland
            annat arbetsmarknad och bostadsmarknad är gränsöverskridande,
            vilket i sin tur skapat fantastiska möjligheter för ekonomisk
            tillväxt och regional utveckling.
          </p>
          <p xml:id="i-LSUxYF1Q4KKzjwoshBp76g">
            De mycket omfattande och långvariga gränsrestriktioner eller
            gränsstängningar som vi haft mellan de nordiska länderna på senare
            år, framförallt under coronapandemin men också i samband med flyktingkrisen
            2015, har dessvärre allvarligt bromsat en fortsatt integration
            och skapat oro och tvivel inför framtiden. Många såväl enskilda
            personer som företag frågar sig om visionen om Norden som den
            mest integrerade och hållbara regionen i världen verkligen är
            att lita på. En fortsatt nordisk integration förutsätter att samarbetet
            och koordineringen mellan de nordiska länderna fungerar och att
            livet över gränserna kan fortsätta, också i händelse av kris.
          </p>
          <p xml:id="i-8EjvU9TvkZF1ypb8zH3HmA">
            Regeringen bör därför inom Nordiska ministerrådet ta initiativ
            till en garanti om gränsfrihet, en avsiktsförklaring om att förhindra
            framtida gränsstängningar, som de som var under coronapandemin.
            Tidigare deklarationer från Nordiska ministerrådet, inte minst
            den från de nordiska samarbetsministrarna som antogs i Halden
            den 27 juni 2022, kan utgöra ett embryo för detta arbete
            <ref xml:id="i-TBDi4vRhUFBC1kx52ui5LJ" target="i-5jzbLDkqcW6YRzLq72djvj">
              [5]
            </ref>
          </p>
          <p xml:id="i-JueJWJZ6Mq6jNRFnfEsMmG">
            Regeringen bör ta initiativ till en stärkt gränsöverskridande
            myndighetssamverkan i Norden. En enkel och konkret åtgärd som
            regeringen själv kan göra är att se över regleringsbreven till
            sina myndigheter och i dessa, där så är motiverat, exempelvis
            inkludera tydliga uppdrag om att stärka samarbetet med myndigheternas
            nordiska motsvarigheter. Hade samarbetet varit tätare mellan exempelvis
            de nordiska smitts­kyddsmyndigheterna under pandemin skulle sannolikt
            många av de problem som då uppstod ha kunnat förhindrats eller
            åtminstone kunnat lösas snabbare. Att nu stärka den gränsöverskridande
            myndighetssamverkan är viktigt för att säkra att samverkan fungerar
            när nästa kris kommer, oavsett om den utgörs av en ny pandemi,
            en ny flyktingvåg eller något helt annat.
          </p>
          <head xml:id="i-PQo6UAw4RhrmrYiuqWcsx9" type="h2">
            Riv fler gränshinder och förebygg nya
          </head>
          <p xml:id="i-PLs8j7EUybxn1264G3MAne">
            En helt central del av det nordiska samarbetet och för att nå
            visionen om Norden som den mest integrerade regionen i världen
            handlar om att riva gränshinder. Hinder som försvårar för företag
            och människor att verka över de nordiska nationsgränserna. Sedan
            2014 finns ett särskilt Gränshinderråd med medlemmar från de nordiska
            länderna samt Färöarna, Grönland och Åland. Generalsekreteraren
            för Nordiska rådet är också medlem av Gränshinderrådet och en
            representant från Nordiska rådet ges också möjlighet att delta
            i arbetet. Rådet arbetar idag utifrån tre övergripande prioriteringar:
          </p>
          <head xml:id="i-Xpw8zF1RvXEmAzuvTJaNKF" type="h1">
            – att eliminera eller avklara existerande gränshinder mellan
            de nordiska länderna
          </head>
          <head xml:id="i-CSHjev3tcRv8w4Fn3q7YZF" type="h1">
            – att förebygga uppkomst av nya gränshinder
          </head>
          <head xml:id="i-JqLn34oN8oX3DY5tx6Nryt" type="h1">
            – att öka och effektivisera informationstjänsterna.[6]
          </head>
          <p xml:id="i-N1hH7moUMgRUg4ZKbGuhbv">
            Nu behöver rådet stärkas för att kunna göra mer inom dessa tre
            mycket viktiga prioriteringar. Ambitionen för rådets arbete behöver
            också höjas. Idag har rådet som mål att riva 8–12 gränshinder
            per kalenderår.
            <ref xml:id="i-Bsr1BrH2DywFXt6c1io6HQ" target="i-rMuVhzg7TMsy8rPVz9BHo">
              [7]
            </ref>
          </p>
          <head xml:id="i-S2ZcpHcTdq42TimfnEJcvZ" type="h2">
            Nordensäkra ny eller förändrad lagstiftning
          </head>
          <p xml:id="i-CrgCWwMuh5UShCAkZEZsyu">
            Ska visionen om Norden som världens mest hållbara och integrerade
            region förverkligas är, som ovan anfört, arbetet med att riva
            och förebygga gränshinder helt centralt. När det gäller att förebygga
            uppkomsten av nya gränshinder har varje enskilt land i Norden
            ett stort eget ansvar. Nya gränshinder uppstår inte sällan när
            ny nationell lagstiftning kommer på plats eller när befintlig
            lagstiftning förändras. Respektive land i Norden bör därför se
            över hur det nordiska perspektivet kan integreras i arbetet med
            lagar, förord­ningar och föreskrifter. Den svenska regeringen
            bör se över hur svensk normgivnings­process kan Nordensäkras.
            Konkret kan detta bland annat handla om att se över Konsekvensutredningsförordningen
            i syfte att säkerställa att olika förvaltnings­myndigheters konsekvensutredningar
            också inbegriper att utreda konsekvenserna utifrån ett nordiskt,
            gränsöverskridande perspektiv. Vidare bör den svenska regeringen
            inom ramen för Nordiska ministerrådet verka för att samtliga medlemsländer
            Nordensäkrar sina länders respektive normgivningsprocesser.
          </p>
          <head xml:id="i-RwvjbXnmwL2a7LeAhGfqVU" type="h2">
            Accelerera det nordiska samarbetet – stärk gränskommittéerna
          </head>
          <p xml:id="i-TvDt8VnQpuuCFCcWyUziZy">
            Viktiga aktörer i arbetet för att nå visionen om Norden som världens
            mest hållbara och integrerade region är de tolv gränsregionala
            kommittéerna. Dessa driver det gränsregionala samarbetet i gränsområdena
            mellan Danmark, Sverige, Finland och Norge och arbetar på uppdrag
            av sina medlemmar liksom Nordiska ministerrådets samarbetsprogram
            för regional utveckling och planering. Konkret arbetar kommittéerna
            med alltifrån att identifiera och lösa gränshinder till att fungera
            som nätverksbyggare och arena för gränsöverskridande samarbete.
            När tempot i arbetet med att integrera Norden behöver öka är gränskommittéerna
            tolv katalysatorer med potential att bidra med mer. Därför bör
            regeringen verka för att utveckla och stärka gränskommittéerna.
            Hur detta bäst görs behöver diskuteras mellan berörda aktörer
            samt särskilt inom Nordiska ministerrådet, men att öka anslagen
            till gränskommittéerna vore sannolikt en mycket lönsam satsning.
            Viktigt är att säkra en långsiktig finansiering av gräns­kommittéerna.
          </p>
          <p xml:id="i-7TKEuzUQ5awqrHMFHJEXfQ">
            Dessvärre har det från Nordiska ministerrådets sekretariat kommit
            signaler som går i helt motsatt riktning. Signaler har nämligen
            kommit om att gränskommittéerna ska upphandlas och behandlas som
            vilka projekt som helst. Gränskommittéerna är, och får, dock inte
            ses som projekt. Gränskommittéerna utgör en viktig infrastruktur
            för gräns­överskridande samarbete. Därför är det viktigt att säkra
            gränskommittéernas långsiktiga finansiering.
          </p>
          <head xml:id="i-Bb4DaF6R6fUy3pXSi5psRP" type="h2">
            Knyt samman Norden med en bättre gränsöverskridande infrastruktur
          </head>
          <p xml:id="i-VtA7ibG7hphuzViUk5QUsg">
            Den gränsöverskridande infrastrukturen i Norden behöver förbättras.
            Det är en absolut nödvändighet för att öka integrationen mellan
            de nordiska länderna. Ett särskilt viktigt stråk där dagens järnvägsinfrastruktur
            är undermålig är Oslo–Göteborg. Där behöver skyndsamt dubbelspårig
            järnväg byggas för att korta transporttiden och höja kapaciteten
            för såväl gods- som persontransporter. I dag är transporttiden
            med godståg på sträckan ungefär dubbelt så lång som med lastbil.
            När det gäller persontrafiken tar en resa med tåg Oslo–Göteborg
            mellan tre timmar och fyrtio minuter och upp till fyra timmar.
            Att köra bil tar mindre än tre timmar. Stråket Oslo–Göteborg och
            vidare till Malmö, Köpenhamn och Hamburg är utpekat som strategiskt
            viktigt av EU. Därav kan en järnvägsutbyggnad i stråket i stor
            utsträckning finansieras med EU-medel. Detta är ett exempel på
            ett gränsöverskridande infrastrukturprojekt som kan knyta samman
            Norden men som också tarvar nordiskt samarbete för att bli verklighet.
            Så sent som i juni 2021 riktade riksdagen ett tillkännagivande
            till regeringen om att inom ramen för det nordiska samarbetet
            verka för ett ministerråd för infrastruktur och transport. Det
            är mycket angeläget att regeringen följer riksdagens uppmaning.
          </p>
          <p xml:id="i-GgriYjYh2oejcKsdBscRwy">
            Inom ramen för det nordiska samarbetet bör den svenska regeringen
            också verka för en avsiktsförklaring om att förbättra den gränsöverskridande
            infrastrukturen i Norden. Möjligheten att använda andra finansieringslösningar
            än anslagsfinansiering behöver prövas. Tidigare stora nordiska
            infrastrukturprojekt såsom bygget av Öresundsbron och nya Svinesundsbron
            har visat sig mycket lönsamma. Avbetalningstiden för projekten
            har blivit betydligt kortare än beräknat och de har verkligen
            bidragit till en ökad ekonomisk aktivitet i Öresundsregionen respektive
            Svinesundsregionen och fördjupad integration av arbetsmarknaderna
            i respektive region. Framåt krävs större investeringar i, och
            ett förstärkt samarbete kring, den gränsöverskridande infrastrukturen
            i Norden.
          </p>
          <p xml:id="i-KfQgnfUrzxsvSQwC3zmZkP">
            Bygget av dubbelspårig järnväg mellan Oslo och Göteborg är ett
            konkret och ange­läget exempel på hur den gränsöverskridande infrastrukturen
            skulle kunna förbättras och bidra till förverkligandet av visionen
            om Norden som världens inte bara mest inte­grerade region utan
            också mest hållbara region. I sammanhanget kan nämnas att hela
            en miljon lastbilar korsar gränsen över Svinesund varje år och
            att bara omkring en procent av de totalt 14 miljoner gränskorsande
            resor som görs i korridoren Göteborg–Oslo utförs med tåg. Med
            en dubbelspårig järnväg skulle många vägtransporter kunna flyttas
            över till järnvägen. Det hade gett mycket stora utsläppsminskningar.
          </p>
          <p xml:id="i-aVTnVK7CW7G2i3P2Arxsd">
            För att kunna utveckla den gränsöverskridande infrastrukturen
            är det viktigt med bra beslutsunderlag som bland annat innefattar
            samhällsekonomiska analyser och beräkningar. Men idag saknas en
            metod för trafikmodellering av gränsöverskridande transporter
            på järnväg. Regeringen bör agera för att en metod för denna form
            av trafikmodellering skyndsamt tas fram. Det skulle exempelvis
            kunna ske genom att Trafikverket får i uppdrag att i samverkan
            med myndighetens nordiska motsvarigheter genomföra ett sådant
            utvecklingsarbete. Att en metod för trafikmodellering av gränsöverskridande
            transporter på järnväg saknas blottlägger behovet av ett utvecklat
            och fördjupat nordiskt samarbete kring järnvägsutvecklingen. Ett
            fördjupat samarbete kring gränsöverskridande infrastruktur i Norden
            i stort bör regeringen ta initiativ till som en del av pånyttfödelsen
            av det nordiska samarbetet.
          </p>
        </div>
        <div xml:id="i-28TkTV35atzeCdPk7wzmJq" type="signatureBlock">
          <list xml:id="i-72jVLgw7rg5UsKy1MwKnbw">
            <item xml:id="i-8jKv35o2bt5BzZSLMYb4nR" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
          </list>
        </div>
        <div xml:id="i-EGZW3TpXqA9zHW2769xVhd" type="motNotes">
          <noteGrp xml:id="i-bRYnKgbsLxQem3H3Fz8Ym">
            <note xml:id="i-9Cc95Hh7utUCcPA7vtvqFW">
              [1] Norden.org. Norden skall bli världens mest hållbara och integrerade
              region. https://www.norden.org/sv/information/norden-skall-bli-varldens-mest-hallbara-och-integrerade-region
              (hämtad 2021-09-21).
            </note>
            <note xml:id="i-URZads38tyykfAsenH5at2">
              [2] Norden.org. Motstridiga covidrestriktioner ger ökad oro i
              gränsregioner. https://www.norden.org/sv/news/motstridiga-covidrestriktioner-ger-okad-oro-i-gransregioner
              (hämtad 2021-09-21).
            </note>
            <note xml:id="i-2kM3jYfLUGBsNRSQejujpg">
              [3] Ibid.
            </note>
            <note xml:id="i-Mqb5CWjoXAWYx3SB9Dkikj">
              [4] Norden.org. Rapport om civil krisberedskap överlämnades till
              samarbetsministrarna. https://www.norden.org/sv/news/rapport-om-civil-krisberedskap-overlamnades-till-samarbetsministrarna
              (hämtad 2022-11-03).
            </note>
            <note xml:id="i-5jzbLDkqcW6YRzLq72djvj">
              [5] Norden.org. Deklaration från de nordiska samarbetsministrarna
              om krissamarbete. https://www.norden.org/sv/declaration/deklaration-fran-de-nordiska-samarbetsministrarna-om-krissamarbete
              (hämtad 2022-11-03).
            </note>
            <note xml:id="i-rMuVhzg7TMsy8rPVz9BHo">
              [7] Ibid.
            </note>
          </noteGrp>
        </div>
      </div>
    </body>
  </text>
</TEI>
