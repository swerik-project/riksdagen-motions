<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03580">
  <teiHeader>
    <fileDesc>
      <titleStmt>
        <title>med anledning av skr. 2016/17:64 Riksrevisionens rapport om förutsägbarhet och långsiktighet inom biståndet</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3580 av Hans Linde m.fl. (V)</title>
          <idno type="rdwebb">H4023580</idno>
          <rs type="number">3580</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023580/text</ref>
          <ref type="dokument_url_html">http://data.riksdagen.se/dokument/H4023580</ref>
          <ref type="dokumentstatus_url_xml">http://data.riksdagen.se/dokumentstatus/H4023580</ref>
          <ref type="docx">http://data.riksdagen.se/fil/FA3CB6C3-4A8B-4519-A49F-0349340B1588</ref>
          <ref type="pdf">http://data.riksdagen.se/fil/DC787664-5032-43EA-A296-62DDF0E4B5A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XebS1Pi6KSgAvvqekdiqEc" type="basedOn"/>
        <correspContext corresp="i-XebS1Pi6KSgAvvqekdiqEc">
          <ref>Skrivelse 2016/17:64</ref>
        </correspContext>
        <correspAction xml:id="i-55atsYoYC8YyqZKFNgipzt" type="signed"/>
        <correspContext corresp="i-55atsYoYC8YyqZKFNgipzt">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-HaHSvnSVBanvNBbxXbZzMx" type="submitted">
          <date when="2017-01-13"/>
          <time when="14:18:47"/>
        </correspAction>
        <correspAction xml:id="i-78QYcoyyHf1X6LyCbgAijh" type="dismissed">
          <date when="2017-01-19"/>
        </correspAction>
        <correspAction xml:id="i-Pad8iDtnp5oKAjWpcS2Try" type="reviewed">
          <date when="2017-01-19"/>
          <time when="10:22:01"/>
        </correspAction>
        <correspAction xml:id="i-UEqhJ4cBxeP7BdFMnUGP5q" type="referred">
          <date when="2017-01-20"/>
        </correspAction>
        <correspAction xml:id="i-SMTydfwuDGgLaoCESewFVQ" type="assigned">
          <date when="2017-04-18"/>
          <time when="12:39:43"/>
        </correspAction>
        <correspContext corresp="i-SMTydfwuDGgLaoCESewFVQ">
          <ref type="assignedTo">Utrikesutskottet</ref>
        </correspContext>
        <correspAction xml:id="i-QHewEWoeDKzRx2GcvBn3vE" type="behandlas_i"/>
        <correspContext corresp="i-QHewEWoeDKzRx2GcvBn3vE">
          <ref type="uppgift">2016/17:UU8</ref>
          <ref type="ref_dok_id">H401UU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU8</ref>
          <ref type="ref_dok_titel">Riksrevisionens rapport om förutsägbarhet och långsiktighet inom biståndet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TxR5gaAUhCyNB3FqDet8n1" type="motHeader">
        <div xml:id="i-EsAMH54HL9sUsJi2mP8E7p" type="motTitle">
          Motion till riksdagen 2016/17:3580 av Hans Linde m.fl. (V) med
          anledning av skr. 2016/17:64 Riksrevisionens rapport om förutsägbarhet
          och långsiktighet inom biståndet
        </div>
      </div>
      <div xml:id="i-LRt6NFKSpCACmnZBNcm5r7" type="motBody">
        <div xml:id="i-USJHzM2dAJtodNxhuq3gDp" type="motProposal" subtype="förslag">
          <head xml:id="i-iiqGcEhYCMoAicntMHEQA">
            Förslag till riksdagsbeslut
          </head>
          <list xml:id="i-VRkJjNPioqeKffdbbQMt3w" style="ol">
            <item xml:id="i-AnhDb4isifVQgXkMFKMB5G">
              Riksdagen ställer sig bakom det som anförs i motionen om att
              regeringen bör återkomma med förslag om hur man löpande ska redovisa
              hur avräkningarna från biståndet för migrationskostnader förhåller
              sig till biståndets mål, och detta tillkännager riksdagen för
              regeringen.
            </item>
            <item xml:id="i-BU4LXLdS91u5Q6HcwkGnCo">
              Riksdagen ställer sig bakom det som anförs i motionen om att
              regeringen löpande ska redovisa vilka migrationskostnader som
              avräknas i Openaid och tillkännager detta för regeringen.
            </item>
            <item xml:id="i-67idgojkQeGSSTRfMTBRUY">
              Riksdagen ställer sig bakom det som anförs i motionen om att
              regeringen bör få i uppdrag att genomföra en oberoende översyn
              av i vilken mån avräkningarna från biståndsbudgeten är förenliga
              med OECD-Dacs riktlinjer och tillkännager detta för regeringen.
            </item>
            <item xml:id="i-NJZSY64WwZnou7A2fQRsyj">
              Riksdagen ställer sig bakom det som anförs i motionen om den
              kommande översynen av avräkningarna från biståndet och tillkännager
              detta för regeringen.
            </item>
          </list>
        </div>
        <div xml:id="i-EmLEEY99f9r1AJnxUQXxmS" type="motContent">
          <head xml:id="i-LTuFjzkZpVYvZ2kdMgW7eG" type="h1">
            1 Inledning
          </head>
          <p xml:id="i-SVQxtBMWZ4gCorguegK9Uk">
            Regeringen har lagt fram en skrivelse till riksdagen med anledning
            av Riksrevisionens granskning av förutsägbarheten och långsiktigheten
            inom biståndet. Skrivelsen beskriver vilka åtgärder regeringen
            avser att ta för att möta den kritik som Riksrevisionen presenterar.
            Vänsterpartiet välkomnar både Riksrevisionens rapport och regeringens
            vilja att åtgärda de brister som finns när det gäller långsiktighet
            och förutsägbarhet inom biståndet.
          </p>
          <p xml:id="i-MKinECg287xFheZx6er1QK">
            Under 2015 gjordes flera framsteg inom det internationella utvecklingssamarbetet,
            bl.a. antagandet av de nya hållbarhetsmålen i Agenda 2030 och
            klimatmötet i Paris, men även överenskommelsen Addis Ababa Action
            Agenda om utvecklingsfinansiering och Sendaikonferensen där ett
            nytt ramverk för katastrofriskreducering antogs. Sammantaget lägger
            dessa framsteg grunden för en utvecklingsagenda som både kan möta
            dagens utmaningar och nå de nya ambitiösa utvecklingsmålen.
          </p>
          <p xml:id="i-YWhsz1vYoyCjXQvZdvfwVS">
            Regeringen har under 2016, med stöd av framstegen från 2015,
            presenterat två skrivelser som ska styra det svenska biståndet:
            om nystarten av politiken för global utveckling (skr. 2015/16:182)
            och Policyramverket för svenskt utvecklingssamarbete och humanitärt
            bistånd (skr. 2016/17:60). De slår fast samstämmigheten inom den
            svenska utvecklingspolitiken respektive inriktningen för det svenska
            biståndet. De bekräftar också det av riksdagen uttalade målet
            att det svenska biståndet ska uppgå till 1 procent av bruttonationalinkomsten
            (BNI) och det övergripande målet för svenskt bistånd som antagits
            av riksdagen: att skapa förutsättningar för bättre levnadsvillkor
            för människor som lever i fattigdom och förtryck. Båda skrivelserna
            har många förtjänster och Vänsterpartiet har i stort välkomnat
            dem. Däremot ser vi brister i hur de omsätts i praktiken. På flera
            områden driver regeringen en politik som hämmar den internationella
            utvecklingen och biståndets effektivitet. Avräkningarna från biståndet
            för flyktingmottagande är ett av de tydligaste exemplen på detta.
          </p>
          <head xml:id="i-WY1Sf7yLaW3LVeErzmDZAj" type="h2">
            1.1 Avräkningarna i dag
          </head>
          <p xml:id="i-uBc5kvsNzyJWVvn31HS4y">
            Sedan början av 1990-talet går en del av det svenska biståndet
            till kostnader för mottagande av asylsökande i Sverige. Dessa
            s.k. avräkningar för asylkostnader ska utgå från riktlinjer från
            biståndskommittén vid Organisationen för ekonomiskt samarbete
            och utveckling (OECD-Dac). Riktlinjerna är breda och lämnar stort
            utrymme för staterna att utforma sina egna modeller för hur avräkningarna
            beräknas. Det finns därför också stora skillnader mellan hur olika
            länder hanterar avräkningarna.
          </p>
          <p xml:id="i-Xtby27zbRBLwwwfJeFgPdh">
            Riksrevisionen har granskat de svenska avräkningarna under perioden
            januari 2010 till april 2016 och lämnar tydlig kritik på flera
            centrala punkter. Hanteringen av avräkningarna gör att biståndet
            brister i förutsägbarhet och att regeringen tvingats göra stora
            ändringar i statsbudgeten med kort varsel, och vid flera tillfällen
            under innevarande år. Beredskapen för att säkerställa en långsiktig
            och förutsägbar biståndsverksamhet har varit låg. Riksrevisionen
            ifrågasätter också om den nuvarande beräkningsmodellen för avräkningarna
            är lämplig och ser en risk att de avräkningar som görs inte motsvarar
            förutsedda kostnader under året. Sammantaget kan detta få stor
            effekt på de tillgängliga resurserna för biståndsverksamheten.
            Även redovisningen av avräkningarna kritiseras. Riksrevisionens
            granskning skapar stora frågetecken runt svenskt bistånd. Vad
            har egentligen avräknats och kunde dessa avräkningar varit mindre?
            Skulle svenskt bistånd ha kunnat vara mer förutsägbart och skulle
            de stora svängningarna i avräkningar kunnat undvikas?
          </p>
          <p xml:id="i-75Qjr9NeUQ2joRi9nRRhQe">
            Som svar på Riksrevisionens kritik aviserar regeringen ett par
            åtgärder. Viktigast är den översyn av modellen för avräkningarna
            som ska genomföras och redovisas i en kommande budgetproposition.
            Vänsterpartiet välkomnar översynen och flera av de andra åtgärderna.
            Genom denna motion vill vi förtydliga vad vi anser att översynen
            bör innehålla.
          </p>
          <head xml:id="i-9tB2cchjZp9vnzDN1Fiimf" type="h1">
            2 Ett starkt bistånd som gör skillnad
          </head>
          <p xml:id="i-KNgMv5rVtp4DpaP82qYBwo">
            Vänsterpartiets biståndspolitik utgår från internationell solidaritet.
            Vi vill att Sveriges utvecklingspolitik ska vara omfattande, förutsägbar,
            långsiktig och transparent. Den ska bygga på ett starkt lokalt
            ägandeskap och utgå från biståndseffektivitetsagendan och våra
            övriga internationella åtaganden. Det är så vi kan utforma en
            utvecklingspolitik som gör skillnad. Vi står i stort bakom de
            mål som riksdagen satt upp och menar att politiken tydligt måste
            sträva mot dem. Det är utifrån dessa principer och riktlinjer
            Sverige kan bedriva ett bistånd som verkligen gör skillnad.
          </p>
          <p xml:id="i-P3qYk3VBHGT38sXysg6dFx">
            Riksrevisionens granskning är begränsad till frågor om förutsägbarhet
            för biståndet utifrån avräkningar för asylkostnader men visar
            på tydliga brister inom de granskade områdena. Vänsterpartiet
            har länge varit kritiskt mot att avräkningar görs från biståndet
            för flyktingmottagande. Vi försvarar asylrätten. Flyktingmottagandet
            ska vara humant och välkomnande och ordentligt finansierat. Men
            flyktingmottagande i Sverige är inte bistånd. Vi tycker i grunden
            inte att det är rimligt att världens fattiga, hungriga och förtryckta
            ska betala för asylkostnader i Sverige genom uteblivet bistånd.
            Vänsterpartiet ser att Sverige som ett av världens rikaste länder
            måste klara av att leva upp till sina åtaganden både när det kommer
            till asylrätten och när det kommer till utvecklingspolitiken.
            Med en annan ekonomisk politik skulle det vara fullt möjligt.
            Vi vill se en förändring av de skattesystem som är riggade för
            att gynna de rikaste i samhället så att vi kan utveckla välfärden
            i Sverige, stärka flyktingmottagandet och samtidigt fullfölja
            våra internationella åtaganden om att utrota fattigdomen i världen.
            Därför anser Vänsterpartiet att Sverige i grunden bör minska avräkningarna
            för asylkostnader med målet att de helt ska avvecklas.
          </p>
          <p xml:id="i-PUM3W6nRRJUPFwsfLFmYMx">
            Avräkningarna från biståndet sänder också signalen att bistånd
            är en form av välgörenhet som vi kan unna oss när vi har råd och
            dra in när vi tycker att vi har behov att täcka i Sverige. Det
            är en syn som ligger långt ifrån både Vänsterpartiets syn på bistånd
            och hur man internationellt i dag definierar bistånd. Efter mer
            än 60 år av svenskt statligt bistånd vet vi att partnerskap, långsiktighet
            och ett starkt lokalt ägandeskap och ansvarsutkrävande är förutsättningar
            för att biståndet ska ge långsiktiga resultat. Det är också kärnan
            i den globala biståndseffektivitetsagendan som utvecklats sedan
            2005.
          </p>
          <p xml:id="i-YbqxBGMjaEfeVjggxwoZ5D">
            Utöver invändningar mot principerna bakom avräkningarna i sig
            ser Vänsterpartiet stora brister i den modell som används för
            att beräkna avräkningarnas storlek. Den nuvarande modellen är
            konstruerad på ett sätt som gör att den inte beskriver de verkliga
            kostnaderna för flyktingmottagandet, bl.a. för att den utgår från
            att alla kostnader för en asylsökande uppstår det år personen
            söker asyl. År 2015 sökte över 160 000 människor asyl i Sverige.
            En övervägande majoritet av dem gjorde det under årets sista månader.
            Kostnaderna för mottagandet av dessa människor belastar därför
            i praktiken budgeten för 2016, men på grund av den modell som
            används för att beräkna avräkningarna beräknas de belastas budgeten
            för 2015. Modellen är också väldigt känslig för antalet asylsökande
            som anländer och hur många dygn det tar från asylansökan till
            kommunplacering. Det är dessutom otydligt vad som ingår i den
            dygnskostnad som används i modellen.
          </p>
          <p xml:id="i-DDD4HLdQD6pQoupPwjasiA">
            De stora bristerna i modellen blev tydliga i budgeten för 2016.
            I höstbudgeten som presenterades den 21 september 2015 slog man
            fast att 8,2 miljarder, motsvarande 19 procent av biståndsbudgeten,
            skulle avräknas för flyktingkostnader. Budgeten grundade sig på
            prognoser som någon månad senare visade sig vara felaktiga. Redan
            när riksdagen skulle fatta beslut om budgeten i december 2015
            var det tydligt att budgetförslaget skulle behöva justeras. Finansministern
            talade om att så mycket som 60 procent av biståndet skulle kunna
            komma att avräknas. Regeringen och Vänsterpartiet enades efter
            förhandlingar om en vårändringsbudget där avräkningarna ökade
            till 12,2 miljarder, motsvarande 28 procent av biståndet. Men
            under sommaren visade det sig att betydligt färre än beräknat
            sökte asyl i Sverige under 2016 och i höständringsbudgeten minskades
            avräkningarna till 5,9 miljarder kronor. Denna stora ryckighet
            och kortsiktighet fick självklart långtgående konsekvenser för
            många av Sveriges partner. Internationella organisationer fick
            först besked att Sverige skulle minska sitt stöd och t.o.m. bryta
            ingångna avtal, för att några månader senare få nya besked. Många
            aktörer i syd har med rätta frågat sig om man kan lita på Sveriges
            stöd och löften. Det har skadat Sveriges trovärdighet som biståndsaktör.
          </p>
          <p xml:id="i-TNvtubSoig8T6j7r2ysRDp">
            Sammantaget gör dessa brister i modellen för att beräkna avräkningarna
            att biståndets transparens, förutsägbarhet och långsiktighet brister
            kraftigt. I slutändan drabbar detta biståndets mottagare, människor
            som lever i fattigdom och förtryck.
          </p>
          <head xml:id="i-QwpNQQ4RjSZuaDZQG4JnSk" type="h2">
            2.1 En förändrad modell för avräkningarna
          </head>
          <p xml:id="i-WeBjcWFuFwA7F7LL3V6sMY">
            Målet för den svenska biståndspolitiken som slagits fast av riksdagen
            är att skapa förutsättningar för bättre levnadsvillkor för människor
            som lever i fattigdom och förtryck. Detta gäller för hela utgiftsområde
            7, internationellt bistånd. De kostnader som avräknas från biståndet
            för att finansiera flyktingmottagande är trots det inte underställda
            målet och utvärderas inte heller gentemot det. Avräkningarna följer
            heller inte regeringens landprioritering eller tematiska prioritering
            inom biståndet.
          </p>
          <p xml:id="i-W6kWq1sDdr3jkvbNNhHzfW">
            Avräkningarna motverkar dessutom de principer som finns i effektivitetsagendan
            om mottagarländernas ägarskap över planering och prioritering
            inom biståndet, fokus på resultat, transparens och inkluderande
            partnerskap mellan givare och mottagare som Sverige ställt sig
            bakom. Samtliga utgifter inom utgiftsområde 7 bör underställas
            målet för biståndet och utvärderas i enlighet med det. Regeringen
            bör återkomma med förslag om löpande redovisning av hur avräkningarna
            från biståndet för migrationskostnader förhåller sig till biståndets
            mål. Detta bör riksdagen ställa sig bakom och ge regeringen tillkänna.
          </p>
          <p xml:id="i-BrmHdSDTqTHKsLNZMc3sdt">
            Öppenhet har länge varit ett honnörsord inom svenskt bistånd.
            Genom satsningen Openaid som lanserades 2011 redovisas det svenska
            biståndet på ett förhållandevis transparent sätt, även om satsningen
            fått kritik för vissa brister. På webbplatsen openaid.se går att
            läsa i viss detalj hur biståndet fördelas på olika områden, till
            olika länder och inom olika insatser. Det går bl.a. att hitta
            information om biståndet för 2015, indelat i sex huvudkategorier.
            Den i särklass största, som uppgår till 20,2 miljarder kronor,
            är flyktingmottagande i Sverige. Den som vill läsa vidare om denna
            post, som är nästan lika stor som de andra och tredje största
            posterna tillsammans, möts av en förklaring på en mening: ”Avräkning
            från biståndsbudgeten för kostnader relaterade till flyktingmottagning
            i Sverige, som klassificeras som bistånd av OECD-Dac.” Det finns
            ingen specificering av vad dessa dryga 20 miljarder finansierar
            och ingen tydligare förklaring. Det står inte heller att den summa
            som faktiskt avräknades från biståndet för flyktingmottagande
            under 2015 var knappt 8,9 miljarder kronor, och att den summa
            som redovisas är avräkningarnas storlek enligt den modell regeringen
            använder, men som denna gång inte gick att tillämpa fullt ut.
            Denna brist på transparens är ett stort problem och måste åtgärdas.
            Regeringen ska löpande redovisa vilka migrationskostnader som
            avräknas i Openaid. Detta bör riksdagen ställa sig bakom och ge
            regeringen till känna.
          </p>
          <p xml:id="i-97jLgiekBJX8FnnA1satxp">
            De senaste åren har vi sett stora förändringar i antalet asylsökande,
            vilket skapar stora svängningar i den totala biståndsvolymen.
            Antalet asylsökande är svårt att förutse eftersom det till stor
            del beror på händelser i omvärlden. Antalet dygn i asylprocessen
            varierar delvis till följd av antalet asylsökande, men det har
            inte varit den största källan till osäkerhet kring avräkningarna.
            En stor brist med dagens modell är dygnskostnaden. Här brister
            också transparensen. Regeringen har hittills inte redovisat vad
            som är inkluderat i dygnskostnaden de använder i sin beräkningsmodell.
            Concord visar i rapporten En säker finansiering av biståndet att
            avräknad kostnad per asylansökan har stigit från 55 000 kronor
            i genomsnitt under regeringen Persson till ca 100 000 under regeringen
            Reinfeldt och ca 150 000 under regeringen Löfven utan någon tydlig
            förklaring.
          </p>
          <p xml:id="i-4rNyr9UtsWARW7LrNvPBAH">
            Concord har också granskat hur avräkningarna förhåller sig till
            de riktlinjer som OECD-Dac satt upp. Enligt rapporten är minst
            en femtedel av de kostnader som inkluderas i avräkningar inte
            förenliga med OECD-Dacs riktlinjer. Bristen på transparens gör
            det svårt att granska denna fråga i detalj, men Concord har funnit
            att kostnader för administration, systemutveckling/it, resor,
            utbildning för Migrationsverkets personal, löner och kontor inkluderats
            i avräkningarna trots att de inte nämns i riktlinjerna. Periodvis
            har även kostnader för bevakning av asylboenden inkluderats. Dessutom
            finns kostnader som direkt verkar bryta mot riktlinjerna, som
            t.ex. kostnader för organiserad sysselsättning, undervisning i
            svenska och andra integrationsfrämjande insatser. Svenska regeringar
            har under alla år hävdat att avräkningarna följer OECD-Dacs riktlinjer.
            Concords rapport visar att det troligen inte är korrekt. Det har
            heller inte granskats närmare vilka kostnader som avräknas, och
            den bristande transparensen har omöjliggjort en sådan bedömning.
            OECD-Dac har inte heller haft tillgång till fullständigt material
            vid sina granskningar och Riksrevisionen hade inte i uppdrag att
            granska avräkningarna i relation till OECD-Dacs riktlinjer. Regeringen
            bör få i uppdrag att genomföra en oberoende översyn av i vilken
            mån avräkningarna från biståndsbudgeten är förenliga med OECD-Dacs
            regler. Detta bör riksdagen ställa sig bakom och ge regeringen
            till känna.
          </p>
          <p xml:id="i-M9rSVqsAar2Cufin9zMmGu">
            Regeringen aviserar i skrivelsen en översyn av modellen för hur
            avräkningarna beräknas. Den nuvarande modellen innehåller flera
            brister som beskrivs ovan. Dessa brister behöver analyseras noggrant
            för att man ska finna en så ändamålsenlig modell som möjligt.
            Vänsterpartiet anser att det finns flera alternativ att beakta
            i en sådan översyn.
          </p>
          <p xml:id="i-835SFWR7mGbxq295L61wQT">
            Den nuvarande modellen beräknar inte de faktiska kostnaderna
            för flyktingmottagandet, vilket beskrivs närmare ovan. En anledning
            till de stora variationerna i avräkningarnas storlek är att de
            bygger på prognoser med stor osäkerhet. Budgetarna för 2016 visar
            tydligt de brister som finns och vilka konsekvenser de får. Ett
            sätt att öka förutsägbarheten skulle vara att använda kostnaderna
            för flyktingmottagandet för föregående år som underlag för avräkningarna
            för det kommande året. Det skulle också innebära att man finansierade
            faktiska kostnader, även om det var kostnader för föregående år.
            Migrationsverket har redan delvis börjat använda denna princip.
            I verkets senaste prognos från oktober 2016 beräknar man dygnskostnaden
            utifrån årsredovisningen för 2015, i stället för att som i tidigare
            prognoser utgå från prognostiserade kostnader och utgifter. Statsbudgeten
            får inte finansiera kostnader från föregående år, men det skulle
            i detta fall inte handla om att finansiera tidigare kostnader
            utan endast att använda tidigare utfall som prognos för kommande
            avräkningar. En sådan lösning skulle göra avräkningarna mer förutsägbara
            och ändringsbudgetar skulle aldrig behöva bli nödvändiga. Denna
            möjlighet bör regeringen ta med i sin översyn av modellen.
          </p>
          <p xml:id="i-Xcr5MeY1YRRFpMeZdBW2bZ">
            Ett annat alternativ är att ta fram en modell som mycket tydligare
            bygger på Migrationsverkets prognoser och tar hänsyn till när
            asylsökande väntas söka asyl i Sverige och beräknar antalet dagar
            i asylprocessen under budgetåret utifrån prognoserna. Även detta
            bör regeringen ta i beaktande i översynen av modellen.
          </p>
          <p xml:id="i-48g4x8ri5zXJPSFN6oKZtr">
            I den nuvarande modellen räknas antalet dygn från ankomst till
            kommunplacering. I Tyskland räknas dygnen från bifallen asylansökan
            och ett år framåt. I Storbritannien räknas antalet dygn från asylansökan
            till att asylbeslut fattas. I framtagandet av en ny svensk modell
            bör dessa alternativ utredas. Den tyska modellen medför större
            förutsägbarhet och omfattar färre personer eftersom endast de
            som får asyl inkluderas. Antalet dygn är däremot konstant eftersom
            riktlinjerna från OECD-Dac begränsar möjligheterna att göra avräkningar
            till en ettårsperiod och asylbeslut inte finns som en slutpunkt
            som i den brittiska modellen. Riktlinjerna från OECD-Dac säger
            dock att avräkningarna inte får finansiera kostnader för integrationsinsatser,
            vilket är en viktig del av insatserna för den som fått uppehållstillstånd.
            En avgränsning mellan dessa insatser och de som får finansieras
            enligt riktlinjerna kan vara svår att göra. Denna fas av mottagandet
            kan också anses mindre motiverad att finansiera denna väg. En
            närmare undersökning av den tyska och den brittiska modellen bör
            inkluderas i regeringens översyn.
          </p>
          <p xml:id="i-35KoSbVwbBKo1YyEJnLF2X">
            Riksrevisionen menar att regeringen i större utsträckning bör
            använda Migrationsverkets anslagskredit för att minska ändringsbudgeteringen.
            Vänsterpartiet instämmer i Riksrevisionens bedömning att det vore
            ett bra sätt att hantera eventuella ökade kostnader under innevarande
            budgetår, inom vissa begränsningar. Det skulle leda till en större
            förutsägbarhet inom biståndet. Möjligheten att använda anslagskrediter
            bör därför inkluderas i översynen av modellen.
          </p>
          <p xml:id="i-597joqCxaqcXKiTnKThK58">
            Den nuvarande modellen för att beräkna avräkningarna har resulterat
            i stora variationer i avräkningarnas storlek mellan olika år,
            eftersom antalet asylsökande har stor betydelse för hur stora
            avräkningarna blir. Sverige är också det land som gjort störst
            avräkningar under de senaste fem åren. Regeringen har nu satt
            ett tak för avräkningarna som innebär att maximalt 30 procent
            av biståndsbudgeten får användas till avräkningar. Detta för att
            Sverige ska leva upp till det av FN fastslagna 0,7-procentsmålet,
            även om man understiger det av riksdagen fastslagna enprocentsmålet.
            Vänsterpartiet menar att detta tak är för högt. Både för att det
            urholkar biståndet och för att det medger alldeles för stora variationer
            i de belopp som används till faktiskt bistånd, vilket minskar
            förutsägbarheten och långsiktigheten inom biståndet. Även möjligheten
            att införa ett lägre tak för avräkningarna bör ingå i översynen
            av modellen för avräkningarna.
          </p>
          <p xml:id="i-UuGWYh9pbWe2M8uxvo8rsm">
            Sammantaget vill Vänsterpartiet att regeringen i sin kommande
            översyn bör eftersträva att ta fram en ny modell för avräkningarna
            som
          </p>
          <list xml:id="i-8G9fKNLzcopfZ1A777shD7" style="ol">
            <item xml:id="i-GKWcHVCTXcpqvdiPTzLa3n">
              innebär en ökad förutsägbarhet i svenskt bistånd
            </item>
            <item xml:id="i-JaaZojqmULRATyFxgZ9nDe">
              innebär att avräkningarna för asylkostnader tydligt och långsiktigt
              minskar
            </item>
            <item xml:id="i-BLtgD8E8JQW1wpkmLKhDfY">
              följer OECD-Dacs riktlinjer
            </item>
            <item xml:id="i-Xd8Qoozq66TQA1sQv3GA8b">
              innebär att avräkningarna redovisas och följs upp på ett transparent
              sätt
            </item>
            <item xml:id="i-2YPTYaYvVVN9ajhtrUvc7x">
              utgår från de verkliga kostnaderna för asylsökande.
            </item>
          </list>
          <p xml:id="i-RFXXsfSkhrwD2nW7DttTDa">
            Den kommande översynen av avräkningarna från biståndet bör ta
            avvägningarna ovan i beaktande. Detta bör riksdagen ställa sig
            bakom och ge regeringen till känna.
          </p>
        </div>
        <div xml:id="i-YL3q54iPAwpLYx9yANpUUr" type="signatureBlock">
          <list xml:id="i-5c2RChAshR3hnZg4YWQFsT">
            <item xml:id="i-NDcWqak1oMzRwTacMacerF" type="signature">
              Hans Linde (V)
            </item>
            <item xml:id="i-VSftXzd4omCCTTNNbwkp6K" type="signature">
              Stig Henriksson (V)
            </item>
            <item xml:id="i-Nq7Zvwyuqg355SYVjiZHDG" type="signature">
              Jens Holm (V)
            </item>
            <item xml:id="i-XL3Z1bbt1378PWRDFAW6HW" type="signature">
              Amineh Kakabaveh (V)
            </item>
            <item xml:id="i-XY7EEXTZffcCURW7EgSE9J" type="signature">
              Birger Lahti (V)
            </item>
            <item xml:id="i-88ZhkmRf2QzLby1iMVPXrq" type="signature">
              Håkan Svenneling (V)
            </item>
            <item xml:id="i-MZ6eMcxymaZNDC1DnmZVdX" type="signature">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
