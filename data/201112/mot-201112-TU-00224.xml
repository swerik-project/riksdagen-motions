<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00224">
  <teiHeader>
    <fileDesc>
      <titleStmt>
        <title>Biljetthanteringen för tågresenären</title>
        <author corresp="i-UFTZBKNRWWLXUXAtcCcVfH i-VRHymVx7EsX48sg7b5qmpS">av Jan Lindholm och Tina Ehn (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biljetthanteringen för tågresenären</title>
          <idno type="rdwebb">GZ02T224</idno>
          <rs type="number">T224</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T224/text</ref>
          <ref type="dokument_url_html">http://data.riksdagen.se/dokument/GZ02T224</ref>
          <ref type="dokumentstatus_url_xml">http://data.riksdagen.se/dokumentstatus/GZ02T224</ref>
          <ref type="doc">http://data.riksdagen.se/fil/D9411962-58B4-427D-9662-7FDD90126816</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GkQdqkLA8YrdyHqKydn4ZZ" type="signed"/>
        <correspContext corresp="i-GkQdqkLA8YrdyHqKydn4ZZ">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-NSHz8Tq8XoGNUfMCzgLVvN" type="numbering">
          <date when="2011-09-30"/>
        </correspAction>
        <correspAction xml:id="i-9Nsm2czYqqaMLJfW99im88" type="submission">
          <date when="2011-09-28"/>
        </correspAction>
        <correspAction xml:id="i-Hg5Fay6AUtWGxqL6yxDK28" type="transfer">
          <date when="2011-09-28"/>
        </correspAction>
        <correspAction xml:id="i-Ha9JKz95ySsFJtapq31Aat" type="assigned"/>
        <correspContext corresp="i-Ha9JKz95ySsFJtapq31Aat">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-B86rmHrqNWv347s2JvknxS">
            Förslag till riksdagsbeslut
          </head>
          <list style="ol">
            <item xml:id="i-AS81y1Jv7hWhtkJy8a9wnX">
              Riksdagen tillkännager för regeringen som sin mening vad som
              anförs i motionen om nödvändigheten av att förenkla biljettsystemet
              med en kontakt för hela resan för tågresenärer.
            </item>
            <item xml:id="i-LGNBXh5NaJfjKMfQiNsm7d">
              Riksdagen tillkännager för regeringen som sin mening vad som
              anförs i motionen om yrkespendling.
            </item>
            <item xml:id="i-GMsfMedo133ybwJ7tZWcnt">
              Riksdagen tillkännager för regeringen som sin mening vad som
              anförs i motionen om orimliga prismodeller.
            </item>
          </list>
        </div>
        <div type="motContent">
          <head xml:id="i-G5KWp7hdLMSBxXiNrp11jN" type="h1">
            Bakgrund
          </head>
          <p xml:id="i-BMHtuESMM8vnVtTxfZBw1Y">
            Avregleringen av SJ har inneburit att vi idag har ett stort antal
            entreprenörer på Trafikverkets spår. Egentligen är det ju svenska
            folkets spår vi talar om, men Trafikverket är satt att förvalta
            dem på bästa sätt.
          </p>
          <p xml:id="i-AnFxZ2euujx7DM9ZHzFsB1">
            I turistbranschen talas det gärna om hela resan-koncept. För
            den som avser att ta sig fram på våra gemensamma spår i Sverige
            är det nästan nödvändigt att vända sig till en resebyrå om man
            vill skaffa sig en överblick av hela resan från start till mål.
          </p>
          <p xml:id="i-9JstqVzNwxScf2ZdJe48eJ">
            Av alla de trafikanordnare som finns i landet för trafik på spår
            är det få som samordnat sina biljettsystem. Biljetter och periodkort
            fungerar inte för den som av någon anledning reser över de gränser
            trafikutövarna har satt upp mellan sina utbud. Tabellsamordningen
            är inte heller den bästa. Vid förseningar hos den ene entreprenören
            finns det ingen garanti att resan kan fortsätta till slutmålet
            med nästa entreprenör.
          </p>
          <p xml:id="i-42HXLVUzsRomqYpTn5L46i">
            Detta retar upp många resenärer och är utan tvekan både opraktiskt
            och svårt att hantera för den som reser. Att två resenärer som
            sitter bredvid varandra kan ha betalat extremt olika för samma
            resa retar också upp många som reser.
          </p>
          <head xml:id="i-QcXVJXVx97dJfgpJiKbvbR" type="h1">
            Förslag till åtgärd
          </head>
          <head xml:id="i-22UuaaCoHcV6iZLU2C4Doe" type="h2">
            En kontakt för hela resan
          </head>
          <p xml:id="i-Ebtsi8Z8LZrqYXyUKaWBuy">
            Vi föreslår inte en återreglering eftersom vi vet att det inte
            är politiskt möjligt, även om alla fakta talar för att det vore
            det enklaste sättet att skapa förutsättningar för att lösa många
            av de problem som finns på spåren idag. Men att regeringen tar
            ett initiativ för att skapa en lösning som innebär att resenären
            enbart behöver ha en kontakt för hela resan borde vara möjligt
            att överväga som krav för en konservativ och förändrings­ovillig
            regering.
          </p>
          <p xml:id="i-7fytsLeiskjegk31iFkk6d">
            Folket äger ju spåren och borde kunna ställa krav på att alla
            som tillåts använda dem samordnar sina tidtabeller och sina biljettsystem.
            Enklast vore det naturligtvis med ett statligt ägt bolag som fungerar
            som trafikhuvudman för all spårtrafik i landet. Det bolaget behöver
            inte köra ett enda tåg utan enbart ägna sig åt resenären och själva
            resan eller om man så vill systemtänkandet, tidtabeller och själva
            biljettsystemet. Sedan kan det vara många olika företag som utför
            själva trafikarbetet.
          </p>
          <p xml:id="i-C3WteYttHZtuDtfzjT2896">
            Det är ju inget fel med att erkänna att politiska beslut inte
            blev som man tänkt sig, att man utvärderar och justerar när det
            behövs. Försäljningen av Vin &amp; Sprit kostar svenska folket
            minst fem miljarder netto varje år på grund av låga räntor på
            statsskulden och uteblivna intäkter från bolaget. Avregleringen
            av Apoteket gör att många numera tvingas till långa resor till
            ett flertal så kallade apotek för att hitta den medicin de behöver.
            Den fria etableringsrätten inom primärvården har för många inneburit
            att avstånden till vård ökat markant och att vårdresurser koncentrerats
            till områden med en betalningsstark befolkning. Friskolereformen
            som initialt innebar en möjlighet till pedagogisk utveckling har
            förändrats till ren affärsverksamhet där vinst är det viktigaste.
            Samtidigt ser vi tyvärr hur friskolor används för att försvåra
            för barn från olika etniska grupper att mötas i vardagen.
          </p>
          <p xml:id="i-MhWzxCzGBY6pJUPpeCaDjT">
            Det finns många exempel på att reformer inte blir som man tänkt
            sig eller åtminstone till viss del blivit något annat än vad som
            var avsikten. Att då våga gå in och förändra igen borde vara något
            riksdag och regering tar ansvar för.
          </p>
          <p xml:id="i-7nBEiYX43tuXmG3rN1NfAj">
            Riksdagen bör därför ge regeringen till känna som sin åsikt att
            det är dags för regeringen att ta ansvar för att ett biljettsystem
            med en kontakt för hela resan blir verklighet för resor på spår
            i vårt land. Om ett sådant biljettsystem kan omfatta allt resande
            på all kollektivtrafik vore det självklart än bättre.
          </p>
          <head xml:id="i-Gi4aLU3mnfhgNmzEdA6RyN" type="h2">
            Yrkespendling
          </head>
          <p xml:id="i-V7t2HkY1SNd2ALDBXrzoKh">
            Periodkort och årskort är en gåva för yrkespendlaren, praktiskt
            enkelt och oftast mycket prisvärt. Förutsättningen är dock att
            pendlaren bor och arbetar inom ett så kallat trafikområde. Råkar
            man ha oturen att jobbresan passerar en gräns mellan olika länstrafikutövare
            kan det bli stora problem. Man kan tvingas köpa två periodkort
            och då kan bilen bli ett alternativ. Avsikten med vår trafikpolitik
            är ju att försöka avveckla så mycket onödigt bilåkande som möjligt
            och just jobbpendling är mycket värdefullt att flytta från bil
            till kollektivtrafik.
          </p>
          <p xml:id="i-7jByqWYzgWPgUHRSYrqeKn">
            Det finns även yrkesgrupper som inte har sin arbetsplats på samma
            ställe hela tiden utan flyttar runt mer eller mindre. Vi syftar
            då inte på konsulter, som reser på betald arbetstid och på uppdragsgivarens
            bekostnad, utan på exempelvis okvalificerad arbetskraft som ofta
            tvingas arbeta korta perioder hos ett stort antal olika arbetsgivare,
            exempelvis i servicenäringar.
          </p>
          <p xml:id="i-HGsLTCaZCg5BMqE5CWXhVh">
            Det är inte självklart att arbetsmarknadsregioner för den enskilde
            sammanfaller med den regionindelning som trafikutbudet erbjuder.
            Regeringen borde därför ta initiativ till en förhandling mellan
            samtliga länstrafikhuvudmän och trafikutövare om att, frikopplat
            från motionens första yrkande, införa yrkespendlingskort som inte
            är låsta för pendling inom ett trafikområde. Ett sådant kort skulle
            kraftigt öka arbetskraftens mobilitet och därmed underlätta företagens
            kompetensförsörjning.
          </p>
          <head xml:id="i-KDkGcjTNpiLJgH8Z4vGi5G" type="h2">
            Prissättning av resor
          </head>
          <p xml:id="i-9aMfX6DhVXY8JPhMb3m8Dj">
            Den nuvarande lotteriliknande prissättningen för tågresor är
            ett hån mot hela befolkningen. Den som inte har några hänsyn att
            ta beträffande när resan sker kan resa till en kostnad som understiger
            en tiondel av kostnaden för den som tvingas planera sitt resande.
            Det kan till och med vara så att en resenär i första klass som
            köper sista biljetten före avgång kan resa till mindre än en tiondel
            av det som andraklassresenären betalar som fullt pris.
          </p>
          <p xml:id="i-Fqy3zJJiSwQJWYev1LXi1r">
            Allt fler väljer att chansa med förhoppning att man skall ha
            tur att få en av de riktigt billiga biljetterna, vilket gör att
            totalintäkten sjunker drastiskt. Resenärerna vänjer sig vid att
            det nästan är gratis att resa. De få gånger dessa resenärer på
            grund av omständigheter tvingas köpa en biljett till fullt pris
            uppfattar de det som ett rån.
          </p>
          <p xml:id="i-245CkcCQCa66YREiLVuqyg">
            Många resenärer väljer bilen eftersom de vet vad bränslet kostar,
            men omöjligt kan förutse vad tågbiljetten kommer att kosta. Detta
            att det inte längre är möjligt att förutse biljettpriset, om man
            inte köper till fullt pris, gör att SJ:s prissättning uppfattas
            som ett skämt.
          </p>
          <p xml:id="i-Sfy6x95WvEYfzasXC7bap6">
            Regeringen bör därför använda sin makt som ägare till SJ för
            att ge tydliga direktiv om att prismodellen måste förändras så
            att det är förutsägbart vad en resa kostar. Detta bör riksdagen
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-UtRneadrQpXGp8qXP17Koi" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-7eEkxMHXq4d4bffcKVVwEJ" who="i-UFTZBKNRWWLXUXAtcCcVfH">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
