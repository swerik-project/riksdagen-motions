<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--fk--00261">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__261/mot_1960__fk__261-001.pdf"/>
      <fw xml:id="i-R3rs2Sqwtzt2gLDMcrrtdB">
        2 Motioner i Första kammaren, nr 261 år 1960
      </fw>
      <div xml:id="i-DK5dNJJhfMRJTvAxRMLs9K" type="motHeader">
        <div xml:id="i-PLbvRcpx3ndZbP49x3NB4s" type="motTitle"/>
        <div xml:id="i-R1cn2WQr5HzCu3a9GGYoJ2" type="motSubmissionInfo"/>
      </div>
      <div xml:id="i-97ChVAygM4MR2yYo2cCjoj" type="motBody">
        <div xml:id="i-BbW5TXh9eeZR9XqLxn1FeL">
          <p xml:id="i-2UBZibwDVUifkoZKNpg5UT">
            Nr 261
          </p>
          <p xml:id="i-X3ZvgpkYYbwvPGbFf1WnLf">
            Av herr Åman m. fl., angående sänkning av elevantalet i skol-
            klasserna.
          </p>
          <p xml:id="i-KvpBJR8rtq9RsLfZvmeG6Y">
            I statsverkspropositionen, åttonde huvudtiteln, redovisas under
            punkten 189 (s. 504 ff.) en inom ecklesiastikdepartementet utförd
            utredning rörande kostnaderna vid en sänkning av elevantalet per
            klass i olika skolformer. I redogörelsen anges, att en sänkning
            av elevantalet med fem på samtliga skolstadier, med undantag av
            småskolans a-klasser, skulle medföra en ökning av de årliga statliga
            lärarlönekostnaderna med cirka 83 milj. kr. Härtill kommer att
            den ökning av antalet klasser som skulle bli följden av sänkta
            elevtal medför ett ökat behov av skollokaler. Departementschefen
            har velat fästa riksdagens uppmärksamhet på de ekonomiska konsekvenser
            som ett genomförande av standardförbättringar i detta avseende
            kan förut- ses medföra. Det har därför nu icke framlagts konkreta
            förslag rörande den mer långsiktiga målsättningen, utan spörsmålet
            rörande sänkning av elev- antalet i klasserna inom den obligatoriska
            skolan, de allmänna läroverken och därmed jämförliga läroanstalter
            har upptagits för att riksdagen, om den för sin del skulle finna
            det påkallat, skall kunna komplettera sitt tidigare ställningstagande
            till utredningsfrågorna. Frågan om lärjungeantalet i undervisningsavdelningarna
            inom den obliga- toriska skolan samt vid de allmänna läroverken
            och därmed jämförliga läroanstalter var föremål för behandling
            bland annat vid 1956 års riksdag i samband med behandlingen av
            propositionen nr 123 angående skolväsen- dets ordnande på realskolestadiet
            under övergångstiden före enhetsskolans genomförande. Statsutskottet
            anförde därvid i sitt utlåtande nr 154 att det bland annat med
            hänsyn till de ökade anspråken på lärartillgång var omöj- ligt
            att bedöma våra resurser för det angivna ändamålet men uttalade
            ock- så att det enligt utskottets mening var fråga om angelägna
            åtgärder. Ut- skottet förutsatte, att en sammanfattande utredning
            skulle komma till stånd, som skulle göra det möjligt att bedöma
            verkningarna i olika hän- seenden och angelägenhetsgraden av tänkbara
            delreformer. Statsutskottet återkom till frågan i utlåtande nr
            127 vid 1957 års riksdag och upprepade därvid bland annat det
            år 1956 uttalade önskemålet om en sammanfattande utredning. Senast
            har statsutskottet i utlåtande nr 123 hävdat, att utred- ningen
            1 frågan snarast möjligt måtte färdigställas och förslag i ämnet
            före- läggas riksdagen. Enligt departementschefens mening bör
            självfallet en
          </p>
          <pb facs="riksdagen-motions-pdf/data/1960/mot_1960__fk__261/mot_1960__fk__261-002.pdf"/>
          <fw xml:id="i-9rYbP6Q1c8v1RvXYqAHEyi">
            Motioner i Första kammaren, nr 261 år 1960 8
          </fw>
          <p xml:id="i-DkqF9PzQGA2mcqNVMj4JTe">
            minskning av elevantalet i klasserna vara en av de väsentligaste
            riktpunk- terna vid det ständigt fortgående mera långsiktiga planeringsarbetet
            på skolans område och målsättningen härutinnan förverkligas så
            snart stats- finansiella och andra nödvändiga förutsättningar
            härför anses kunna före- ligga. Vid sidan av en sådan mer långsiktig
            strävan bör enligt departements- chefens mening angelägna delreformer
            i förevarande avseende kunna ge- nomföras. Vi vill med all kraft
            understryka departementschefens uttalande om vik- ten av en väsentlig
            minskning av elevantalet i de stora skolklasserna. Kost- naderna
            för en sådan reform, när den helt genomförts, blir visserligen
            bety- ande. Man måste emellertid enligt vår mening hålla i minnet,
            att de kost- nader som leder till att vår ungdom kommer att i
            framtiden stå bättre rus- tade för sin insats i yrkes- och samhällsliv
            utgör den kanske bästa investe- ring som samhället över huvud
            taget kan välja. De närmare motiven för en sänkning av elevantalet
            i klasserna är väl kända och behöver därför inte upprepas. Det
            förtjänar emellertid särskilt framhållas, att de landvinningar
            på pedagogikens område, som karakterise- rat de senaste decennierna,
            för att i praktiken fullt ut komma till sin rätt förutsätter att
            undervisningen och handledningen sker i mindre grupper. Vunna
            erfarenheter visar entydigt, att det stora elevantalet i klasserna
            utgör det största hindret mot tillämpningen av nya individualiserande
            un- dervisningsmetoder. Om klassernas storlek är av väsentlig
            betydelse för det kunskapsmässiga resultatet av skolans arbete,
            så är den roll som elevantalet spelar när det gäller skolans fostrande
            uppgift inte mindre viktig. I en tid, då den all- männa materiella
            standarden ökar och tas ut bland annat i form av förbätt- rade
            arbetsförhållanden för de vuxna, är det rimligt att arbetsmiljön
            för- bättras även för barnen i skolan. De stora klasserna är ur
            mentalhygienisk synpunkt ett oting och leder ofrånkomligen till
            att ordning och disciplin blir lidande. Lärarens uppgift som fostrare
            och karaktärsdanare förutsätter att han har en personlig kontakt
            med varje elev så att han genom indivi- duellt utformade åtgärder
            kan hjälpa eleven över de svårigheter som måste möta. Problemen
            inom ungdomsvården skulle sannolikt inte ha antagit sådana proportioner
            som nu,om skolan fått resurser att bedriva sin fostrande verksamhet
            på ett effektivare sätt. En minskning av elevantalet kan därför
            betraktas såsom en åtgärd inom skolan, vilken motsvarar de ökade
            insatser som statsmakterna på senare tid vidtagit på ungdomsvårdens
            område. Svårigheter att minska elevantalet i klasserna har tidigare
            rått på grund av lärarbristen. Enligt vår mening är det nu hög
            tid att man till en genom- gripande reform i ifrågavarande hänseende
            utnyttjar de väsentligt ökade möjligheterna vad gäller personella
            resurser som man kan räkna med i fram- tiden. Vi vill i detta
            sammanhang endast hänvisa till universitetsutredning- ens beräkningar
            i betänkandet rörande »Universitet och högskolor i 1960-
          </p>
          <pb facs="riksdagen-motions-pdf/data/1960/mot_1960__fk__261/mot_1960__fk__261-003.pdf"/>
          <fw xml:id="i-CJEkJmWA16AL7yk6Q936MF">
            4 Motioner i Första kammaren, nr 261 år 1960
          </fw>
          <p xml:id="i-Qxaw8pN78H3SrVPUj7Sutw">
            talets samhälle» (SOU 1959:45), vilka visar att man kan räkna
            med en sådan studentexamination, att bristen på akademiskt utbildade
            lärare snart kommer att hävas. Vidare framgår att en väsentlig
            ökning av intagningen av studenter till icke-akademiska utbildningsvägar,
            bland annat folkskol- lärarutbildning, inte bara är möjlig utan
            också önskvärd från arbetsmark- nadssynpunkter. Då man alltså
            kan utgå från att lärarbrist inte behöver lägga hinder i vägen
            för en reform på detta område, bör ett principbeslut i frågan
            fattas i så god tid, att de skol- och utbildningsplanerande myndig-
            heterna kan ta hänsyn till ett sådant beslut och undvika felinvesteringar.
            Ur yrkesvägledningssynpunkt är det också angeläget, att man genom
            ett beslut i god tid kan ge ungdomen så korrekta uppgifter som
            möjligt rörande det förväntade framtida behovet av lärare. Frågan
            är av så angelägen karaktär, att redan 1961 års riksdag skall
            kunna fatta ett sådant principbeslut, vilket givetvis måste baseras
            på ett utred- ningsarbete rörande såväl slutmålet för en reform
            och tidrymden för en sådan som metoderna för ett successivt genomförande
            av densamma. Utan att föregripa en sådan utredning vill vi som
            en riktpunkt för ett principbe- slut ange att elevantalet i de
            största klasserna på samtliga stadier och skol- former inom en
            begränsad tidrymd bör nedbringas med omkring fem elever. En reform
            bör sålunda inte främst inriktas på att nedbringa elevantalet
            i samtliga klassavdelningar, utan det synes mest angeläget att
            få till stånd en snar reduktion av de allra största klassernas
            storlek. Det synes oss vidare lämpligt att elevantalet på stadier
            med barn i pubertetsåldern, där mindre klassavdelningar synes
            särskilt nödvändiga, ges en viss prioritet vid ett etappvis genomförande
            av en reform. Särskild uppmärksamhet bör också ägnas de problem,
            som uppstår i landsbygdens skolor i samband med skol- organisatoriska
            förändringar och som bland annat med hänsyn till struktur- förändringarna
            i samhället motiverar speciella åtgärder. Ett principbeslut rörande
            den framtida målsättningen på området bör inte förhindra delreformer.
            I avvaktan på principbeslutet, vilket enligt vår uppfattning som
            nämnts bör fattas vid 1961 års riksdag, bör också årets riksdag
            kunna besluta om förbättringar på punkter, där för närvarande
            sär- skilt påtagliga olägenheter råder. Som exempel på sådana
            särskilt angelägna delreformer har departements- chefen angivit
            den länge aktuella frågan om minskat elevantal i slöjdavdel- ningarna
            inom folkskolan och på enhetsskolans mellanstadium, där en sänk-
            ning av delningstalet från 23 till 20 beräknas medföra en årlig
            kostnads- ökning för statsverket av omkring 3 milj. kr. Vi vill
            i detta sammanhang endast erinra om att undervisningslokalerna
            i detta ämne ofta är anpassade efter ett lägre delningstal, varför
            barnens arbetsförhållanden nu är helt otill- fredsställande. Denna
            av departementschefen omnämnda reform bör — så- som en etapplösning
            med delningstalet 17 — enligt vår uppfattning genom- föras utan
            dröjsmål.
          </p>
          <pb facs="riksdagen-motions-pdf/data/1960/mot_1960__fk__261/mot_1960__fk__261-004.pdf"/>
          <fw xml:id="i-M1nSPLy9mXSRJUMBZFmPbq">
            Motioner i Första kammaren, nr 261 år 1960 5
          </fw>
          <p xml:id="i-QDiMJtLRR4tq5aSxoZQkLj">
            En annan delreform, som enligt vår mening inte heller bör anstå,
            gäller elevantalet i realskolans högsta klass. Enligt läroverksstadgan
            $ 44 mom. 3 skall delningstalet i denna klass utgöra 30, men genom
            särskild bestämmelse i regleringsbrev lär undantag ha gjorts från
            bestämmelsen så att ett elev- antal av 36 erfordras för delning
            av realskolans högsta klass. Denna undan- tagsbestämmelse bör
            omedelbart undanröjas. Av övriga delreformer, som påkallar en
            snabb lösning, kan här nämnas behovet av dels bestämmelser rörande
            delning av klassavdelningar vid un- dervisningen i modersmålet
            i första klassen i realskolan och enhetsskolans högstadium på
            samma villkor, som gäller vid nybörjarundervisningen i främmande
            språk, dels gynnsammare föreskrifter för delning av klasserna
            9 a och 9 g i särskilda avdelningar. Vidare bör samläsningen i
            gymnasiet inskränkas i ämnen, där lärartillgången så medger. Omedelbara
            åtgärder bör sålunda insättas i varje fall avseende folksko- lans
            slöjdavdelningar och delningstalet i realskolans högsta klass.
            Möjlig- heter härför bör skapas genom att ett särskilt anslag
            på förslagsvis 6 milj. kronor ställes till skolöverstyrelsens
            förfogande, varvid Kungl. Maj:t, därest anslaget icke är till
            fyllest för fullständiga reformer i enlighet med förslaget, torde
            böra lämna närmare anvisningar för disponerandet av anslaget.
            Under hänvisning till vad ovan anförts hemställer vi, att riksdagen
            vid sin behandling av statsverkspropositio- nen, åttonde huvudtiteln,
            punkten 189, i skrivelse till Kungl. Maj:t hemställer, att Kungl.
            Maj:t måtte utreda frågan rörande sänkning av elevantalet i klasserna
            inom folkskolan, de allmänan läroverken och därmed jämförliga
            läroanstalter så, att proposition i ärendet kan föreläggas 1961
            års riksdag, varvid såväl den mer långsiktiga målsätt- ningen
            bör fastställas som formerna för dess successiva ge- nomförande
            anges, samt att till Vissa förstärkningsanordningar inom skolväsendet
            anvisas ett reservationsanslag av 6 000 000 kronor för bud- getåret
            1960/61 att disponeras i enlighet med vad som an- förts i motiveringen.
          </p>
          <p xml:id="i-h7vUHBAqf2DC21HpMj5NL" type="date">
            Stockholm den 27 januari 1960 Valter Åman
          </p>
          <p xml:id="i-4z16eTafGiP9V2VPb2nfvu">
            Dagmar Ranmark Per Jacobsson Thorsten Larsson
          </p>
        </div>
      </div>
    </body>
  </text>
</TEI>
