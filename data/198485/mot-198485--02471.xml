<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02471">
  <teiHeader>
    <fileDesc>
      <titleStmt>
        <title>Ökat anslag till Baltiska institutet</title>
        <author>Karin Ahrland m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat anslag till Baltiska institutet</title>
          <idno type="rdwebb">G8022471</idno>
          <rs type="number">2471</rs>
          <ref type="dokument_url_text">http://data.riksdagen.se/dokument/G8022471/text</ref>
          <ref type="dokument_url_html">http://data.riksdagen.se/dokument/G8022471</ref>
          <ref type="dokumentstatus_url_xml">http://data.riksdagen.se/dokumentstatus/G8022471</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-UmGHrbipY4e5SAGvddBkzr</idno>
            <name>HUGO BERGDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>BIRGER HAGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DRiwPcfjVYQdJiVawKhKpN</idno>
            <name>ERKKI TAMMENOKSA</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PWq1thjJbQUnf6f9BBjKXd" type="signed"/>
        <correspContext corresp="i-PWq1thjJbQUnf6f9BBjKXd">
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-UmGHrbipY4e5SAGvddBkzr"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-DRiwPcfjVYQdJiVawKhKpN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2471/mot_198485__2471-001.pdf"/>
      <fw xml:id="i-7gHoWzoYPdBWPHwmBFqw5m">
        Motion 1984/85:2471
      </fw>
      <div xml:id="i-FHNho7vDGgvRA1Zyiw2uzz" type="motHeader">
        <div xml:id="i-8Gg2XF1ABNTmUn6dNvn1hE" type="motTitle"/>
        <div xml:id="i-H2ifVYvcR4AauY65kb11Uu" type="motSubmissionInfo"/>
      </div>
      <div xml:id="i-2Nd3HGG3dQMHYNp4hEH48u" type="motBody">
        <div xml:id="i-PgQXTfVJFZ4R7Eute4SthZ">
          <p xml:id="i-SMT2SgSMCyEZRsa5ggnJvR">
            Karin Ahrland m. fl. Ökat anslag till Baltiska institutet
          </p>
          <p xml:id="i-SrARFSQTVg7JXEF5Uq2FnT">
            Sedan 1979 har flera motioner lagts i riksdagen om stöd till
            Baltiska institutet. Den 18 april 1983 svarade utrikesminister
            Lennart Bodström i riksdagen på Margaretha af Ugglas interpellation
            (1982/83:96) om den oroväckande utvecklingen i Baltikum. Ministern
            gav en regeringsdeklara- tion, där bl. a. utlovades stöd till
            ökade kulturkontakter med Baltikum, som en åtgärd för att visa
            vår solidaritet med våra broderfolk på andra sidan av Östersjön
            i deras svåra isolering från omvärlden. I debatten den 18 april
            1983 och även den 1 juni 1984 då utrikesutskottets betänkande
            1983/84:22 om förbindelserna med de baltiska folken samt stöd
            till Baltiska institutet föredrogs, förenade alla demokratiska
            partier sig med utrikesministerns uttalande och utrikesutskottets
            betänkande. Det betonades att utöver deklarationer är det nödvändigt
            att gå från ord till handling. I samband med höstens budgetarbete
            har på utbildningsdepartementet en beredning ägt rum rörande Baltiska
            institutets framställningar om årligen återkommande statsanslag,
            dels för grundkostnader och verksamhet, dels för föreståndarens
            lönekostnad. I beredningen har statsrådsberedningen, utri- kesdepartementet,
            Svenska institutet, kulturrådet och Baltiska institutet deltagit.
            Baltiska institutets framställningar för båda ändamålen omfattade
            540 000 kr. I budgetpropositionen 1985 föreslår utbildningsdepartementet
            ett årligen återkommande verksamhetsbidrag med 300 000 kr. till
            Baltiska institutet. Vi hälsar denna lösning med stor tillfredsställelse.
            Bidraget säkerställer Baltiska institutets fortsatta verksamhet.
            Av bidraget går en tredjedel till hyreskost- nader, en tredjedel
            till fasta kontorskostnader och resterande 100 000 kr. till produktiv
            verksamhet. Befriad från det dagliga bekymret att överleva finns
            vissa utsikter att institutet kan åstadkomma en viss kompletterande
            självfi- nansiering av själva verksamheten. Baltiska institutets
            problem är emellertid ändå inte helt lösta. Utbildnings- departementet
            har den här gången inte kunnat sträcka sig så långt att ge institutet
            även anslag till föreståndarens lönekostnader. Hösten 1985 blir
            institutet utan föreståndare på grund av kanslichefens uppnådda
            pensionsål- der. Hans lönebidrag går inte att överföra till en
            annan person. Institutet har systematiskt undersökt alla tänkbara
            vägar att få bidrag till ifrågavarande lönekostnader men utan
            resultat. I detta sammanhang bör nämnas att institutets personal
            minskas på grund av naturlig avgång och därmed minskas också institutets
            lönebidrag från AMS med nära 400 000 kr./år. Baltiska institutets
            verksamhet sträcker sig till ett tjugotal länder ända till
          </p>
          <pb facs="riksdagen-motions-pdf/data/198485/mot_198485__2471/mot_198485__2471-002.pdf"/>
          <fw xml:id="i-K6cPP9rjPxFRwsFbFSNCYQ">
            Mot. 1984/85:2471 6
          </fw>
          <p xml:id="i-56Z62TxL1rj7BtNrBsVpuR">
            Japan och Australien, där institutet har anslutna medlemmar och
            andra kontakter i anslutning till universitet och andra kulturinstitutioner.
            Ända från starten för 15 år sedan har institutet grundat en tradition
            att vartannat år i Stockholm anordna internationella vetenskapliga
            konferenser om baltiska studier. Dessa konferenser finansieras
            huvudsakligen genom statsbidrag och organiseras av institutet
            i samarbete med Stockholms universitet och Kungliga musikaliska
            akademien. Tack vare Baltiska institutet som initiativ- tagare
            och drivande kraft har Stockholms universitet fått anslag att
            1980 grunda ett Centrum för baltiska studier vid universitetet.
            Genom institutets målmedvetna arbete har Stockholm blivit ett
            Europacentrum i väst för baltiska studier och kulturutbytet med
            den baltiska kultursfären. En del av Baltiska institutets verksamhet
            omfattar utvecklingen av direkta kulturkontakter med akademier,
            universitet och enskilda kulturskapare och forskare samt deras
            organisationer i Baltikum. Det är omvittnat av Svenska institutet
            och andra hur svårt det är att utveckla sådana kontakter med öststater.
            På grund av en grundlig kännedom om förhållanden i Baltikum och
            tack vare personliga förhandskontakter har institutet genom målmedvetet
            och ihärdigt arbete lyckats öppna nya kontaktvägar för kulturellt
            och vetenskapligt utbyte. Institutet har skapat nya möjligheter
            för enskilda forskare, författare och konstnärer att komma till
            Sverige och genom sina framträdanden förmedla estniska, lettiska
            och litauiska kulturyttringar och knyta kontakter med svenska
            kolleger. Genom att delta i institutets internationella konferenser
            får de dessutom möjligheter att utvidga sina kontakter till andra
            länder. Anspråk på institutets service till organisationer, kommuner,
            institutioner och allmänheten har blivit mera omfattande från
            år till år. Baltiska institutet strävar efter ett brett samarbete
            med andra svenska kulturinstitutioner och är därmed liksom genom
            sina medlemmar starkt förankrat i samhället. Institutet har förmedlat
            teatergästspel och konserter från Baltikum till Kungliga dramatiska
            teatern, Stadsteatern och Operan i Stockholm, föreläs- ningar
            och utställningar till universitet och museer, gjort betydande
            insatser för att översätta och finna publiceringsmöjligheter för
            estnisk och lettisk litteratur i Sverige etc. Baltiska institutet
            håller utbildnings- och utrikesdepartementena, Svenska institutet
            och kulturrådet informerade om sin verksamhet, speciellt beträf-
            fande kontakter med Baltikum. Ett nära samråd äger rum med Svenska
            institutet, med vars målsättning Baltiska institutets arbete i
            mångt och mycket sammanfaller. Svenska institutet har flera gånger
            uttalat sin upp- skattning och sitt erkännande av de resultat
            som Baltiska institutet uppnått. Med Stockholms universitet har
            institutet ett samarbetsavtal. Baltiska institutets verksamhet
            i syfte att öppna nya vägar för kulturkon- takter med baltiska
            folken innebär ett reellt stöd till och en uppskattad solidaritetsyttring
            med ester, letter och litauer i Baltikum under en för dem
          </p>
          <p xml:id="i-JrZYYpTrTBEqnz8t9JJiz">
            tung isolering.
          </p>
          <pb facs="riksdagen-motions-pdf/data/198485/mot_198485__2471/mot_198485__2471-003.pdf"/>
          <fw xml:id="i-85gxE5K9HKHDsvSGGSxM9L">
            Mot. 1984/85:2471 1
          </fw>
          <p xml:id="i-5aGdqnVhxhUziezvFTdk24">
            Baltiska institutets arbete har varit omfattande och framgångsrikt
            trots ytterst svåra ekonomiska förhållanden, som tvingat institutet
            att avstå från många initiativ. Institutets verksamhet har blivit
            en del av Sveriges interna- tionella kulturpolitik. Institutets
            arbete kan inte drivas utan en heltidsanställd och mångsidigt
            sakkunnig föreståndare. Institutets styrelse har under årens lopp
            lagt ner ett omfattande ideellt arbete för att bygga upp Baltiska
            institutet och kommer att fortsätta med det även i framtiden.
            Det omfattande dagliga arbetet med en mängd organisatoriska uppgifter,
            bevakningen och utvecklingen av kontakter och projekt etc. kräver
            emellertid en kvalificerad, heltidsarbetan- de kanslichef. Lyckligtvis
            finns en sådan att tillgå under förutsättning att institutet kan
            betala en till uppgiften och de speciella fordringarna motsvarande
            och med liknande anställningar jämförbar lön. Under åberopande
            av Baltiska institutets ytterst samhällsnyttiga verksam- het och
            vad som anförts i det föregående hemställer vi att riksdagen ger
            regeringen till känna vad som i motionen anförts om Baltiska institutets
            behov av ökade resurser.
          </p>
          <p xml:id="i-X7p5JwPr5vhsdC4NCvy6vf">
            Stockholm den 25 januari 1985
          </p>
          <p xml:id="i-SrAyHFEyntvobWaJpmQDv4">
            KARIN AHRLAND (fp) HUGO BERGDAHL (fp) BRITTA HAMMARBACKEN (c)
            BIRGER HAGÅRD (m) ERKKI TAMMENOKSA (s)
          </p>
        </div>
      </div>
    </body>
  </text>
</TEI>
