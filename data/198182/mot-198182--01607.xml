<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01607">
  <teiHeader>
    <fileDesc>
      <titleStmt>
        <title>Tekoindustrin</title>
        <author>Olof Palme m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tekoindustrin</title>
          <idno type="rdwebb">G5021607</idno>
          <rs type="number">1607</rs>
          <ref type="dokument_url_text">http://data.riksdagen.se/dokument/G5021607/text</ref>
          <ref type="dokument_url_html">http://data.riksdagen.se/dokument/G5021607</ref>
          <ref type="dokumentstatus_url_xml">http://data.riksdagen.se/dokumentstatus/G5021607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DKX1MP4aaNtFZSpMKXCwY</idno>
            <name>OLOF PALME</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-HGfALYBg5SLYb8z1er3XK1</idno>
            <name>CURT BOSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WYkrZExE7jfwHjmfH1DPwg</idno>
            <name>INGVAR CARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>HANS GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7ugPcnmZ6J6FiS44UnXL54</idno>
            <name>GÖRAN KARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9CjDazXFvzcWCxA6Zkewr1</idno>
            <name>MAJ-LIS LANDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9C6mLQs4QzU7geZ2uSMUpe</idno>
            <name>ESSEN LINDAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8rjVavTFp7UjLy1RbrHnia</idno>
            <name>THAGE PETERSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BDUhpvcffbkaomdPDBeK8T</idno>
            <name>LARS ULANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XMc58QQVf43kojntJPCz6K" type="signed"/>
        <correspContext corresp="i-XMc58QQVf43kojntJPCz6K">
          <note type="signatory" corresp="i-DKX1MP4aaNtFZSpMKXCwY"/>
          <note type="signatory" corresp="i-HGfALYBg5SLYb8z1er3XK1"/>
          <note type="signatory" corresp="i-WYkrZExE7jfwHjmfH1DPwg"/>
          <note type="signatory" corresp="r-0"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="i-SySN6qMqpcrxHXHJgwvJdT"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-7ugPcnmZ6J6FiS44UnXL54"/>
          <note type="signatory" corresp="r-0"/>
          <note type="signatory" corresp="i-9CjDazXFvzcWCxA6Zkewr1"/>
          <note type="signatory" corresp="i-9C6mLQs4QzU7geZ2uSMUpe"/>
          <note type="signatory" corresp="i-KpoF1wWb4vZchJUXXg8UDL"/>
          <note type="signatory" corresp="i-8rjVavTFp7UjLy1RbrHnia"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-SMtXkX9rqc6Nj3SiUsn8gT"/>
          <note type="signatory" corresp="i-BDUhpvcffbkaomdPDBeK8T"/>
          <note type="signatory" corresp="i-PQWJzhaevKGbSNtPqoUeSA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1607/mot_198182__1607-001.pdf"/>
      <fw xml:id="i-BKB3ZfHS5s7aX4NFrBXwJf">
        Mot. 1981/82:1607 2
      </fw>
      <div xml:id="i-UW2AAJtPQwXNV4dbmoidCE" type="motHeader">
        <div xml:id="i-2vegeX68zinz574o9wJA6C" type="motTitle"/>
        <div xml:id="i-4XCuUEKsaNSMyURjxkEs91" type="motSubmissionInfo"/>
      </div>
      <div xml:id="i-HZ15EEPsckfZ5gbHcVbzVq" type="motBody">
        <div xml:id="i-AV4twKk2DywhbMbicUhKfc">
          <p xml:id="i-Fot1719sKX9Qyv5VGhURxM">
            Mot. 1981/82
          </p>
          <p xml:id="i-8TRRqsgJyHdSGqoo4WQsyk">
            1607-1608 Motion
          </p>
          <p xml:id="i-GV2ALtCoTjEFYEtBWsrX4V">
            1981/82:1607
          </p>
          <p xml:id="i-HJjiFqihW2R7f4PX63mkWg">
            Olof Palme m. fl. Tekoindustrin
          </p>
          <p xml:id="i-QQNw377dRGXq3WkHu9GKH">
            1. De senaste årens tekopolitik och utvecklingen i branschen
          </p>
          <p xml:id="i-XsDoxq2Su9B3mWbvPvZHHZ">
            Vad som framför allt präglat de borgerliga regeringarnas tekopolitik
            är det stora avståndet mellan de uttalade ambitionerna å ena sidan
            och de konkreta insatserna och den verkliga situationen i branschen
            å den andra. Regeringen har, utan att öppet redovisa en förändrad
            uppfattning om målen för tekopolitiken, passivt accepterat en
            utomordentligt snabb försvagning av tekoindustrin. En rekapitulation
            av de senaste årens riksdagsbehandling av tekofrågorna relaterad
            till utvecklingen inom branschen ger en god bild av detta. Riksdagen
            gav i december 1978 regeringen i uppdrag att utarbeta en övergripande
            plan för samhällets insatser på tekoområdet. Planen skulle grundas
            på såväl försörjningspolitiska som arbetsmarknadspolitiska och
            regionalpolitiska bedömningar. Den skulle syfta till att nuvarande
            produk- tionsvolym i allt väsentligt skulle bibehållas och vidare
            innehålla förslag till åtgärder ägnade att underlätta att strukturförändringar
            kunde ske i socialt acceptabla former med hänsynstagande till
            den regionala balansen. Vid behandlingen av regeringens proposition
            om åtgärder för tekoindu- strin under våren 1979 konstaterade
            riksdagen att den presenterade propositionen inte motsvarade de
            uppställda kraven. Riksdagen begärde därför på nytt att en plan,
            med det angivna innehållet, skulle utarbetas av regeringen. Näringsutskottet
            uttalade att det för en bestående vändning till det bättre av
            utvecklingen inom tekoindustrin krävs långsiktiga samhällsinsatser
            av en annan storleksordning än den regeringen förordat i propositionen.
            Även under förutsättning att det s. k. äldrestödet skulle bibehållas
            oförändrat beräknades sysselsättningen i branschen minska med
            ca 15 90 under en treårsperiod. Utskottet konstaterade att en
            sysselsättningsnedgång i den takten inte kan anses stå i överensstämmelse
            med riksdagens tidigare formulerade krav. Riksdagen gav som sin
            mening regeringen till känna vad utskottet anfört. Med anledning
            av riksdagsbeslutet tillsattes utredningar avseende dels den långsiktiga
            planeringen av de statliga åtgärderna för tekoindustrin, dels
            vissa delfrågor inom området. Från socialdemokratisk sida tog
            vi i januari 1980 i en partimotion på nytt upp tekofrågorna. Vi
            pekade i motionen på att regeringen på flera av de
          </p>
          <p xml:id="i-An6r6UtXCyGdQrRk2wFXFf">
            1 Riksdagen 1981/82. 3 saml. Nr 1607-1608
          </p>
          <pb facs="riksdagen-motions-pdf/data/198182/mot_198182__1607/mot_198182__1607-002.pdf"/>
          <p xml:id="i-6zMFYp3jtE7qNh7Rvzh98p">
            punkter, där beslut om åtgärder fattats av riksdagen, ännu inte
            sett till att besluten blivit genomförda. I motionen framhölls
            vidare att den efterfrågeförbättring, som kunnat noteras för tekoindustrins
            del, ingalunda kunde förväntas bli bestående. Nedgången i antalet
            varsel om driftsinskränkningar och uppbromsningen av sysselsättningsnedgången
            måste ses som konjunkturbetingade, och det fanns uppenbara risker
            för en snabb försämring av situationen i branschen. Dessutom fortsatte
            ökningen av importen i snabb takt. Vi menade därför från socialdemokratiskt
            håll att det fanns anledning att omedelbart sätta in vissa åtgärder
            för att stärka tekoindustrins ställning och redovisade förslag
            till sådana åtgärder. En annan sak som togs upp i motionen var
            inriktningen av det pågående utredningsarbetet på tekoområdet.
            Enligt socialdemokratisk uppfattning borde utredningsarbetet klarare
            än vad som skett genom direktiven inriktas på att diskutera tänkbara
            åtgärder — deras effekter och behovet av åtgärder i relation till
            uppställda mål. I motionen redovisades en rad åtgärder, som föreslogs
            bli föremål för prövning i det pågående utredningsarbetet. Näringsutskottet
            avvisade de socialdemokratiska förslagen bl. a. med hänsyn till
            att resultaten av det pågående utredningsarbetet borde avvaktas.
            Beträffande behovet av omedelbara åtgärder för branschen hänvisades
            till att tekoindustrins situation i vad avser produktionsvolym
            och antal sysselsatta förbättrats under det senaste halvåret.
            Riksdagens borgerliga majoritet gick på utskottets linje, och
            de socialdemokratiska förslagen avvisades. Förbättringen i tekoindustrins
            situation blev kortvarig. Redan under våren 1980 började orderingången
            falla. Produktionen vände nedåt under andra halvåret 1980 och
            nedgången fortsatte under 1981. Också för första halvåret 1982
            räknar branschen med en fortsatt försvagning av orderingången
            från hemmamarknaden och med ytterligare minskning i produktionsvolymen.
            Krisen inom tekoindustrin har alltså fördjupats under de två senaste
            åren. Från socialdemokratisk sida tog vi i januari 1981 åter upp
            tekofrågorna. På en rad konkreta punkter krävde vi åtgärder från
            regeringens sida. Vi hänvisade därvid bl. a. till tekodelegationens
            bedömningar och förslag till åtgärder. Den borgerliga majoriteten
            i näringsutskottet avvisade de socialdemokra- tiska kraven, delvis
            med hänvisning till pågående utredningsarbete, delvis av andra
            skäl. Man hävdar att det mål för produktionsvolymen som tidigare
            uppställts av riksdagen i allt väsentligt kunnat uppfyllas. Utskottsmajoriteten
            fann inte anledning att revidera riksdagens tidigare ställningstagande
            i fråga om produktionsnivån. Samtidigt som man alltså hävdade
            att målet för tekopolitiken i stort sett uppfyllts ställde man
            sig bakom regeringens förslag att ändra beteckningen ”mål” till
            ”riktmärke”. Det är svårt att se någon annan avsikt med förändringen
            än att den skulle göra det mindre stötande att i praktiken sänka
            ambitionerna i tekopolitiken. Riksdagens borgerliga majoritet
            fastställde förändringen och gick också i
          </p>
          <pb facs="riksdagen-motions-pdf/data/198182/mot_198182__1607/mot_198182__1607-003.pdf"/>
          <fw xml:id="i-YAEthtW5XApKHMSFrfULXS">
            Mot. 1981/82:1607 3
          </fw>
          <p xml:id="i-6cs6ydGWcWxokr7eYPtBx6">
            övrigt emot de socialdemokratiska förslagen till åtgärder för
            stöd till tekoindustrin. Under fjolåret upphörde tekodelegationens
            arbete. Huruvida det kommer att återupptas är oklart. En rad förslag
            till åtgärder som delegationen lagt fram har åtminstone tills
            vidare inte genomförts eller ens tagits upp till seriös prövning
            av regeringen. Den proposition om tekoindustrin som aviserades
            så sent som i höstas kommer uppenbarligen inte att läggas fram.
            Detta är mycket anmärkningsvärt och kan inte uppfattas på annat
            sätt än att regeringen överger tekoindustrin. I en socialdemokratisk
            partimotion hösten 1981 angående kapitaltillskott till vissa statliga
            företag tog vi särskilt upp Eisers situation. Vi framhöll att
            situationen inom tekoindustrin som helhet motiverar omfattande
            statliga insatser. Vad beträffar Eiserkoncernen sade vi att det
            är angeläget att säkerställa att den snäva inriktningen av regeringens
            proposition om de statliga företagen inte leder till att Eisers
            situation ytterligare förvärras. Eiser måste tilldelas kapital
            så att inte företagets existens äventyras. Vi krävde därför ett
            särskilt uttalande av riksdagen av innebörden att regeringen skulle
            vidta snabba och ordentliga åtgärder som säkrar Eisers fortlevnad
            och produktion i Sverige. Den borgerliga majoriteten har sålunda
            avvisat huvudparten av de socialdemokratiska förslagen till åtgärder
            för tekoindustrin. Några alterna- tiva förslag till insatser för
            att bryta den negativa utvecklingen i branschen har inte redovisats
            från borgerligt håll. I stället för att genom ökade insatser försöka
            komma till rätta med problemen, har de borgerliga regeringarna
            steg för steg dragit ner ambitionerna. Situationen i tekoindustrin
            är i dag utomordentligt allvarlig med hög och ökande arbetslöshet
            och med en mängd varsel om personalinskränkningar och företagsnedläggningar.
            Vi står inför en fortsatt försämring av läget inom branschen.
            Trots detta redovisar regeringen i budgetpropositionen en avrustning
            av de statliga insatserna i branschen. Vi har därför anledning
            att åter föra fram våra tidigare förslag. Utgångspunkten för våra
            förslag är att det av riksdagen beslutade målet för branschens
            utveckling skall gälla. Att målet nu betecknas som ”riktmärke”
            kan enligt vår uppfattning inte innebära att statsmakterna är
            befriade från ansvaret för att effektiva åtgärder sätts in för
            att förbättra branschens situation. Det måste vara regeringens
            ansvar att redovisa en bedömning av utvecklingen i branschen ställd
            i re!ation till det mål eller riktmärke som lagts fast av riksdagen.
            Vi vill i det sammanhanget erinra om att planeringen, enligt riksdagens
            beslut, skall grundas på försörjningspolitiska, arbetsmark- nadspolitiska
            och regionalpolitiska bedömningar. I den mån man bedömer att det
            krävs statliga insatser för att uppnå den ambitionsnivå som angivits
            av riksdagen, måste det vara regeringens uppgift att till riksdagen
            lägga fram förslag om sådana insatser. Detta bör ges regeringen
            till känna. 1" Riksdagen 1981/82. 3 saml. Nr 1607-1608
          </p>
          <pb facs="riksdagen-motions-pdf/data/198182/mot_198182__1607/mot_198182__1607-004.pdf"/>
          <fw xml:id="i-HJKRG6NjyA59U4FAzQ2TsZ">
            Mot. 1981/82:1607 4
          </fw>
          <p xml:id="i-RdpRvYEgjnwSEp9jpFo9fZ">
            När det gäller anslagen till det ekonomiska försvaret, som ju
            bl. a. har betydelse för tekoindustrin, avser vi att återkomma
            senare under våren. Vi vill erinra om att de socialdemokratiska
            ledamöterna i 1978 års försvarskom- mitté yrkat en högre ekonomisk
            nivå för ekonomiskt försvar än de borgerliga ledamöterna.
          </p>
          <p xml:id="i-NEiVXUZStorB4YBynsznf8">
            2. Tekoindustrins behandling i budgetpropositionen
          </p>
          <p xml:id="i-5ay4V96AXzsWJv237KTb5M">
            I den nu föreliggande budgetpropositionen redovisar regeringen
            förslag som innebär en påtaglig försämring av de statliga insatserna
            till tekoindu- strin. Branschprogrammet innehåller ett program
            för att stimulera branschens export. Också åtgärder för att stödja
            tekoföretagens marknadsföring på hemmamarknaden ingår i branschprogrammet,
            som dessutom omfattar stöd till forsknings- och utvecklingsverksamhet,
            olika dataprojekt, designaktivi- teter m. m. Statens industriverk,
            som administrerar branschprogrammet, har för budgetåret 1982/83
            begärt ett anslag på 65 milj. kr., vilket är en ökning på 25 milj.
            kr. jämfört med innevarande budgetår. Ökningen skulle bl. a. utnyttjas
            för en satsning på åtgärder för att öka marknadsandelarna på hemmamarknaden.
            Regeringen föreslår i budgetpropositionen i stället en nedskärning
            av anslaget till branschprogrammet för tekoindustrin med 2 milj.
            kr. Statens industriverk handhar också ett anslag som avser lån
            till rationali- seringsinvesteringar inom konfektionsindustrin.
            Innevarande budgetår har 10 milj. kr. anvisats för ändamålet.
            Det har emellertid visat sig att lånen efterfrågats i så stor
            utsträckning att en ökning av anslaget vore motiverad. För budgetåret
            1982/83 har industriverket begärt ett anslag på 20 milj. kr. Regeringen
            tar helt enkelt bort detta anslag. Det sker utan kommentarer i
            budgetpropositionen. Från socialdemokratisk sida menar vi att
            det är helt felaktigt att, på det sätt som nu sker, skära ned
            de offensiva insatserna i tekoindustrin. Vi har tidigare framhållit
            det önskvärda i en ökad betoning av det utvecklingsinriktade stödet
            till branschen. Vi menar att branschprogrammet bör få ökade resurser,
            så att den aviserade — och i hög grad önskvärda — satsningen på
            hemmamarknaden verkligen kan komma till stånd. Vi föreslår därför
            en ökning av anslagen till branschprogrammet för tekoindustrin
            med 10 milj. kr. för nästa budget- år. Vad gäller lånen till rationaliseringsinvesteringar
            inom konfektionsindu- strin ser vi det som angeläget att den verksamheten
            kan fortsätta. Vi föreslår att 20 milj. kr. anslås för bugetåret
            1982/83. Av tekniska skäl läggs vårt yrkande beträffande branschprogrammet
            för tekoindustrin i partimotionen angående näringspolitik.
          </p>
          <pb facs="riksdagen-motions-pdf/data/198182/mot_198182__1607/mot_198182__1607-005.pdf"/>
          <fw xml:id="i-GLdm5x4MHpiGv75pPUv2gh">
            Mot. 1981/82:1607 5
          </fw>
          <p xml:id="i-UNR4ZBG8UHEM4sopvjmHpr">
            3. Äldrestödet
          </p>
          <p xml:id="i-VbsCJzT11gBNKNFcHrUzBR">
            Regeringen föreslår i budgetpropositionen att det görs en regeländring
            i bidragskonstruktionen för äldrestödet som innebär att den lägsta
            åldersgrän- sen för att bidrag får lämnas höjs från 50 till 51
            år. Från socialdemokratisk sida har vi tidigare hävdat att en
            nedtrappning av äldrestödet bör kombineras med en ökad satsning
            på offensiva statliga insatser i branschen. Någon sådan satsning
            föreslås inte från regeringens sida. Med hänsyn härtill och till
            den allmänt sett mycket besvärliga situationen i tekoindustrin
            i dag, menar vi att förändringen av villkoren för äldrestödet
            inte bör genomföras. Den nuvarande åldersgränsen — 50 år — bör
            bibehållas. Med utgångspunkt från tidigare erfarenheter av kostnaderna
            för äldrestödet bedömer vi att det är möjligt att bibehålla nuvarande
            regler utan att gå utöver det av regeringen föreslagna anslaget
            på 300 milj. kr. för nästa budgetår. Vad gäller avtrappningen
            av äldrestödet återkommer vi i avsnittet om planeringen på tekoområdet.
          </p>
          <p xml:id="i-K7Ujos6PJEyy2TcyQGzWMf">
            4. Planeringen på tekoområdet
          </p>
          <p xml:id="i-Y4cBhG22RteoZKWxi6P1wW">
            Som tidigare påpekats avbröts tekodelegationens arbete i höstas.
            All planeringsverksamhet verkar nu ha upphört. Vi har från socialdemokratisk
            sida tidigare pekat på behovet av en sammanhållen planering på
            tekoområ- det — en planering som självklart skall utmynna i konkreta
            åtgärder. Enligt vår uppfattning bör tekodelegationens arbete
            återupptas. Regeringen bör ge direktiv som innebär att en långsiktig
            planering för tekoområdet genomförs. Vi vill här föra fram vår
            syn på planeringens innehåll. Det kan enligt vår uppfattning vara
            motiverat att nu göra en utvärdering av erfarenheterna av branschprogrammet.
            Frågor som därvid bör tas upp är den praktiska effekten av olika
            aktiviteter, värdet av genomförda delbranschstu- dier som underlag
            för programaktiviteter och effekten av insatserna från regional-
            och industripolitiska synpunkter. Vi vill emellertid understryka
            att en sådan utvärdering inte får medföra att formerna för arbetet
            inom branschprogrammet låses fast under utvärderings- perioden.
            Det är nödvändigt att ständigt söka nya vägar för stödverksam-
            heten. Ett område som enligt vår uppfattning bör få utökat utrymme
            inom branschprogrammet är stödet till marknadsföring på hemmamarknaden.
            Man bör eftersträva att finna sådana former för det statliga stödet
            att samarbetet mellan skilda företag uppmuntras — ett samarbete
            som på sikt kan utsträckas till andra områden än marknadsföringens.
            Man bör vidare försöka utforma stödet på ett sådant sätt att det
            enbart riktas till den del av företagens produktion som utförs
            inom landet. En sida av stödet till marknadsföring på hemmamarknaden
            bör vara att
          </p>
          <pb facs="riksdagen-motions-pdf/data/198182/mot_198182__1607/mot_198182__1607-006.pdf"/>
          <fw xml:id="i-8KpdpnJ5SC8PMPMXEVCDU9">
            Mot. 1981/82:1607 6
          </fw>
          <p xml:id="i-6vVrJeH8jGYBzqdyCiLU7d">
            öka samarbetet mellan branschen och detaljhandeln. Det bör vara
            en uppgift inom ramen för branschprogrammet att pröva olika former
            för sådant samarbete. Vi har från socialdemokratisk sida tidigare
            påtalat de speciella säsongmäs- siga likviditetsproblem som tekoindustrin
            utsätts för och föreslagit att en särskild lånegaranti för säsongkrediter
            inrättas. Våra förslag har avvisats, varför problemet fortfarande
            kvarstår. Det bör vara en uppgift för de utredande myndigheterna
            att redovisa förslag till lösningar på dessa särskilda likviditetsproblem.
            Utvecklingen av en långsiktigt konkurrenskraftig tekoindustri
            innefattar oundvikligen betydande strukturella förändringar inom
            branschen. För att dessa förändringar skall kunna genomföras i
            former, som är godtagbara från sociala och sysselsättningsmässiga
            utgångspunkter, krävs instrument som syftar till att i akuta krissituationer
            skapa rådrum för olika typer av samhällsinsatser. Under de svåra
            krisåren 1977 och 1978 ställdes en rad anställda inom tekoindustrin
            utan arbete därför att det inte fanns företag som ville gå in
            och satsa pengar i en så osäker bransch. I dessa krissituationer
            lyckades man inte finna nya ägare till företag, där möjlighet
            till rekonstruktion förelåg. Vid generationsskiften kunde i flera
            fall driften inte fortsättas. Vi har flera gånger tidigare påpekat
            detta förhållande och krävt att ett statligt ägt saneringsbolag
            för tekoindustrin skall inrättas. Detta bolag skall ha till uppgift
            att övergångsvis driva företag och att rekonstruera företag och
            söka finna nya ägare. Vi har också i det sammanhanget krävt inrättande
            av särskilda tekostrukturlån, av samma typ som funnits inom skoindustrin.
            Dessa förslag bör tas upp i det fortsatta planeringsarbetet. En
            viktig fråga i det fortsatta planeringsarbetet för tekobranschen
            blir därför att finna sådana former för avtrappningen av äldrestödet
            att en neddragning av äldrestödet balanseras av en verklig satsning
            på offensiva åtgärder. Det är också viktigt att förändringarna
            inte blir alltför häftiga för branschens företag. Det gäller dels
            takten i, dels tidpunkten för avtrapp- ningen. En annan uppgift
            i planeringsarbetet blir att analysera och utarbeta förslag till
            stödformer som kan avlösa äldrestödet. En fråga som därvid bör
            prövas är om äldrestödet bör avlösas av ett produktionsstöd av
            den typ som används i skoindustrin. Vad som här sagts om förslag
            som bör tas upp i det fortsatta planerings- arbetet för tekoindustrin
            bör ges regeringen till känna.
          </p>
          <p xml:id="i-HTSfb3NMemFLqm6D5Bmgf1">
            5. Handelspolitiska åtgärder
          </p>
          <p xml:id="i-UMc3SAXiPj92rNNPcAQRLt">
            De internationella förhandlingarna om ett nytt multifiberavtal
            har nu avslutats. Det finns uppgifter som tyder på att någon egentlig
            bedömning av det nya avtalets konsekvenser inte kan göras innan
            nya bilaterala avtal på
          </p>
          <pb facs="riksdagen-motions-pdf/data/198182/mot_198182__1607/mot_198182__1607-007.pdf"/>
          <fw xml:id="i-B2XZC8WGejSZBajWukaXfz">
            Mot. 1981/82:1607 Z
          </fw>
          <p xml:id="i-4Pzgobo77ZpZV55P9iUYC4">
            tekoområdet framförhandlats. Vi förutsätter att regeringen så
            snart som möjligt redovisar läget i förhandlingarna på tekoområdet.
            Vi krävde från socialdemokratisk sida i fjol att ett förslag till
            globalkvo- tering skulle utarbetas. Detta som en beredskapsåtgärd
            för den händelse ett nytt multifiberavtal inte skulle komma till
            stånd eller ett sådant avtal skulle få en utformning som inte
            kan accepteras från svensk sida. Kommerskollegium skulle ges i
            uppdrag att, i enlighet med tekodelegationens förslag, utarbeta
            ett konkret förslag till globalarrangemang exkl. EG- och EFTA-området.
            Näringsutskottet avstyrkte vårt förslag, men den borgerliga majoriteten
            ville därvid inte utesluta möjligheten att en övergång till ett
            globalkontin- gentsystem skulle kunna bli aktuell. Från socialdemokratiskt
            håll menar vi att vårt förslag bör genomföras. Utformningen av
            det nya multifiberavtalet kan komma att innebära att bilaterala
            avtal får ökad betydelse. I den situationen skulle det vara en
            fördel om ett konkret förslag om ett globalarrangemang snarast
            utarbetades. Vi för därför åter fram detta förslag. En annan fråga
            som vid flera tillfällen aktualiserats i socialdemokratiska motioner
            rör ursprungsmärkning av kläder. Med anledning av riksdagsbe-
            slutet våren 1979 tillsattes i början av 1980 en utredning med
            uppgift att utforma förslag till bestämmelser rörande ursprungsmärkning.
            Utredningen är nu avslutad och har remissbehandlats. Det finns
            ingen anledning att ytterligare fördröja riksdagsbehandlingen
            av frågan. Vi påpekade redanii fjol att behandlingen tagit onödigt
            lång tid. Ett förslag bör presenteras för riksdagen under våren.
            Detta bör ges regeringen till känna. Tekodelegationen har pekat
            på behovet av en breddning och effektivise- ring av det nuvarande
            handelspolitiska begränsningssystemet. En breddning av systemet
            skulle för det första kunna innebära att det utvidgades till att
            omfatta fler länder, med vilka bilaterala handelsavtal skulle
            upprättas. Breddningen skulle för det andra kunna innebära att
            varuomfattningen i begränsningssystemet utökades. Behovet av en
            effektivisering av begränsningssystemet är av allt att döma betydande.
            Det visas bl. a. av en utredning från Brottsförebyggande rådet,
            Ekonomisk brottslighet vid import och export. Uppenbarligen finns
            det för importörerna i många situationer starka ekonomiska incitament
            att söka kringgå gällande begränsningsregler. Samtidigt är möjligheterna
            till kontroll av reglernas efterlevnad utomordentligt begränsade.
            Enligt socialdemokra- tisk uppfattning finns det därför starka
            skäl att utan dröjsmål genomföra åtgärder för att effektivisera
            begränsningssystemet. För en rad åtgärder finns det redan nu ett
            fullt tillfredsställande underlag för beslut. Ett av kontrollproblemen
            hänför sig till svårigheten att fastställa i vilket land en importerad
            vara producerats. Det förekommer att varor produce- rade i länder
            med vilka Sverige har begränsningsavtal importeras till Sverige
            över ett tredje land. På det sättet kringgås begränsningssystemet.
            För att komma till rätta med detta problem har tekodelegationen
            föreslagit att
          </p>
          <pb facs="riksdagen-motions-pdf/data/198182/mot_198182__1607/mot_198182__1607-008.pdf"/>
          <fw xml:id="i-5iczJkTiYrjzY3nf2u3bm5">
            Mot. 1981/82:1607 8
          </fw>
          <p xml:id="i-LgRZf7zRM71wRnBQbAxbhK">
            åtgärder bör vidtas för att importlicens eller särskilt ursprungsintyg
            i vissa angivna fall bör krävas för varor från EG och EFTA. De
            europeiska länderna går alltmer över till outward processing,
            dvs. man skär till kläder inom exempelvis EG-området, låter därefter
            sy plagget i statshandelsländerna eller Fjärran Östern och tar
            det tillbaka hem. Därefter exporteras varorna. Några internationella
            regler för vilket ursprung sådana varor skall anses ha finns inte.
            Vad som sker på detta område måste klarläggas. Ett annat kontrollproblem
            hänger samman med att de exporterande länderna inte alltid på
            ett tillfredsställande sätt kontrollerar att begränsnings- avtalen
            följs. Tekodelegationen föreslår därför att krav uppställs på
            en förbättrad rapportering från exportländerna. Om inte tillfredsställande
            garantier kan erhållas för ett effektivt handhavande av exportkvoteringen
            bör administrationen av begränsningarna övertas av Sverige. Tekodelega-
            tionen föreslår också att ökade resurser avdelas för kontroll
            i Sverige både hos tullverket och kommerskollegium. Vi vill från
            socialdemokratisk sida aktualisera ytterligare två förslag i syfte
            att effektivisera kontrollen av tekoimporten. Det ena förslaget
            gäller dets. k. hemtagningssystemet, som innebär att det i samband
            med införseln av varan från tullverkets sida endast görs enstaka
            varukontroller, medan tulldeklara- tion lämnas senare. Det förekommer
            att varupartiet vid tidpunkten för lämnandet av tulldeklarationen
            redan har distribuerats från importörens laget ut till olika köpare.
            Genom detta förfarande försvåras naturligtvis tullkontrollen i
            utomordentligt hög grad. Möjligheterna att exempelvis kontrollera
            att det importerade partiet svarar mot vad som licensierats blir
            obetydliga. Vi menar därför att våra ambitioner att kontrollera
            tekoimporten motiverar att hemtagningssystemet slopas för varor
            inom tekoområdet. Vårt andra förslag innebär ett krav på ökade
            möjligheter till samarbete mellan tullverket och kommerskollegium.
            Tullverket kan vid nu gällande bestämmelser till beskattningsmyndigheter
            överlämna uppgifter beträffande enskilda företags import (och
            även export). Någon möjlighet att överlämna motsvarande uppgifter
            till kommerskollegium föreligger f. n. inte. En sådan överföring
            av information om företags import skulle förbättra möjligheterna
            att kontrollera att gällande importbestämmelser följs. Det är
            enligt vår uppfattning svårt att se något skäl för att inte öppna
            en sådan informations- möjlighet mellan de båda myndigheterna.
            Riksdagen ställde sig i våras inte helt avvisande till en del
            av våra förslag till effektivisering av begränsningssystemet.
            Man var emellertid inte beredd att omedelbart genomföra något
            av förslagen utan förhöll sig avvaktande. Från socialdemokratisk
            sida ser vi inget skäl att dröja med genomförande av förslagen.
            Vi menar därför att riksdagen bör ge regeringen i uppdrag att
            snarast framlägga förslag till effektivisering av begränsningssystemet
            för tekoimport i enlighet med vad som här anförts. Självfallet
            bör man samtidigt se över om förändringarna medför krav på ökade
            resurser vid tullverket.
          </p>
          <pb facs="riksdagen-motions-pdf/data/198182/mot_198182__1607/mot_198182__1607-009.pdf"/>
          <fw xml:id="i-FTKzQGJqTYc2HUk2ZqUNfb">
            Mot. 1981/82:1607 3
          </fw>
          <p xml:id="i-2RDXgsaQL6myZdjVCtGNer">
            Ett annat område där åtgärder enligt vår uppfattning utan dröjsmål
            bör sättas in gäller prissättningen i beklädnadsdetaljhandeln.
            Riksdagen har vid ett flertal tillfällen behandlat frågan. Det
            procentpåslag som större delen av beklädnadsdetaljhandeln tillämpar
            missgynnar svensktillverkade varor. Riksdagen har uppdragit åt
            regeringen att försöka att på frivillig bas nå en överenskommelse
            med detaljhandeln om en ändrad prissättning. Dessa förhandlingar
            har misslyckats. Pris- och kartellnämnden har också i en omfattande
            utredning visat att priserna inte kalkyleras på ett kostnadsmäs-
            sigt motiverat sätt. Från socialdemokratisk sida har vi flera
            gånger påpekat att möjligheterna att nå fram till en tillfredsställande
            prissättning inom beklädnadsdetaljhan- deln sammanhänger med möjligheterna
            för samhället att ingripa. Så länge det inte finns lagstiftning
            att tillgå om prissättningen inom beklädnadsdetalj- handeln är
            det omöjligt att komma till rätta med problemet. Riksdagen bör
            därför begära lagstiftning om att beklädnadsdetaljhandeln skall
            tillämpa en kostnadsmässigt motiverad prissättningsmetod. Vi har
            tidigare vid flera tillfällen pekat på att en tillräckligt kraftig
            begränsning av tekoimporten möjligen inte kan åstadkommas med
            mindre Sverige inför ett system med importlicensiering, som innebär
            mer långtgå- ende krav på importörerna att också handla med svenska
            varor. Licenserna skulle gälla import från länder utanför EG-
            och EFTA-området och sannolikt även statshandelsländerna. Man
            skulle eftersträva att fördela lincenserna på ett sådant sätt
            att den totala importen av vederbörande företags försäljning inte
            uppgår till mer än 70 20 av försäljningsvärdet. Därvid bör bl.
            a. övervägas huruvida importlicenser i första hand skall tilldelas
            företag i försäljnings- eller tillverkningsledet eller en kombination
            av dessa. Vi upprepar här vårt tidigare krav att regeringen bör
            ge kommerskollegi- um i uppdrag att utarbeta ett sådant system
            för importreglerna. Detta bör ges regeringen till känna.
          </p>
          <p xml:id="i-4jRpiMbWRTRKGjioXFW2x7">
            6. Åtgärder på utbildningsområdet
          </p>
          <p xml:id="i-DRjkBwqTLd1XwcsR6a1ZG9">
            Utbildningsfrågorna är naturligtvis väsentliga om tekoindustrins
            konkur- renskraft skall kunna förbättras. Den snabba nedgången
            i sysselsättningen leder inte till att behovet av utbildning minskar
            — det visar erfarenheten både från tekoindustrin och andra branscher
            med sysselsättningsproblem. Detta framgår också klart av tekodelegationens
            redogörelser. Enligt den skattning som tekodelegationen gjort
            — och som av delegatio- nen själv betecknas som grov, men kanske
            försiktig — skulle det finnas ett rekryteringsbehov inom tekoindustrin
            på omkring 5 000 personer per år. Därav skulle 4 000 utgöras av
            arbetare och 1 000 av tjänstemän. Delegationen föreslog bl. a.
            att en YTH-linje för utbildning på tekoom- rådet skulle inrättas
            vid högskolan i Borås. UHÄ har föreslagit att en tvåårig
          </p>
          <pb facs="riksdagen-motions-pdf/data/198182/mot_198182__1607/mot_198182__1607-010.pdf"/>
          <fw xml:id="i-7iviUEhAPkfgvitT5jEWbD">
            Mot. 1981/82:1607 10
          </fw>
          <p xml:id="i-ERGuKn2hack2hqjxyxYnj3">
            allmän utbildningslinje, textil- och konfektionstekniklinjen,
            jämte påbygg- nadsutbildning, inrättas. Tekodelegationen och UHÄ
            har också föreslagit att Textilinstitutet, som nu har landstingskommunalt
            huvudmannaskap, förstat- ligas och inordnas i högskolan i Borås.
            Delegationen anser att detta skall ske fr. o. m. den 1 juli 1982.
            Från socialdemokratiskt håll krävde vi redan för två år sedan
            att en YTH-linje inom tekoområdet skulle startas i Borås. I budgetpropositionen
            framhålls det angelägna i att en utbildning av hög kvalitet inrättas
            för tekoområdet. Där föreslås att det inrättas två allmänna utbildningslinjer
            förlagda till Borås, dels en textil- och konfektionstekniklin-
            je omfattande 80 poäng, dels en textil- och konfektionsindustrilinje
            (YTH) omfattande 60 poäng. I propositionen föreslås att de båda
            utbildningslinjer- na av planeringsskäl inrättas först budgetåret
            1983/84. Förslaget om en överföring av Textilinstitutet från landstinget
            till staten avvisas däremot i budgetpropositionen. I dagens ansträngda
            statsfinansiella läge finns, enligt vad som sägs i budgetpropositionen,
            inget utrymme för ett förstatligande av Textilinstitutet. Från
            socialdemokratiskt håll vidhåller vi uppfattningen att Textilinstitutet
            bör förstatligas. En hänvisning till statsfinansiella skäl är
            enligt vår uppfattning inte rimlig om man anser att institutet
            bör finnas kvar, vilket förordats av såväl Tekodelegationen som
            UHÅÄ, och vilket också förefaller vara regeringens uppfattning.
          </p>
          <p xml:id="i-MCvzymiCPSCmscv2kzJqXD">
            7. Hemställan
          </p>
          <p xml:id="i-E8uwaoT4T9Ya9tTGEFA33h">
            Med hänvisning till vad som anförts hemställs ” 1. attriksdagen
            som som sin mening ger regeringen till känna vad i motionen anförts
            om regeringens ansvar för att förslag till åtgärder presenteras
            till riksdagen, 2. att riksdagen till Lån till rationaliseringsinvesteringar
            inom konfektionsindustrin (industridepartementet) för budgetåret
            1982/83 anvisar ett reservationsanslag av 20 000 000 kr., 3. att
            riksdagen som sin mening ger regeringen till känna vad i motionen
            anförts om förslag som bör tas upp i det fortsatta utrednings-
            och planeringsarbetet på tekoområdet, 4. attriksdagen hos regeringen
            begär att kommerskollegium får i uppdrag att under innevarande
            år utarbeta ett konkret förslag till ett rent globalarrangemang
            exkl. EG- och EFTA- området, 5. att riksdagen hos regeringen begär
            att förslag till regler för ursprungsmärkning av kläder presenteras
            för riksdagen under innevarande riksmöte,
          </p>
          <p xml:id="i-7b2KwpWQpeZ4jmxpxtjyr9">
            "Se även motion 1981/82:1608.
          </p>
          <pb facs="riksdagen-motions-pdf/data/198182/mot_198182__1607/mot_198182__1607-011.pdf"/>
          <fw xml:id="i-8JHNYwdqoe2AJ1LJ4TJbHp">
            Mot. 1981/82:1607
          </fw>
          <p xml:id="i-7zGHVDufsWAoy3ccLVG3Z5">
            1
          </p>
          <p xml:id="i-BPjSafUrwiuWU7hiPMnxZD">
            6. attriksdagen begär att regeringen snarast framlägger förslag
            till effektivisering av begränsningssystemet för tekoimport i
            enlig- het med vad i motionen anförts, 7. att riksdagen från regeringen
            begär förslag till lagstiftning i fråga om prissättningsmetoder
            inom beklädnadshandeln, 8. att riksdagen som sin mening ger regeringen
            till känna vad i motionen anförts om ett system för importreglering
            med långtgående krav på importörerna.
          </p>
          <p xml:id="i-6FG87HqRHZmqqhXqjf4sva" type="date">
            Stockholm den 25 januari 1982
          </p>
          <div xml:id="i-FNCkgVkhRwyKZfB2k2BZeN" type="signatureBlock">
            <p who="i-DKX1MP4aaNtFZSpMKXCwY" type="signature">
              OLOF PALME (s)
            </p>
            <p who="i-HGfALYBg5SLYb8z1er3XK1" type="signature">
              CURT BOSTRÖM (s)
            </p>
            <p who="unknown" type="signature">
              INGVAR CARLSSON (s)
            </p>
            <p who="unknown" type="signature">
              HANS GUSTAFSSON (s)
            </p>
            <p who="i-VN8XwZzCEwCzeU3auzzX7t" type="signature">
              LILLY HANSSON (s)
            </p>
            <p who="i-SySN6qMqpcrxHXHJgwvJdT" type="signature">
              LENA HJELM-WALLÉN (s)
            </p>
            <p who="i-7iPA93ucfpYLfEjkeT9MSK" type="signature">
              PAUL JANSSON (s)
            </p>
            <p who="i-7ugPcnmZ6J6FiS44UnXL54" type="signature">
              GÖRAN KARLSSON (s)
            </p>
          </div>
          <p xml:id="i-NmVArwM7mVwtX22zggjQPF">
            OLLE WESTBERG (s) i Hofors
          </p>
          <p xml:id="i-Cn4fnzNjzdBBn3h7kzUMJz">
            MAJ-LIS LANDBERG (s) ESSEN LINDAHL (s) LISA MATTSON (s) THAGE
            PETERSON (s) ANNA-GRETA SKANTZ (s) INGVAR SVANBERG (s) LARS ULANDER
            (s) VALTER KRISTENSON (s)
          </p>
        </div>
      </div>
    </body>
  </text>
</TEI>
