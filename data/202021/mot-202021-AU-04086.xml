<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-04086">
  <teiHeader>
    <fileDesc>
      <titleStmt>
        <title>med anledning av prop. 2020/21:193 Genomförande av visselblåsardirektivet</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4086 av Ali Esbati m.fl. (V)</title>
          <idno type="rdwebb">H8024086</idno>
          <rs type="number">4086</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8024086/text</ref>
          <ref type="dokument_url_html">http://data.riksdagen.se/dokument/H8024086</ref>
          <ref type="dokumentstatus_url_xml">http://data.riksdagen.se/dokumentstatus/H8024086</ref>
          <ref type="docx">http://data.riksdagen.se/fil/FB7C45E3-3DF7-4FE4-9887-B7FD1611EE43</ref>
          <ref type="pdf">http://data.riksdagen.se/fil/25EAA970-5D2C-472F-A142-9F88E333CCB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-4gRqD4aNEaYQKNpMntkrKQ" type="basedOn"/>
        <correspContext corresp="i-4gRqD4aNEaYQKNpMntkrKQ">
          <ref>Proposition 2020/21:193</ref>
        </correspContext>
        <correspAction xml:id="i-GyqjDhbDuZdkwT2RHbEtn6" type="signed"/>
        <correspContext corresp="i-GyqjDhbDuZdkwT2RHbEtn6">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-BSW8FwCN93zJHiWYB7iANt" type="submitted">
          <date when="2021-06-09"/>
          <time when="09:39:09"/>
        </correspAction>
        <correspAction xml:id="i-KbQ65NmL46pTAapo6jwYE4" type="reviewed">
          <date when="2021-06-11"/>
          <time when="15:41:30"/>
        </correspAction>
        <correspAction xml:id="i-2yGpx7JcDpYoz774kcsCsv" type="dismissed">
          <date when="2021-06-14"/>
        </correspAction>
        <correspAction xml:id="i-58Rhn69vAq5UEnUj1DWf5L" type="referred">
          <date when="2021-06-15"/>
        </correspAction>
        <correspAction xml:id="i-N7ayJKhyicmZMYdHnmWVZj" type="assigned">
          <date when="2021-09-29"/>
          <time when="16:39:15"/>
        </correspAction>
        <correspContext corresp="i-N7ayJKhyicmZMYdHnmWVZj">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-EA7NG6LZBbxAJLV2dCjnmC" type="behandlas_i"/>
        <correspContext corresp="i-EA7NG6LZBbxAJLV2dCjnmC">
          <ref type="uppgift">2020/21:AU13</ref>
          <ref type="ref_dok_id">H801AU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU13</ref>
          <ref type="ref_dok_titel">Genomförande av visselblåsardirektivet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VBJDwym9FyjQ74ibh5quwe" type="behandlas_i"/>
        <correspContext corresp="i-VBJDwym9FyjQ74ibh5quwe">
          <ref type="uppgift">2021/22:AU3</ref>
          <ref type="ref_dok_id">H901AU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU3</ref>
          <ref type="ref_dok_titel">Genomförande av visselblåsardirektivet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:4086 av Ali Esbati m.fl. (V) med
          anledning av prop. 2020/21:193 Genomförande av visselblåsardirektivet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KPSVs3jcCEtnFpgk6SRjjX">
            Förslag till riksdagsbeslut
          </head>
          <list style="ol">
            <item xml:id="i-GQwnxs4oWbXxwzqxspBxm5">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att, i samråd med
              partsorganisationerna på arbetsmarknaden, koordinera en bred utbildningsinsats
              gällande de rättigheter som följer av den nya lagen och i det
              sammanhanget även att lagen inte inskränker några av de rättigheter
              som följer av grundlag eller annan lag, och detta tillkännager
              riksdagen för regeringen.
            </item>
            <item xml:id="i-PCkkXHR5qbgJof9yLeYUBr">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om kvalificerad
              sekretess inom offentlig sektor i samband med visselblåsning och
              tillkännager detta för regeringen.
            </item>
            <item xml:id="i-3r9BheDeXt9yVg8kyG8JGj">
              Riksdagen ställer sig bakom det som anförs i motionen om att
              ansvarsfriheten vid åsidosättande av tystnadsplikt ska medföra
              rätt att lämna ut hemliga handlingar och tillkännager detta för
              regeringen.
            </item>
            <item xml:id="i-7T3VxZh4RPdoMcaQjQLcYD">
              Riksdagen ställer sig bakom det som anförs i motionen om att
              ett brott som begås under anskaffande av information bör utgöra
              grund för strafflindring enligt brottsbalken och tillkännager
              detta för regeringen.
            </item>
            <item xml:id="i-Sc6wSziaxBKcvaq2foMrU1">
              Riksdagen ställer sig bakom det som anförs i motionen om att
              den som samråder med en arbetstagarorganisation bör åtnjuta ansvarsfrihet
              vid åsidosättande av tystnadsplikt och tillkännager detta för
              regeringen.
            </item>
            <item xml:id="i-Tbzm1qdrwpG9LAKAzrWW1t">
              Riksdagen ställer sig bakom det som anförs i motionen om att
              det i den nya lagstiftningen bör införas en generell möjlighet
              att ogiltigförklara en uppsägning eller ett avskedande som utgör
              en repressalie på grund av att personen har rapporterat information
              om missförhållanden, och detta tillkännager riksdagen för regeringen.
            </item>
            <item xml:id="i-BJqAK9YbZhpcAht4x6v9wm">
              Riksdagen ställer sig bakom det som anförs i motionen om att
              anställdas rätt att internt larma skyddat direkt till en arbetsgivarrepresentant
              utan att använda rapporteringskanaler bör värnas och tillkännager
              detta för regeringen.
            </item>
            <item xml:id="i-3L1DnwZUKwYwCjjJcRHfoC">
              Riksdagen ställer sig bakom det som anförs i motionen om att
              skyddet vid offentliggörande av information bör vara utformat
              på samma sätt som i nuvarande lagstiftning, dvs. att om en person
              slagit larm internt utan att åtgärder vidtagits och det finns
              fog för påståendet om missförhållandena ska detta räcka för att
              kunna offentliggöra uppgifter, och tillkännager detta för regeringen.
            </item>
            <item xml:id="i-34gFvxwZWbSdRYTxghXmE4">
              Riksdagen ställer sig bakom det som anförs i motionen om att
              det skyndsamt bör göras en ny konsekvensanalys av gränsdragningen
              för vilka verksamheter som ska vara skyldiga att ha interna rapporteringskanaler
              och förfaranden för rapportering och uppföljning och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-G8DC8ZyYNzZ5e6GX6zszb6" type="h1">
            Propositionens huvudsakliga innehåll
          </head>
          <p xml:id="i-MnxwKdyXTLpuj87wJSmA7s">
            I propositionen lämnas förslag till genomförande av Europaparlamentets
            och rådets direktiv (EU) 2019/1937 av den 23 oktober 2019 om skydd
            för personer som rapporterar om överträdelser av unionsrätten,
            visselblåsardirektivet.
          </p>
          <p xml:id="i-Em6PxipSxq28rWXTSHwjf3">
            Det föreslås en ny lag med bestämmelser om skydd för personer
            som i ett arbets­relaterat sammanhang har fått del av eller inhämtat
            information om missförhållanden och rapporterar den. Skyddet föreslås
            även gälla för andra än rapporterande personer, t.ex. personer
            som bistår den rapporterande personen och juridiska personer som
            den rapporterande personen äger, arbetar för eller på annat sätt
            har koppling till. Skyddet föreslås bestå av ansvarsfrihet och
            förbud mot hindrande åtgärder och repressalier. Lagen föreslås
            också innehålla bestämmelser om skyldighet att inrätta rapporterings­kanaler,
            behandling av personuppgifter och tystnadsplikt.
          </p>
          <p xml:id="i-J3ig4gBvVqVkEJrgSf5xtp">
            Den nya lagen föreslås ersätta lagen (2016:749) om särskilt skydd
            mot repressalier för arbetstagare som slår larm om allvarliga
            missförhållanden.
          </p>
          <p xml:id="i-WzcyAYCVCURjUTFkym17hb">
            Det föreslås vidare ändringar i offentlighets- och sekretesslagen
            (2009:400) som innebär att sekretess ska gälla vid uppföljningen
            av rapporter om missförhållanden och i domstol vid tillämpningen
            av den nya lagen.
          </p>
          <p xml:id="i-QQgZmQozXbXB8E5mR5HcM8">
            Den nya lagen och ändringarna i offentlighets- och sekretesslagen
            föreslås träda i kraft den 17 december 2021.
          </p>
          <head xml:id="i-2duKdADAZsA1PXxrbVj3im" type="h1">
            Vänsterpartiets ståndpunkt
          </head>
          <p xml:id="i-7bwS3oVJWUw8ZxBVRx6nBN">
            Arbetstagare som slår larm om missförhållanden på sin arbetsplats,
            s.k. visselblåsare, ska ha ett starkt skydd mot repressalier.
            Det är en förutsättning för att arbetstagare ska våga larma om
            missförhållanden och en grundläggande del av ett fritt och demokratiskt
            samhälle. En sådan skyddslagstiftning ska vara enkel och lätt
            att förstå för dem som lagen är avsedd att skydda. Vänsterpartiet
            kan konstatera att regeringens förslag till ny lag om skydd för
            personer som rapporterar om missförhållanden, som innebär en imple­mentering
            av visselblåsardirektivet i svensk rätt, varken är enkel eller
            lätt att förstå. I likhet med flera remissinstanser kan vi dessutom
            konstatera att regeringens lagförslag i flera avseenden innebär
            en försämring jämfört med den nuvarande lagen (2016:749) om särskilt
            skydd mot repressalier för arbetstagare som slår larm om allvarliga
            missförhål­landen. Möjligheterna för arbetstagare att slå larm
            om missförhållanden kompliceras. I utgångspunkten är det förbundet
            med problem att vägen till att stärka arbetstagares möjligheter
            att slå larm går via EU-direktiv. Implementeringen av sådana direktiv
            inne­bär nästan alltid, och då särskilt på arbetslivets område,
            att juridiska konstruktioner får företräde framför praktisk tillämpning.
            Detta gäller även i det aktuella fallet. Regeringen har i propositionen
            heller inte ansträngt sig för att avhjälpa detta förhållande.
            Vänster­partiet hade hellre sett en mer begriplig, tillgänglig
            och användarvänlig lagstiftning – en lagstiftning som underlättar
            för arbetstagare att slå larm om missförhållanden. Det allra bästa
            sättet att uppnå detta vore att utvidga det grundlagsfästa meddelarskydd
            och efter­forskningsförbud som gäller myndigheter och offentliga
            organ till fler områden i privat verksamhet. Men även i den föreliggande
            propositionen hade flera åtgärder kunnat vidtas för en bättre
            implementering. I det följande redogör vi för våra synpunkter
            och lägger fram förslag på hur lagförslaget bör förändras och
            visselblåsares rättigheter stärkas.
          </p>
          <head xml:id="i-P5u3YXDm9aitnzFxstcD3r" type="h2">
            Avsnitt 4.4 Direktivet ska huvudsakligen genomföras genom en
            ny lag
          </head>
          <p xml:id="i-4f7GPsatKEmwLpiuJB8E8M">
            Regeringen föreslår att visselblåsardirektivet huvudsakligen
            ska genomföras genom en ny lag om skydd för personer som rapporterar
            om missförhållanden. Den befintliga visselblåsarlagen ska upphävas
            (prop. 2020/21:193 s. 31). TCO är i sitt remissyttrande mycket
            tveksamt till om det är lämpligt, och ens försvarbart, att anta
            en lag i enlighet med utredningens förslag. Lagförslaget är alltför
            oöverskådligt och komplicerat och TCO befarar att förslaget kommer
            att motverka syftet att få fler att larma om missför­hållanden.
            TCO förespråkar i första hand att den befintliga visselblåsarlagen
            behålls med anpassningar och kompletteras av en minimal genomförandelag.
            Skulle inte detta vara praktiskt och tidsmässigt möjligt föreslår
            TCO i andra hand att utredningens för­slag omarbetas och delas
            upp i tre tydliga delar. Första delen bör ha fokus på skyddet
            för visselblåsare i arbetslivet (dvs. arbetstagare, egenföretagare
            samt volontärer och praktikanter). Den andra delen bör vara som
            en separat och egen del för personer som ingår i företags förvaltnings-,
            lednings- och tillsynsorgan samt för aktieägare. Tredje delen
            bör fokusera på de delar av utredningens lagförslag som berör
            processuella och formella bestämmelser. Journalistförbundet har
            en liknande synpunkt.
          </p>
          <p xml:id="i-CSrefSu36VtjGjHPGaxCKi">
            Vänsterpartiet delar TCO:s och Journalistförbundets synpunkter
            och farhågor. Lag­förslaget är komplicerat och riskerar att leda
            till att färre väljer att larma om missför­hållanden. Den nuvarande
            lagstiftningen är betydligt enklare att förstå och tillämpa. Vi
            hade därför föredragit en modell där den befintliga visselblåsarlagen
            behålls med anpas­sningar och kompletteras av en minimal genomförandelag
            enligt TCO:s förstahands­förslag. Vi kan dock konstatera att det
            sannolikt inte är praktiskt och tidsmässigt möjligt givet att
            direktivet ska implementeras i svensk rätt under 2021. Därmed
            torde inte heller TCO:s andrahandsförslag vara möjligt att genomföra.
          </p>
          <p xml:id="i-Myvx1Jn3iy9BvvF4foy2ci">
            För att minimera risken för att den nya lagstiftningen, på grund
            av dess komplexitet, leder till att färre väljer att larma om
            missförhållanden bör införandet av den nya lagen kompletteras
            med en bred utbildningsinsats. Utbildningsinsatsen ska syfta till
            att infor­mera arbetsgivare och arbetstagare om hur den nya visselblåsarlagen
            fungerar, vilka rättigheter och skyldigheter som följer av lagen
            och hur lagen förhåller sig till andra lagar.
          </p>
          <p xml:id="i-2JHCKf7ho52sxZFYaCH2bE">
            Regeringen bör ge lämplig myndighet i uppdrag att, i samråd med
            partsorganisa­tionerna på arbetsmarknaden, koordinera en bred
            utbildningsinsats gällande de rättig­heter som följer av den nya
            lagen och i det sammanhanget även att lagen inte inskränker några
            av de rättigheter som följer av grundlag eller annan lag. Detta
            bör riksdagen ställa sig bakom och ge regeringen till känna.
          </p>
          <head xml:id="i-Y2djwTYSq4ZBHsq7Fb36oB" type="h2">
            Avsnitt 7.1 Åsidosättande av tystnadsplikt
          </head>
          <p xml:id="i-J2MBVMj5MyVH36fiZGn23A">
            Regeringen föreslår att en rapporterande person inte ska få göras
            ansvarig för att ha åsidosatt tystnadsplikt, under förutsättning
            att personen vid rapporteringen hade skälig anledning att anta
            att rapporteringen av informationen var nödvändig för att avslöja
            det rapporterade missförhållandet. Ansvarsfriheten ska inte gälla
            vid: i) uppsåtligt åsidosätt­ande av sådan tystnadsplikt som enligt
            offentlighets- och sekretesslagen inskränker rätten att meddela
            och offentliggöra uppgifter enligt tryckfrihetsförordningen eller
            yttrandefri­hetsgrundlagen, eller ii) åsidosättande av tystnadsplikt
            enligt lagen om försvarsuppfin­ningar (prop. 2020/21:193 s. 66).
          </p>
          <p xml:id="i-C7r3H8birmmUwiPAD9WsAL">
            Journalistförbundet anser i sitt remissyttrande att det inom
            offentlig sektor kan finnas anledning att tillåta att uppgifter
            som omfattas av den kvalificerade tystnadsplikt­en kan rapporteras.
            Vänsterpartiet delar Journalistförbundets uppfattning. Samtidigt
            kan vi konstatera att sådana uppgifter kan vara känsliga ur integritetssynpunkt,
            i synnerhet inom socialtjänst, hälso- och sjukvård. Det bör därför
            göras ytterligare avvägningar kring vilka uppgifter en visselblåsare
            kan rapportera. Regeringen gör dock inte några sådana avvägningar
            i propositionen, utan konstaterar att uppgifter med kvalificerad
            tystnadsplikt ligger utanför direktivet. Vänsterpartiet finner
            det otillfredsställande.
          </p>
          <p xml:id="i-WJLro7GtLaDmbrV1xU7fko">
            Regeringen bör återkomma till riksdagen med förslag angående
            kvalificerad sekre­tess inom offentlig sektor i samband med visselblåsning.
            Detta bör riksdagen ställa sig bakom och ge regeringen till känna.
          </p>
          <head xml:id="i-6Farh5REkxVLXmAgKtREy4" type="h2">
            Avsnitt 7.2 Oriktigt utlämnande av handlingar
          </head>
          <p xml:id="i-XF399YpURaY8JidBVKogQa">
            Regeringen föreslår att ansvarsfriheten vid åsidosättande av
            tystnadsplikt inte ska med­föra rätt att lämna ut handlingar (prop.
            2020/21:193 s. 76). TCO och Journalistförbundet är kritiska mot
            förslaget att ansvarsfriheten inte ska medföra en rätt att lämna
            ut hemliga handlingar. Enligt Journalistförbundet bör en visselblåsare
            ha rätt att samla in och lämna ut även hemliga uppgifter under
            förutsättning att personen inte begår något brott. Vänsterpartiet
            delar Journalistförbundets uppfattning.
          </p>
          <p xml:id="i-B53wi6M5dQBZAHX2NpWdCH">
            Ansvarsfriheten vid åsidosättande av tystnadsplikt ska medföra
            rätt att lämna ut hemliga handlingar. Detta bör riksdagen ställa
            sig bakom och ge regeringen till känna.
          </p>
          <head xml:id="i-YA4H4P5o6jjQbCoXec4uFG" type="h2">
            Avsnitt 7.3 Åsidosättande av bestämmelser om inhämtande av information
          </head>
          <p xml:id="i-BpFJobN9vRFeP3Ucd9mmDK">
            Regeringen föreslår att en rapporterande person inte ska få göras
            ansvarig för överträdelse av bestämmelser som gäller inhämtande
            av information, om personen vid inhämtandet hade skälig anledning
            att anta att inhämtandet var nödvändigt för att avslöja ett missför­hållande.
            Ansvarsfriheten ska inte gälla om den rapporterande personen genom
            inhäm­tandet gör sig skyldig till brott (prop. 2020/21:193 s.
            79).
          </p>
          <p xml:id="i-VxW4ytJDFm84nBpyoXWBZL">
            TCO konstaterar i sitt remissyttrande att det inte är helt ovanligt
            att visselblåsare som avslöjar stora och allvarliga missförhållanden
            har anskaffat information genom att bryta mot bestämmelser och
            ibland samtidigt begått brott. Det kan t.ex. handla om att överlämna
            stora mängder osorterad information till journalister som sedan
            får gräva fram den information som visar på missförhållandena.
            Det är så som flera stora miss­förhållanden har upptäckts och
            kommit till allmänhetens kännedom (t.ex. Snowden och Luxleaks).
            TCO anser att det bör övervägas om ett brott som begås under anskaffande
            skulle kunna utgöra grund för strafflindring enligt brottsbalken.
            Vänsterpartiet delar TCO:s uppfattning.
          </p>
          <p xml:id="i-5REMYtuoTCoG7BTP8zT6kn">
            Ett brott som begås under anskaffande av information bör utgöra
            grund för straff­lindring enligt brottsbalken. Detta bör riksdagen
            ställa sig bakom och ge regeringen till känna.
          </p>
          <head xml:id="i-9GzFLG2ty8HDqRY23MMZdc" type="h2">
            Avsnitt 8.2 Förbud mot hindrande åtgärder och repressalier vid
            samråd med en arbetstagarorganisation
          </head>
          <p xml:id="i-9bwhbNhg4rQ9FosRZU8c6j">
            Regeringen föreslår att en verksamhetsutövare inte ska få vidta
            repressalier på grund av att någon vänder sig till sin arbetstagarorganisation
            för samråd i fråga om rapportering. Verksamhetsutövaren ska inte
            heller få hindra eller försöka hindra sådant samråd (prop. 2020/21:193
            s. 89). Saco, TCO och Akavia är positiva till utredningens förslag.
            Saco och Akavia invänder dock mot att ansvarsfrihet inte ska omfatta
            en medlem som åsidosätter en tystnadsplikt vid samråd med sin
            arbetstagarorganisation. Vänsterpartiet delar de fackliga organisationernas
            uppfattning. För de flesta är det naturligt att lufta oron över
            missförhållanden med sin fackliga organisation. Det är mycket
            viktigt att slå vakt om detta och ge det ett nödvändigt skydd
            när det kopplas till de visselblåsarfunktioner som den här lagen
            handlar om. Det är både troligt och rimligt att det i samband
            med sådana samråd kan dryftas känsliga uppgifter. Det bör inte
            bli ett hinder för kontakt med den fackliga organisationen inför
            beslut om huruvida det är lämpligt att gå vidare med rapportering.
          </p>
          <p xml:id="i-Rk1YKEdCHjQiahMCxbUfzt">
            Den som samråder med en arbetstagarorganisation bör åtnjuta ansvarsfrihet
            vid åsidosättande av tystnadsplikt. Detta bör riksdagen ställa
            sig bakom och ge regeringen till känna.
          </p>
          <head xml:id="i-5ApS7Xr9dNnyjS9nLYaWrA" type="h2">
            Avsnitt 8.4 Skadestånd
          </head>
          <p xml:id="i-QF8UXzQbNK3DuFu8bAgubb">
            Regeringen föreslår att en verksamhetsutövare som bryter mot
            något av förbuden mot hindrande åtgärder eller repressalier ska
            betala skadestånd för den förlust som uppkom­mer och för den kränkning
            som överträdelsen innebär. Om talan förs med anledning av uppsägning
            eller avskedande eller annat förfarande som omfattas av lagen
            om anställ­ningsskydd, får ersättning för förlust som avser tid
            efter anställningens upphörande under alla förhållanden bestämmas
            till högst det belopp, motsvarande ett visst antal månadslöner
            beroende på arbetstagarens anställningstid, som enligt den lagen
            ska betalas ut om en arbetsgivare vägrar att rätta sig efter domar
            av visst slag. Om det är skäligt får skadeståndet sättas ned eller
            helt falla bort (prop. 2020/21:193 s. 92).
          </p>
          <p xml:id="i-N2TAZoV8eNt22fitL9gT15">
            TCO och Saco anser att det i den nya lagstiftningen ska införas
            en generell möjlighet att ogiltigförklara en uppsägning eller
            ett avskedande som utgör en repressalie på grund av att personen
            har rapporterat information om missförhållanden. Vänsterpartiet
            delar de fackliga centralorganisationernas uppfattning.
          </p>
          <p xml:id="i-LLVKF3pNfsxkHidnFB2dMc">
            Det bör, i den nya lagstiftningen, införas en generell möjlighet
            att ogiltigförklara en uppsägning eller ett avskedande som utgör
            en repressalie på grund av att personen har rapporterat information
            om missförhållanden. Detta bör riksdagen ställa sig bakom och
            ge regeringen till känna.
          </p>
          <head xml:id="i-MP8ps3JNADcNbrFmqM797V" type="h2">
            Avsnitt 9.4 Skyddet vid intern rapportering som sker på annat
            sätt än via interna rapporteringskanaler
          </head>
          <p xml:id="i-5XMuCCuH8bdPyQ9n4pooeg">
            Regeringen föreslår att skyddet också ska gälla om någon rapporterar
            internt på annat sätt än via interna rapporteringskanaler om i)
            det saknas sådana kanaler eller om de kanaler och förfaranden
            som finns tillgängliga inte uppfyller kraven i lagen, eller ii)
            rapporteringen sker innan personen har börjat inom verksamheten
            (prop. 2020/21:193 s. 118).
          </p>
          <p xml:id="i-JxcFXsohMgaysAFF3yWLzV">
            Flera remissinstanser, bl.a. Inspektionen för vård och omsorg
            och Arbetsdomstolen, ifrågasätter om utredningens förslag är förenligt
            med direktivets förbud mot att försämra befintligt skydd (artikel
            25.2), eftersom skydd enligt förslaget inte kommer att finnas
            om någon tar upp missförhållanden med en högre chef hos någon
            som har inrättat interna rapporteringskanaler. TCO anser att anställdas
            rätt att internt larma skyddat direkt till en arbetsgivarrepresentant
            utan att använda rapporteringskanaler måste värnas. Även Journalistförbundet
            har framfört en liknande synpunkt. Lärarnas Riksförbund ser en
            risk att visselblåsare som inte följer de kanaler och förfaranden
            som har inrättats riskerar att stå helt utan skydd. Vänsterpartiet
            delar remissinstansernas synpunkter och farhågor.
          </p>
          <p xml:id="i-2xm7UgvxzUJSbzcU9Q2G7S">
            Anställdas rätt att internt larma skyddat direkt till en arbetsgivarrepresentant
            utan att använda rapporteringskanaler bör värnas. Detta bör riksdagen
            ställa sig bakom och ge regeringen till känna.
          </p>
          <head xml:id="i-Uiq1tvoiSV2mJNHRTyLtT1" type="h2">
            Avsnitt 9.7 Skyddet vid offentliggörande
          </head>
          <p xml:id="i-HvRM9H2kmckfyUm2odfyFb">
            Regeringen föreslår att skyddet ska gälla vid offentliggörande
            av information under förutsättning att den rapporterande personen
          </p>
          <list style="ol">
            <item xml:id="i-7K7z9ACqmu4TXLbzGxptt7">
              har rapporterat externt i enlighet med denna lag utan att a)
              mottagaren har vidtagit skäliga uppföljningsåtgärder med anledning
              av rapporteringen, eller b) mottagaren i skälig utsträckning har
              lämnat återkoppling om uppföljningen inom tre månader från mottagandet
              av rapporten eller, om det finns särskilda skäl, sex månader och
              den rapporterande personen har informerats om skälen att förlänga
              tidsfristen,
            </item>
            <item xml:id="i-MskgA9nK199cpKKQiE8yF9">
              har skälig anledning att anta att missförhållandet utgör en överhängande
              eller uppen­bar fara för liv, hälsa, säkerhet eller risk för omfattande
              skada i miljön eller av annat skäl har befogad anledning att offentliggöra
              informationen, eller
            </item>
            <item xml:id="i-E87GcdfJ9oHCsm87CKU1z5">
              har skälig anledning att anta att en extern rapportering skulle
              innebära en risk för repressalier eller leda till att missförhållandet
              sannolikt inte skulle avhjälpas på ett effektivt sätt (prop. 2020/21:193
              s. 126).
            </item>
          </list>
          <p xml:id="i-S4i6Z6JbTRSpVXkL3XkGiE">
            TCO menar att förslaget begränsar möjligheterna till offentliggörande
            och att det inne­bär en försämring av skyddet. Journalistförbundet
            framhåller att det är problematiskt ur pressfrihetssynpunkt att
            det krävs att visselblåsaren slår larm internt och externt, eller
            bara externt, för att personen ska få gå till medierna. I den
            nuvarande visselblåsarlagen räcker det med att visselblåsaren
            slagit larm internt utan att det vidtas åtgärder för att personen
            ska få gå till medierna. Vänsterpartiet delar TCO:s och Journalistförbundets
            synpunkter.
          </p>
          <p xml:id="i-Nx3YeBdnKcojEWeRu6UpfW">
            Skyddet vid offentliggörande av information bör vara utformat
            på samma sätt som i nuvarande lagstiftning, dvs. att om en person
            slagit larm internt utan att åtgärder vid­tagits och det finns
            fog för påståendet om missförhållandena ska detta räcka för att
            kunna offentliggöra uppgifter. Detta bör riksdagen ställa sig
            bakom och ge regeringen till känna.
          </p>
          <head xml:id="i-7VuYK78oaQRnkkGo99X4Hd" type="h2">
            Avsnitt 10.2 Skyldighet att ha kanaler och förfaranden
          </head>
          <p xml:id="i-N42JJdYmtxFQ93L7pY9Cuj">
            Regeringen föreslår att det ska införas en skyldighet för verksamhetsutövare
            att ha interna rapporteringskanaler och förfaranden för rapportering
            och uppföljning. Skyldig­heten ska gälla för verksamhetsutövare
            som vid ingången av kalenderåret hade 50 eller fler arbetstagare
            (prop. 2020/21:193 s. 133).
          </p>
          <p xml:id="i-VCuXDKRFCaFXBTMA4xf75w">
            Flera remissinsatser har synpunkter på förslaget. Statskontoret
            ser en risk att de myndigheter som har färre än 50 anställda helt
            väljer att bortse från direktivet och dess innebörd. Saco framhåller
            att alla arbetsgivare borde ta ställning till hur och vart even­tuella
            visselblåsare kan rapportera internt, även om inte särskilda rapporteringskanaler
            finns. Akavia anser att skyldigheten att inrätta kanaler ska gälla
            redan vid ett färre antal anställda.
          </p>
          <p xml:id="i-2iPr85EfGamJPdZn4YvYgG">
            Vänsterpartiet delar remissinstansernas farhågor. I sammanhanget
            kan nämnas att Sverige endast har drygt 9 000 företag med fler
            än 50 anställda, men 1,2 miljoner före­tag med färre än 50 anställda.
            En majoritet av landets företag kommer således inte att omfattas
            av skyldigheten att ha interna rapporteringskanaler och förfaranden
            för rappor­tering och uppföljning. Det innebär att anställda på
            företag med färre än 50 anställda kommer att ha sämre möjligheter
            att rapportera missförhållanden på det sätt den nya lagstiftningen
            föreskriver. Vänsterpartiet kan konstatera att direktivet ger
            medlems­staterna rätt att kräva att fler, eller t.o.m. alla, verksamhetsutövare
            ska få sådana skyldig­heter efter en lämplig riskbedömning (jfr
            prop. 2020/21:193 s. 134–135). Vänsterpartiet anser att regeringen
            inte i tillräcklig grad har beaktat konsekvenserna med att så
            många anställda inte omfattas av visselblåsarskyddet i direktivet.
            Detta är en brist som måste utredas vidare och avhjälpas.
          </p>
          <p xml:id="i-JheG2GGCDQFpFAfWPE69A">
            En ny konsekvensanalys gällande gränsdragningen för vilka verksamheter
            som ska vara skyldiga att ha interna rapporteringskanaler och
            förfaranden för rapportering och uppföljning, bör skyndsamt göras.
            Detta bör riksdagen ställa sig bakom och ge reger­ingen till känna.
          </p>
        </div>
        <div type="motSignatures">
          <list>
            <item xml:id="i-F5BNCZvGoJmhrtLrSvZDw9">
              Ali Esbati (V)
            </item>
            <item xml:id="i-8biaYKpNw88PAf3Vf8p7f6">
              Ulla Andersson (V)
            </item>
            <item xml:id="i-7WzrZM3fz1PX8fJbUH6Vam">
              Lorena Delgado Varas (V)
            </item>
            <item xml:id="i-LdMkWCrFF1FD8dED3z3Egp">
              Tony Haddou (V)
            </item>
            <item xml:id="i-X27ZJe1HWj3ucV5mwwhjcL">
              Birger Lahti (V)
            </item>
            <item xml:id="i-SRZjrxF8rM9aJAFnY1ZiQs">
              Ilona Szatmari Waldau (V)
            </item>
            <item xml:id="i-E5fgaRrZso2yTjZC8TDvV7">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
