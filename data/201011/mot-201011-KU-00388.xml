<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00388">
  <teiHeader>
    <fileDesc>
      <titleStmt>
        <title>Behov av ökat meddelarskydd</title>
        <author corresp="i-YG3se2hZeuEdiGKSwKyaKF i-4NG88U8krkk9AQubiitWt6">av Caroline Helmersson Olsson och Christina Zedell (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behov av ökat meddelarskydd</title>
          <idno type="rdwebb">GY02K388</idno>
          <rs type="number">K388</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K388/text</ref>
          <ref type="dokument_url_html">http://data.riksdagen.se/dokument/GY02K388</ref>
          <ref type="dokumentstatus_url_xml">http://data.riksdagen.se/dokumentstatus/GY02K388</ref>
          <ref type="doc">http://data.riksdagen.se/fil/031217AA-C83B-4444-BA53-D1DACAAFFB36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TDU66qTx3Jx3jEVXT6FeQN" type="signed"/>
        <correspContext corresp="i-TDU66qTx3Jx3jEVXT6FeQN">
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-4NG88U8krkk9AQubiitWt6"/>
        </correspContext>
        <correspAction xml:id="i-K5mY9DscSB79RLs8KYCbiq" type="numbering">
          <date when="2010-10-29"/>
        </correspAction>
        <correspAction xml:id="i-VDNw2hSUeWcAuaBfsv82xi" type="submission">
          <date when="2010-10-27"/>
        </correspAction>
        <correspAction xml:id="i-TPFkBk5Bz75Vb36BsD5xor" type="transfer">
          <date when="2010-10-26"/>
        </correspAction>
        <correspAction xml:id="i-P5wF3BvMGjiitQaG2tfRLL" type="assigned"/>
        <correspContext corresp="i-P5wF3BvMGjiitQaG2tfRLL">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-W1zHU2psgvomgvMfZXpcGt">
            Förslag till riksdagsbeslut
          </head>
          <p xml:id="i-Ps66eF5cChMwpmrdP3hV6M">
            Riksdagen tillkännager för regeringen som sin mening vad som
            anförs i motionen om att utöka meddelarskyddet inom skattefinansierade
            privata företag.
          </p>
        </div>
        <div type="motContent">
          <head xml:id="i-7N4yd1Gmqb4TrQGjBb4zVQ" type="h1">
            Motivering
          </head>
          <p xml:id="i-2jDLaQzreYbUCsV7UymxNf">
            Mycket av vår gemensamt finansierade välfärd bedrivs i dag i
            entreprenadform. Privata firmor, aktiebolag och ekonomiska föreningar
            sköter barnomsorg, skola och äldreomsorg finansierat med skattemedel.
          </p>
          <p xml:id="i-XucMix87EPGD2hDoH9THsH">
            I den offentliga verksamheten finns flera kontrollsystem för
            att allmänheten ska få en god möjlighet att granska hur skattemedlen
            används.
          </p>
          <p xml:id="i-MiYaJQ68ekVLyVehqhiv46">
            I den privata världen är det andra regler som gäller. Där tar
            aktiebolagslagen och andra lagar till skydd för företag och dess
            möjligheter att via affärshemligheter konkurrera med andra företag
            över. Offentlighetsprincipen gäller inte, och inte heller meddelarskyddet.
            Det innebär att en lärare på både en privat skola och en kommunal
            skola har rätt att anonymt meddela till en tidning om rektorn
            använder skolans pengar på ett felaktigt sätt men att en anställd
            på en privat skola, finansierad med skattemedel, saknar det skydd
            som efterforskningsförbudet ger. Det är till och med så att en
            privatanställd lärare som talar med pressen riskerar att få betala
            skadestånd för avslöjande av företagshemligheter.
          </p>
          <p xml:id="i-XoBACY4xkRTKZjy3QnKXiV">
            Vi menar att det är ytterst värdefullt att inte försvåra för
            de människor som upptäcker missförhållanden att kunna avslöja
            dem. Detta gäller verksamheter som rör till exempel barn, gamla
            och funktionshindrade. Det kan inte vara rimligt att ställa företagens
            intresse mot människors behov det kan inte på sikt gagna vare
            sig företagen eller de människor som är deras kunder. Det är de
            seriösa företagen som kommer i kläm. Dessutom är det naturligtvis
            av extra intresse att det finns fungerande kontrollsystem när
            verksamheten är finansierad av oss alla.
          </p>
          <p xml:id="i-AFdTiMuP7cpb2LjGSHRWY3">
            Det finns också en djupt grundläggande demokratisk brist i dagens
            ordning. Möjligheten till yttrandefrihet står mot värnet av företagshemligheter.
            Men det finns också en konflikt mellan värnet av företagshemligheter
            och värnet om barn, gamla och sjuka som behöver vård och omsorg.
            Även där är det lätt för oss att ta ställning.
          </p>
          <p xml:id="i-C4EfpxCgXqDkq7zAJD6eHz">
            Enligt flera undersökningar är många anställda inom det skattefinansierade
            utbildningsväsendet rädda för att offentligt påtala missförhållanden.
            I en undersökning som Lärarnas Riksförbund har genomfört bland
            sina medlemmar uppgav 53 procent av de offentligt anställda lärarna
            att de inte offentligt skulle våga uttala sig i media om de var
            missnöjda med den skola som också var deras arbetsgivare. Andelen
            motsvarar 69 procent hos lärare som är privat anställda i friskolor.
            Över hälften av lärarna tror att sådan negativ kritik mot den
            egna arbetsgivarens sätt att driva skolan skulle leda till repressalier
            från arbetsgivaren.
          </p>
          <p xml:id="i-W1W7v4N4w9LhG7cp9zttQ9">
            Det finns liknande exempel från ett offentligt finansierat privat
            daghem som var så dåligt skött att barnen inte ens fick riktig
            lunch. Till slut slog föräldrarna larm. Om personalen hade gjort
            det hade de med dagens regler riskerat att bli betraktade som
            brottslingar.
          </p>
          <p xml:id="i-F8rS1NnWkUYgT8TjdgfpXd">
            Det kan inte vara rimligt att sätta företagens intresse framför
            människors behov speciellt inte när verksamheten är finansierad
            av oss alla.
          </p>
          <p xml:id="i-P5dhAJzreXV2MRB27ZqhT2">
            I offentligt finansierad privat verksamhet ska meddelarskydd
            kunna införas utan dröjsmål, till exempel genom krav på att de
            som bedriver entreprenadverksamhet ska tillåta meddelarskydd för
            sina anställda. Detta är bra både för dem som arbetar och för
            dem som betalar, det vill säga skattebetalarna.
          </p>
          <p xml:id="i-ErGd5WS3kytQ72JtfNN6HP">
            Även i rent privat verksamhet är meddelarskyddet eftersatt, även
            om det kan vara svårare att hitta enklare lösningar på problemet
            där. Frågan är komplicerad och bör utredas ytterligare, men svårigheterna
            får inte bli en ursäkt för att låta bli.
          </p>
        </div>
        <div type="motSignatures">
          <list>
            <item xml:id="i-4yMtuvQgJagx39nzCYrskG" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-XwDZswqMEGhN6TJA1v9JRL" who="i-4NG88U8krkk9AQubiitWt6">
              Christina Zedell (S)
            </item>
          </list>
        </div>
      </div>
    </body>
  </text>
</TEI>
