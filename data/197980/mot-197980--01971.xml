<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01971">
  <teiHeader>
    <fileDesc>
      <titleStmt>
        <title>med anledning av proposition 1979/80:125 med förslag om tilläggsbudget III till statsbudgeten för budgetåret 1979/80</title>
        <author>av Sven Lindberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80:125 med förslag om tilläggsbudget III till statsbudgeten för budgetåret 1979/80</title>
          <idno type="rdwebb">G3021971</idno>
          <rs type="number">1971</rs>
          <ref type="dokument_url_text">http://data.riksdagen.se/dokument/G3021971/text</ref>
          <ref type="dokument_url_html">http://data.riksdagen.se/dokument/G3021971</ref>
          <ref type="dokumentstatus_url_xml">http://data.riksdagen.se/dokumentstatus/G3021971</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-46LLWebYKm5cJqrPxg8KPw</idno>
            <name>SVEN LINDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Xt8b1sdN9ngjPgtxjLqvKu</idno>
            <name>MARIANNE STÅLBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8cFSCdWjvpDgozuk8RHZyW</idno>
            <name>NILS-OLOF GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YZDDJaQd6LgFHYakk6Yxj9" type="signed"/>
        <correspContext corresp="i-YZDDJaQd6LgFHYakk6Yxj9">
          <note type="signatory" corresp="i-46LLWebYKm5cJqrPxg8KPw"/>
          <note type="signatory" corresp="i-Xt8b1sdN9ngjPgtxjLqvKu"/>
          <note type="signatory" corresp="i-8cFSCdWjvpDgozuk8RHZyW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1971/mot_197980__1971-001.pdf"/>
      <fw xml:id="i-2B7ADGK7oXM9M7vzN4VRBy">
        Mot. 1979/80:1971 10
      </fw>
      <div type="motHeader" xml:id="i-WFdy5VgvdnzurKz83TaKEE">
        <div type="motTitle" xml:id="i-BU1Fs5XRKHq1RW2uE1ZR3f"/>
        <div type="motSubmissionInfo" xml:id="i-HxLCuSKLaP4Hcihs4WLypu"/>
      </div>
      <div type="motBody" xml:id="i-BwzsQFZo4YRPbtupHFNtvP">
        <div xml:id="i-2BzLGUchw9QqveVmwPQefa">
          <p xml:id="i-BAsLG5SWyRTsB2awbj7Cw1">
            Motion
          </p>
          <p xml:id="i-C8zdtGnSkgwas67z6GS4Xk">
            1979/80:1971
          </p>
          <p xml:id="i-Y5qneUKcJx8AZBF5F9HGk">
            av Sven Lindberg m. fl. med anledning av proposition 1979/80:125
            med förslag om tilläggs- budget III till statsbudgeten för budgetåret
            1979/80
          </p>
          <p xml:id="i-3of8nLnaPX1fJZLhTEHDUn">
            I propositionen 1979/80:125 föreslår regeringen vissa insatser
            för utveck- lande av Åreprojektet. Samtidigt föreslår regeringen
            att Åreprojektet som statlig försöksverksamhet med utveckling
            av ett primärt rekreationsområde avslutas och att Åreområdet jämställs
            med andra primära rekreationsområ- den i vad avser statens engagemang.
            Vi kan ansluta oss till regeringens förslag till åtgärder som
            framläggs i propositionen, men däremot kan vi inte ansluta oss
            till förslaget om att Åreprojektet upphör som statlig försöksverksamhet.
            Kommittén för planering av turistanläggningar och friluftsanläggningar
            konstaterade en omfattande ökning av fritiden samtidigt som områden
            och anläggningar där denna kan tillbringas inte tillnärmelsevis
            möter efterfrågan. Detta gällde särskilt anläggningar i överkomliga
            prisklasser. I sistnämnda avseenden har situationen för breda
            grupper snarare försämrats än förbättrats under senare år. För
            att möta denna brist ansåg kommittén att rekreationsmöjligheter
            måste byggas ut i ett antal stora områden, primära rekreationsområden.
            Kommittén föreslog i delbetänkande (Ds Jo 1971:5) en utvecklingsplan
            för ett sådant stort rekreationsområde, nämligen Åreområdet i
            västra Jämtland. Kommitténs avsikt var att erfarenheterna från
            detta utvecklingsarbete skulle kunna utnyttjas som underlag vid
            utvecklingsplaner för utbyggnader av andra större rekreationsområden
            i landet. Kommittén framhöll två viktiga principer som måste läggas
            på minnet. För det första, en mycket stor satsning på olika typer
            av aktiviteter var en förutsättning för att projektet skulle lyckas.
            För det andra, stor vikt skulle ” läggas vid att aktiviteterna
            skulle kunna utnyttjas av alla oberoende av handikapp eller ekonomiska
            och sociala skrankor. Kommitténs uppfattning delades av flertalet
            remissinstanser. Även riksdagen har anslutit sig till kommitténs
            principer, bl. a. i samband med behandlingen av propositionen
            1975:46. I propositionen framhöll dåvarande jordbruksministern
            bl. a.: ”Rekreationspolitiken måste ges en sådan inriktning att
            den möjliggör för alla att få avkoppling och motion som var och
            en har rätt att kräva. Därför är det viktigt att inte sociala
            och ekonomiska hinder bestämmer vilka som kan få del av utbudet
            av rekreations- och turistaktiviteter. Utbudet måste överens-
            stämma med de önskemål stora grupper medborgare har. I allt för
            hög grad avspeglar emellertid dagens utbud en gången tids efterfrågan.
            Många av de
          </p>
          <pb facs="riksdagen-motions-pdf/data/197980/mot_197980__1971/mot_197980__1971-002.pdf"/>
          <p xml:id="i-SPCLQwRQrCrRsYRwQyP45k">
            aktiviteter som bjuds är det svårt eller omöjligt för t. ex.
            barnfamiljer, pensionärer och handikappade att utnyttja. Andelen
            kostnadskrävande rekreations- och turistaktiviteter är alltför
            dominerande, vilka missgynnar de grupper jag redan nämnt, liksom
            låglönegrupperna. Dessa förhållanden måste uppmärksammas och samhällsinsatserna
            inriktas på att göra utbudet tillgängligt för alla.” Riksdagen
            anslöt sig till dessa principer (CU 1975/76:2). När nu regeringen
            föreslår att Åreprojektet upphör som statlig försöks- verksamhet
            har ingen av de två principer som fastlagts av kommittén, som
            har fått remissinstansernas bifall och som antagits av riksdagen,
            uppnåtts. Den hittillsvarande utvecklingen av Åreprojektet har
            hittills lett till att Åre har fått karaktären av en alpin utförsåkningsort
            ägnad för penningstarka turister. Den sociala profil som var ämnad
            att utvecklingen skulle leda till har inte uppnåtts. Det måste
            i sammanhanget framhållas att inga av de åtgärder som staten medverkat
            till i samband med Åreprojektet strider mot de ursprungliga målen.
            De har i stället varit åtgärder som varit ämnade att skapa det
            underlag — bl. a. ekonomiska incitament — som är nödvändiga för
            att utveckla projektet vidare. Om staten inte är beredd att ikläda
            sig ett fortsatt ansvar för utvecklingen av projektet, riskerar
            vi däremot att de ursprungliga målen förfelas och Åreområdet mer
            eller mindre utvecklas till en turistort för penningstarka turister
            som inte kan utnyttjas av låg- och medelinkomstta- gare. Vidare
            överlåts helt åt de kommersiella krafterna att dra ekonomiska
            fördelar på statens basinvesteringar för att föra utvecklingen
            vidare mot en lyxturism där den sociala profilen tappas bort.
            I samband med utvecklingen av Åreprojektet har en del kritik riktats
            bl. a. mot vissa projekt, planläggning och kostnader. Vi skall
            inte i detta sammanhang närmare försöka oss på att analysera denna
            kritik. Vi nöjer oss med att konstatera att en del kritik i viss
            mån kan vara berättigad, annan däremot har varit helt oberättigad.
            Man måste dock, när man gör dessa bedömningar, hålla i minnet
            att man inom landet i inledningsskedet saknade erfarenheter och
            kunskaper som var nödvändiga för att helt kunna undvika misstag.
            Projektet var avsett som ett pilotprojekt, varav erfarenheter
            skulle kunna nås för utvecklande av andra områden. Vissa utvecklingskostnader
            måste man räkna med precis som i all annan produktutveckling.
            Projektet har inte enbart haft ett rekreationspolitiskt mål utan
            samtidigt ett regionalpolitiskt. Om projektet realiseras efter
            de riktlinjer som dragits upp i utvecklingsplanen kommer det att
            få en avsevärd effekt på regionens sysselsättning. Man räknade
            med att med en oförändrad säsongslängd skulle antalet sysselsatta
            öka med 340 helårssysselsatta och 850 delårssysselsatta. Med en
            säsongsförlängning på ca 4 veckor skulle relationen ändras till
            omkring 600 helårssysselsatta och 600 delårssysselsatta. De statliga
            insatser som gjorts i Åreprojektet har redan nu haft betydande
            sysselsättningseffek- ter, varför betydande delar av kostnaderna
            kan hänföras till regionalpolitiska kostnader.
          </p>
          <pb facs="riksdagen-motions-pdf/data/197980/mot_197980__1971/mot_197980__1971-003.pdf"/>
          <fw xml:id="i-R3Ygs6J1gmQTqbkLQpSidf">
            Mot. 1979/80:1971 11
          </fw>
          <p xml:id="i-3FvCTpsNpcsxXKoE8jFZdq">
            Underskottet i turistutbytet med andra länder var ett annat motiv
            för att utveckla ett turistcentrum av denna karaktär. Mot bakgrund
            av underskottet i Sveriges bytesbalans får detta motiv anses ha
            blivit under senare år kraftigt förstärkt. De insatser som hittills
            gjorts för att förverkliga Åreprojektet har varit inriktade på
            att skapa en nödvändig infrastruktur, som skulle skapa förutsättningar
            för att arbeta vidare mot målet att utveckla området till breddturism
            med en social målsättning. De åtgärder som nu regeringen föreslår
            är avsedda att förbättra denna infrastruktur. Den av regering
            och riksdag önskade inriktningen på utvecklingen i Åre har av
            turistrådet kort sammanfattats: Oo Skapa kapacitet inom regionen
            för fjärrinriktat rekreationsliv. o Utveckla ett område där stora
            befolkningsgrupper kan beredas rekreation till rimliga kostnader.
            o Utveckla aktiviteter som kan utnyttjas av alla, oberoende av
            handikapp. ekonomiska och sociala förhållanden. Motion och sportaktiviteter
            skall inta en framskjuten position. Oo Skapa goda lokala kommunikationer.
            o Utveckla kollektiva fjärrtransporter till området, främst chartertåg,
            men även charterflyg. De ovan angivna målen har hittills inte
            uppfyllts, och några av målen har endast realiserats i begränsad
            utsträckning. Med regeringens nu föreslagna åtgärder fullföljs
            planerna till att göra Åre-Duvedregionen till ett alpint turistområde.
            Däremot återstår i huvudsak alla åtgärder som syftade till att
            förlänga turistsäsongen. Dit hör bl. a. anläggningar för sommaraktiviteter,
            skid- och vandringsleder, kommunika- tioner, inkvartering syftande
            till att öka möjligheterna till familjeturism. Ännu är inte heller
            några åtgärder planerade för regionens ytterområden som Kall,
            Storlien och Hallenområdena. Den geografiska spridningen av satsningarna
            i Åreprojektet måste enligt vår mening fullföljas. Nytillskottet
            på inkvarteringssidan är litet och kan inte anses direkt initierat
            på basis av de statliga och kommunala åtgärderna i Åre. Från kommunalt
            håll synes man nu i stor utsträckning förlita sig till Vingresors
            engagemang. Därmed synes också riksdagens beslut avseende att
            den första etappen skulle innefatta en stugby med 400 bäddplatser
            ha skrinlagts. Utbyggnaden av bäddkapaciteten är i övrigt liten
            och koncentrerad till främst Duvedsområdet. Riksdagens ställningstagande
            när det gällde inkvartering avsåg att staten skulle stimulera
            en utbyggnad av turist- och rekreationsanläggningar som kan utnyttjas
            av stora befolkningsgrupper. Förutsättningarna härför var lättillgängliga
            och relativt prisbilliga anläggningar. Några marknadsmässiga skäl
            att nu ändra inriktningen på en utbyggnad av bäddkapaciteten finns
            inte. I nuläget domineras inkvarteringssidan i Åre av anläggningar
            av s.k. fullservicekaraktär, dvs. hotellanläggningar med
          </p>
          <pb facs="riksdagen-motions-pdf/data/197980/mot_197980__1971/mot_197980__1971-004.pdf"/>
          <fw xml:id="i-FzWq9uknmJmqT5AQ5uZw2p">
            Mot. 1979/80:1971 12
          </fw>
          <p xml:id="i-75hbhL6u8fjXpBpioFFs1x">
            utbyggd service där mat helt eller delvis ingår i priset. Utmärkande
            för denna typ av inkvartering är att priset blir högt. Med nuvarande
            prisutveckling kommer därför Åreregionen att bli otillgänglig
            för lägre inkomsttagare. Vi anser att ytterligare insatser måste
            göras för att utveckla Åreregionen för en breddturism med den
            sociala profil som ursprungligen var riksdagens mening. För att
            nå detta mål måste en del av bäddkapaciteten utformas så att boendekostnaderna
            kan hållas nere. Den stugby i Åre som planerats för 400 bäddplatser
            har av olika anledningar inte kommit till stånd. Med hänsyn till
            den utveckling som förevarit i Åre är det numera tveksamt om en
            liknande anläggning bör lokaliseras till Åres centrala delar.
            Ullådalen är genom sin flatare topografi ett utmärkt område för
            familjeturism. Det bör närmare utredas om stugbyn med 400 bäddplatser
            som ingick i den ursprungliga planen i stället bör lokaliseras
            till Ullådalen. När nu Åres centrala delar har tillåtits att utvecklas
            främst till en alpin utförsåkningsort av högkostnadskaraktär,
            bör utvecklingen i Ullådalen inriktas för familjeturism. Stugbyn
            som ingick i de ursprungliga planerna avsågs att helt finansieras
            med statliga medel för att hålla inkvarteringskostnaderna så låga
            att den skulle kunna bli ekonomiskt tillgänglig även för barnfamiljer
            och lägre inkomsttagare. Vidare avsågs att utveckla ett samarbete
            med olika organi- sationer som skulle garantera en viss minibeläggning.
            Det skulle ge förutsättningar för att under lågsäsong hålla låga
            priser så att även låginkomsttagare ges möjligheter till fjällsemester.
            Det är ett socialt rekreationspolitiskt mål som vi anser bör fullföljas.
            Arbetet med att utveckla Åreprojektet har i någon mån försvårats
            av oklarheter i vad som har varit kommunens, regionens eller statens
            roll i sammanhanget. Om man närmare granskar sammanfattningen
            av regeringens och riksda- gens mål för projektet, kan det snabbt
            konstateras att en del av ansvaret bör falla på kommunen, en del
            faller på regionen, men en stor del av ansvaret måste läggas på
            staten. Det ligger i sakens natur att i ett rekreationsprojekt
            med en social profil ägnat att betjäna hela landet måste staten
            ta på sig ett betydande ansvar. I det fortsatta arbetet med att
            förverkliga Åreprojektet måste närmare klarläggas vad som är kommunens,
            regionens och statens roll i samman- hanget. Samtidigt kan under
            utvecklingens gång förändringar ha inträffat som kan motivera
            en revidering av de ursprungliga planerna. Därför borde något
            statligt organ, t. ex. rekreationsberedningen, ges i uppdrag att
            i samråd med kommunen och länsmyndigheterna göra en översyn av
            de ursprungliga planerna och närmare precisera vad som kan anses
            vara kommunens, regionens och statsmakternas roll i det fortsatta
            utvecklingsarbetet. Rege- ringen skall dock ha det övergripande
            ansvaret. Sammanfattningsvis föreslår vi att Åreprojektet skall
            fullföljas som en statlig försöksverksamhet enligt de ursprungliga
            intentionerna med den
          </p>
          <pb facs="riksdagen-motions-pdf/data/197980/mot_197980__1971/mot_197980__1971-005.pdf"/>
          <fw xml:id="i-2UHjSByxQwMtQGCR5iPWdD">
            Mot. 1979/80:1971 13
          </fw>
          <p xml:id="i-RrBA2tVyXNmXSntJ9T1P3a">
            sociala profil som fastlagts av både regering och riksdag. Med
            hänvisning till ovanstående hemställs att riksdagen hos regeringen
            anhåller om att åtgärder vidtas i syfte att Åreprojektet fullföljs
            enligt de ursprungliga intentionerna med den sociala profil som
            tidigare fastlagts av riksdagen.
          </p>
          <p xml:id="i-MCYTNTPsBJkvurK9TVkhmM" type="date">
            Stockholm den 16 april 1980
          </p>
          <p xml:id="i-CnS8vpmcio73r3NvYeviNV">
            SVEN LINDBERG (s) MARIANNE STÅLBERG (s) NILS-OLOF GUSTAFSSON
            (s)
          </p>
        </div>
      </div>
    </body>
  </text>
</TEI>
