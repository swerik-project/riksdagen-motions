<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00468">
  <teiHeader>
    <fileDesc>
      <titleStmt>
        <title>Arvsrätt för kusiner och deras avkomlingar</title>
        <author corresp="i-W6BJ44rcZjp5pD28NhHrCf i-Q1WPoNtt1578KMfEZ5TLkK">av Gunnar Axén och Betty Malmberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arvsrätt för kusiner och deras avkomlingar</title>
          <idno type="rdwebb">GW02C468</idno>
          <rs type="number">C468</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C468/text</ref>
          <ref type="dokument_url_html">http://data.riksdagen.se/dokument/GW02C468</ref>
          <ref type="dokumentstatus_url_xml">http://data.riksdagen.se/dokumentstatus/GW02C468</ref>
          <ref type="doc">http://data.riksdagen.se/fil/CCEBF63E-9DA8-4F7E-A806-C0FD204118C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C5Ua5rruDxELRKL3BrXpTc" type="signed"/>
        <correspContext corresp="i-C5Ua5rruDxELRKL3BrXpTc">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-8ueFK3ba8FFo582DiBzRUz" type="numbering">
          <date when="2008-10-09"/>
        </correspAction>
        <correspAction xml:id="i-FYdTNkrS98mZyV3Phe3QcE" type="submission">
          <date when="2008-10-07"/>
        </correspAction>
        <correspAction xml:id="i-WGnjP4VYvCuHygmfyTXhgS" type="transfer">
          <date when="2008-10-07"/>
        </correspAction>
        <correspAction xml:id="i-3Pv3DPqzytkWXXiR2t6Xwj" type="assigned"/>
        <correspContext corresp="i-3Pv3DPqzytkWXXiR2t6Xwj">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GKZxmLMEhtQ4hHywsDRLLS" type="motBody">
        <div xml:id="i-BqgxoJQyJJoqG3Z1fezR5x" type="motProposal" subtype="förslag">
          <head xml:id="i-TqPaEwWXRgSVyxNg5hUBtK">
            Förslag till riksdagsbeslut
          </head>
          <p xml:id="i-Tvnngywrx4jXfTPNNNQnmr">
            Riksdagen tillkännager för regeringen som sin mening vad som
            anförs i motionen om arvsrätt för kusiner och deras avkomlingar.
          </p>
        </div>
        <div xml:id="i-J4oCnjEDk8W6KCHn1mekwR" type="motContent">
          <head xml:id="i-FQMZMM3NKqCGzQmtNchQML" type="h1">
            Motivering
          </head>
          <p xml:id="i-VyMeEaumHS3jtrecks9UmJ">
            Det har i rättshistorien funnits två konkurrerande huvudprinciper
            för hur arv skall fördelas mellan de efterlevande släktingarna,
            gradualprincipen och parentelprincipen. I ärvdabalken i 1734 års
            lag, som var i kraft ända fram till 1928, hade man kombinerat
            båda principerna, men parentelprincipen var redan då den dominerande
            och är i dag ännu fastare rotad.
          </p>
          <p xml:id="i-EsDGBsvE6K1WNxrDC2DPnY">
            En persons parentel utgörs av personen själv och alla hans avkomlingar
            (barn, barnbarn, barnbarnsbarn etc.). Första parentelen består
            av arvlåtaren (den döde) och dennes avkomlingar. I andra parentelen
            ingår arvlåtarens föräldrar och deras avkomlingar (bortsett från
            dem som tillhör första parentelen). Tredje parentelen utgörs av
            arvlåtarens far- och morföräldrar och deras avkomlingar (i den
            mån de inte tillhör första eller andra parentelen). Fjärde parentelen
            innefattar far- och morföräldrarnas föräldrar och deras avkomlingar
            (som inte ingår i tidigare parentel) osv.
          </p>
          <p xml:id="i-X3PHYeToPNKGAZVHu8nc8T">
            De personer som återfinns i en parentel med ett lågt tal anses
            vara närmare släkt med arvlåtaren än släktingarna i en parentel
            med ett högre tal och ärver således före dessa. Först när det
            inte finns någon person i en parentel går arvsrätten över på närmaste
            högre parentel. Ärvdabalken är uppbyggd kring tre arvsklasser:
            den första som består av första parentelen och ärver i första
            hand, den andra som består av andra parentelen och ärver i andra
            hand samt den tredje som tar arv i tredje hand.
          </p>
          <p xml:id="i-58YdXe8MnRAqXfQTCi4VAi">
            1734 års ärvdabalk stadgade en oinskränkt släktarvsrätt, dvs.
            man följde släktbanden hur långt som helst för att hitta en arvinge.
            Tredje arvsklassen omfattade då alla övriga släktingar. Detta
            förändrades 1928. Genom beslut 1928 begränsades tredje arvsklassen
            genom att den kom att omfatta endast en del av den tredje parentelen,
            noga räknat far- och morföräldrar samt deras barn (mostrar och
            morbröder, fastrar och farbröder). Har man inga släktingar i någon
            av arvsklasserna och har underlåtit att förfoga över sin kvarlåtenskap
            genom testamente tillfaller kvarlåtenskapen Allmänna arvsfonden.
          </p>
          <p xml:id="i-WRJshcvdbLFqQmzrU31AXT">
            Det framstår som självklart att det är bättre att egendom stannar
            i enskilda händer, än att den tillförs en statligt kontrollerad
            fond, låt vara att fonden stödjer behjärtansvärda projekt. Privat
            ägande är en viktig grundval för vår ekonomi och vårt samhälle
            och att kollektivisera egendom enbart av det skälet att ägaren
            avlider framstår som svårt att motivera. Därför bör släktarvsrätten
            utökas.
          </p>
          <p xml:id="i-JMM3Ny2jzRmbeuoabm8u85">
            Ett argument mot oinskränkt släktarvsrätt är att det kan vara
            svårt och kostsamt att forska efter avlägsna släktingar. Någonstans
            kan det därför trots allt vara lämpligt att dra en gräns. De fall
            då man måste söka arvingen längre bort än i kusinernas krets,
            torde bli tämligen fåtaliga. Den avgjort viktigaste förändringen
            av arvsrättsreglerna skulle därför vara att ge kusiner och deras
            avkomlingar rätt att ta arv.
          </p>
          <p xml:id="i-BgTAM1LfehPGRfN9e4NETn">
            Mot bakgrund av detta anser vi att ärvdabalken bör ändras så
            att till tredje arvsklassen hänförs alla släktingar som hör till
            tredje parentelen. Det innebär att släktarvsrätten skulle utsträckas
            till att omfatta även kusiner och deras avkomlingar. Arvsrätt
            för kusiner har tagits upp i riksdagsmotioner även tidigare. De
            mest aktuella motionerna behandlades av civilutskottet genom betänkande
            2007/08:CU12. Utskottet anförde då att frågan kan förtjäna förnyade
            överväganden, men såg inte tillräckliga skäl att föreslå riksdagen
            att vidta någon åtgärd. Ställningstagandet är påtagligt mer positivt
            än äldre ställningstaganden från dåvarande lagutskottet, vilket
            är glädjande, men ställningstagandet är trots det otillräckligt.
            Vi menar att vaktslåendet om det privata ägandet och motverkandet
            av kollektivisering av egendom är en så angelägen fråga att riksdagen
            borde ta ställning för en återinförd arvsrätt för kusiner och
            deras avkomlingar.
          </p>
          <p xml:id="i-GHPBPx2RhriEFrrw4iw7ES">
            Tidigare år har lagutskottet anfört olika argument mot arvsrätt
            för kusiner, t.ex. i betänkande 2005/06:LU10. Lagutskottet anförde
            att det torde vara förhållandevis sällsynt att en person saknar
            andra, närmare anhöriga än kusiner och att det därför med fog
            kan antas att en arvsrätt för kusiner i det helt övervägande antalet
            fall inte skulle ha någon betydelse. I de fall Allmänna arvsfonden
            är närmast till arv pekade utskottet på fondens lagfästa möjlighet
            att helt eller delvis avstå arvet till förmån för en kusin till
            arvlåtaren. Till detta kommer också, anförde lagutskottet, möjligheten
            att genom testamente förordna om vem kvarlåtenskapen skall tillfalla.
          </p>
          <p xml:id="i-Xw6QFE6CDkafYBi1L6APbB">
            Från principiella utgångspunkter torde det dock vara ointressant
            om kusiner skulle få ärva i många eller få fall, utan det avgörande
            är vilket som är lämpligast att kvarlåtenskap så långt möjligt
            tillfaller enskilda, som var den hävdvunna ordningen genom århundradena
            t.o.m. år 1928, eller att den tillfaller en statligt kontrollerad
            fond, något som innebär att egendomen de facto socialiseras, om
            man vill använda det uttrycket.
          </p>
          <p xml:id="i-XzhVNzq94EP9Cy8WXfsQru">
            Att Allmänna arvsfonden kan avstå från sitt arv är förvisso riktigt,
            men även det principiellt ointressant. På vilket sätt är det bättre
            att den enskilde är utlämnad till fondens godtycke, när riksdagen
            har möjlighet att ge den enskildes rätt företräde?
          </p>
          <p xml:id="i-YXqH5jxj5Y2QdXxx2Axya7">
            Att arvlåtaren har rätt att skriva testamente är också korrekt,
            men med det argumentet kan man lika gärna säga att all kvarlåtenskap
            i alla situationer skall tillfalla Allmänna arvsfonden, för den
            händelse arvlåtaren inte skrivit testamente. Att det finns en
            lagstiftning om arv, torde innebära att utgångspunkten för rättsordningen
            har varit antagandet att de flesta människor vill att deras kvarlåtenskap
            skall tillfalla deras anhöriga, att lagstiftaren har funnit det
            vara en god och rimlig önskan samt att de som vill ha det så inte
            skall behöva skriva något testamente.
          </p>
          <p xml:id="i-DkA9vcpjLSWsZZpzXVobqm">
            Ett annat argument, som har anförts i andra sammanhang, är att
            vänskapsband och ekonomiskt beroende i de flesta fall tunnas ut,
            ju avlägsnare släkt­skapet är. Så kan det vara, men det finns
            också många exempel på människor som har en nära relation till
            sina kusiner. Det är i vilket fall som helst svårt att se varför
            detta skulle motivera en kollektivisering av arvlåtarens tillgångar.
          </p>
          <p xml:id="i-3BxZEkQvHRbeKK5UohZn48">
            Oavsett vilket av de ovanstående argumenten man diskuterar blir
            det avgörande vilken utgångspunkt man tar eller, för att uttrycka
            det annorlunda, vem som har bevisbördan den som vill bevara rådande
            ordning eller den som vill minska kollektiviseringen av privat
            egendom. Enligt vår uppfattning är det de som vill behålla dagens
            arvsordning ograverad som har bevisbördan för att kollektivisering
            är bättre än enskilt ägande. Den bevisbördan verkar de få svårt
            att leva upp till.
          </p>
        </div>
        <div xml:id="i-KhJLJtYDBAbZVBsZz6Q3th" type="signatureBlock">
          <list xml:id="i-Lo9Hq14nmcQ3wCcEXn7Dwh">
            <item xml:id="i-US3PcQYL3LDRERHwHkpFhi" who="i-W6BJ44rcZjp5pD28NhHrCf" type="signature">
              Gunnar Axén (m)
            </item>
            <item xml:id="i-W5b5E4aq6ZDMbEqPttBD2R" who="i-Q1WPoNtt1578KMfEZ5TLkK" type="signature">
              Betty Malmberg (m)
            </item>
          </list>
        </div>
      </div>
    </body>
  </text>
</TEI>
