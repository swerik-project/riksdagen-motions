<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00299">
  <teiHeader>
    <fileDesc>
      <titleStmt>
        <title>Arbetsmöjligheter för personer med funktionsnedsättning</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmöjligheter för personer med funktionsnedsättning</title>
          <idno type="rdwebb">H102A299</idno>
          <rs type="number">A299</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A299/text</ref>
          <ref type="dokument_url_html">http://data.riksdagen.se/dokument/H102A299</ref>
          <ref type="dokumentstatus_url_xml">http://data.riksdagen.se/dokumentstatus/H102A299</ref>
          <ref type="doc">http://data.riksdagen.se/fil/D1B90E46-4BF9-498B-B89F-BFD4D38C7176</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J26TE9v3C6cUBKhFsWVe9q" type="signed"/>
        <correspContext corresp="i-J26TE9v3C6cUBKhFsWVe9q">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-UgqKa1waviCkDTVYjpxXHG" type="numbering">
          <date when="2013-10-07"/>
        </correspAction>
        <correspAction xml:id="i-FhoS87wbh9EsDBBH4HNGyD" type="submission">
          <date when="2013-10-03"/>
        </correspAction>
        <correspAction xml:id="i-VqJoESPsh56Kv8Hh4F2zqi" type="transfer">
          <date when="2013-10-03"/>
        </correspAction>
        <correspAction xml:id="i-ED7SkNLFnA46UfwpEZ4xCr" type="assigned"/>
        <correspContext corresp="i-ED7SkNLFnA46UfwpEZ4xCr">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8L7zSWSi7P5k87R38oteJQ" type="motHeader"/>
      <div xml:id="i-GEyTEofdBW53VyYU2hSC1f" type="motBody">
        <div xml:id="i-G3dHLJfuttdy1hiSthngP5" type="motProposal" subtype="förslag">
          <head xml:id="i-HjeQxkZHJQWvJENt4XXb2y">
            Förslag till riksdagsbeslut
          </head>
          <list xml:id="i-V3osnKdALt4URzuSSwQ9NV" style="ol">
            <item xml:id="i-SzqPXccY1k5BBMz8SHg6C6">
              Riksdagen tillkännager för regeringen som sin mening vad som
              anförs i motionen om insatser för att underlätta för personer
              med funktionsnedsättning att ta sig in på arbetsmarknaden.
            </item>
            <item xml:id="i-DPtj7E9uL7yXjW1JRKj9PQ">
              Riksdagen tillkännager för regeringen som sin mening att samordningen
              mellan Försäkringskassan, Arbetsförmedlingen och socialtjänsten
              måste intensifieras för att skapa en enda administrativ ingång
              för att underlätta arbetsmöjligheter för personer med funktionsnedsättning.
            </item>
            <item xml:id="i-WDG78ZPwKwcZ6CbAzx22WA">
              Riksdagen tillkännager för regeringen som sin mening vad som
              anförs i motionen om att personer med funktionsnedsättning ska
              ha rätt att välja arbetsförmedling utifrån sina egna preferenser,
              vilket ska finansieras med en statlig jobbpeng som kommer den
              valda arbetsförmedlingen till del.
            </item>
            <item xml:id="i-7By719gLtVLXE4VhsRivSd">
              Riksdagen tillkännager för regeringen som sin mening vad som
              anförs i motionen om att arbetsförmedlingar ska konkurrensutsättas
              och belönas efter prestation.
            </item>
            <item xml:id="i-YZGhAgrKV5BjiqZcF6FsRz">
              Riksdagen tillkännager för regeringen som sin mening vad som
              anförs i motionen om att personer som går på daglig verksamhet
              ska få sin arbetskapacitet testad på regelbunden basis i syfte
              att personerna ska kunna återgå till vanligt lönearbete när arbetsförmågan
              är förbättrad.
            </item>
            <item xml:id="i-2PkyxQebJr8JmQwbpbMC4M">
              Riksdagen tillkännager för regeringen som sin mening vad som
              anförs i motionen om att fler företag måste ta sitt sociala ansvar
              och anställa personer med funktionsnedsättning.
            </item>
            <item xml:id="i-Rbnkkdqr8RAQcfi7qwZf3d">
              Riksdagen tillkännager för regeringen som sin mening vad som
              anförs i motionen om att stat, kommun, landsting, regioner och
              statliga bolag även bör utvidga möjligheterna till arbeten för
              personer med funktionsnedsättning inom deras verksamhetsområden.
            </item>
          </list>
        </div>
        <div xml:id="i-765kctgJJnFBxW79tuaWaT" type="motContent">
          <head xml:id="i-B3dSXHz6gz9DWYy6Zff4Er" type="h1">
            Motivering
          </head>
          <p xml:id="i-QX4ds8dsjqo46a29erwAa7">
            Drygt en halv miljon människor, eller sex av tio personer med
            funktionsnedsättning, bär på en funktionsnedsättning som gör att
            deras arbetsförmåga är nedsatt. I denna grupp är rörelsehinder
            den vanligaste funktionsnedsättningen.
          </p>
          <p xml:id="i-GUtTiGphp6x88qXxaVMfBC">
            Personer med funktionsnedsättning har jobb i betydligt lägre
            utsträckning än andra. Därutöver har sysselsättningsgraden dessutom
            minskat bland personer med funktionsnedsättning som har nedsatt
            arbetsförmåga.
          </p>
          <p xml:id="i-FS6ZWAzu5Kshn4bSQt8Djs">
            Oavsett regeringsinnehav har sysselsättningsgraden för personer
            med funktionshinder varit alldeles för låg. Det är inte bra för
            samhällsekonomin men framför allt är det inte bra för den enskilda
            personens möjlighet till egen försörjning. Regeringen arbetar
            nu med en sysselsättningsstrategi på EU-nivå, EU 2020, där målsättningen
            är att höja sysselsättningsnivån totalt bland befolkningen för
            att klara den ökade konkurrensen från omvärlden. Därför är det
            nu extra viktigt att aktiva åtgärder sätts in för att få in fler
            personer med funktionsnedsättning på arbetsmarknaden.
          </p>
          <p xml:id="i-UvdTQjpSACGvHJXRDVvmRN">
            Samarbetet mellan Försäkringskassan, socialtjänsten och Arbetsförmedlingen
            måste intensifieras ytterligare och på sikt bör en gemensam ingång
            skapas. Det är ett faktum att många i dag faller mellan stolarna
            och att många hänvisas till olika nivåer och att ingen tar ett
            riktigt helhetsgrepp. Med en gemensam ingång för alla som inte
            kan försörja sig själva kan en helhetsbild ges och rätt åtgärd
            sättas in från första början. Beroende på orsaken till att en
            person inte kan försörja sig på egen hand sätts åtgärder in och
            personen hänvisas vidare till den instans som är rätt för just
            henne/honom. Målet ska vara att personen så snabbt som möjligt
            hittar ett jobb och får en egen försörjning.
          </p>
          <p xml:id="i-NQT7cDppztZDzyEsz2f16f">
            När en ung person med funktionsnedsättning avslutar sin skolgång
            bör denne erbjudas stöd till arbete. Om den unge personen söker
            någon form av ersättning så ska denne från och med första dagen
            gå in i ett tre månaders program som ett första steg i att göra
            en bedömning av personens arbetsförmåga. Redan här kan man förstås
            komma fram till att personen helt saknar arbetsförmåga och därför
            ska få sjuklön alternativt prövas för daglig verksamhet.
          </p>
          <p xml:id="i-ScuvnmCeHLd6kzdE92H6iE">
            Den person med funktionsnedsättning som bedöms ha en arbetsförmåga
            hänvisas därefter vidare till val av arbetsförmedling, där såväl
            offentliga som privata förmedlingar ska finnas att tillgå. Dessa
            förmedlingar ska vara certifierade. Till detta val knyts en jobbpeng
            där personer med funktionsnedsättning får välja den arbetsförmedling
            som passar honom eller henne bäst. Jobbpengen varierar i storlek
            beroende på hur omfattande funktionsnedsättning personen har.
            Som stöd vid val av arbetsförmedling ska särskilda jobbcoacher
            finnas till hands. Klarar personen inte av ett arbete med stöd
            på den ordinarie arbetsmarknaden ska möjlighet till arbete på
            ett socialt företag finnas som ett alternativ.
          </p>
          <p xml:id="i-LkpMUcjhf2BSTK9zyXBn4r">
            För att ytterligare öka motivationen att lyckas i sitt förmedlingsuppdrag
            föreslår vi att arbetsförmedlingar ska få betalt efter hur väl
            de lyckas. Utöver pengen som en arbetsförmedling får vid inskrivningen
            av en arbetssökande ska förmedlingen få betalt när den lyckas
            förmedla ett jobb och ytterligare en peng när personen haft jobbet
            en viss tid. Ju högre peng den arbetssökande har, desto högre
            ersättning betalas ut till förmedlingen när jobb förmedlas. Med
            ett sådant system belönas bra arbetsförmedlingar och förmedlingarna
            uppmuntras att arbeta med personer som står långt utanför arbetsmarknaden.
            Dagens arbetsförmedling har inga ekonomiska incitament att lyckas
            i sitt arbete.
          </p>
          <p xml:id="i-WcSAQW7KemPxb17ibBr4fX">
            För att öka transparensen och konkurrensen inom förmedlingsverksamheten
            tror vi att en bra idé är att olika förmedlingsaktörer betygsätts
            och att dessa jämförelser blir offentliga. På så sätt kan den
            arbetslöse gå till den förmedling som lyckats bäst med att bryta
            utanförskapet. Med ökad konkurrens ökar också trycket på resultatförbättring.
          </p>
          <head xml:id="i-NAimdVhb45z67GX7acmM9d" type="h2">
            Daglig verksamhet
          </head>
          <p xml:id="i-PFmSQyZ4GwVZt2xBfaeXB7">
            Idag är daglig verksamhet något av en slutstation för människor
            som har en funktionsnedsättning. Av Socialstyrelsens kartläggning
            framgår att i mer än hälften av landets kommuner under den senaste
            femårsperioden har inte någon person gått från daglig verksamhet
            till ett lönearbete, varken osubventionerat eller subventionerat.
            Detta sker trots att så många som 10 procent av dem som idag har
            daglig verksamhet skulle kunna gå vidare till någon form av lönearbete.
            För den enskilda personen som har en potential är det inte mer
            än rätt att undersöka möjligheten till egen försörjning. Även
            för den som en gång har bedömts sakna arbetsförmåga och därmed
            beviljats daglig verksamhet finns det anledning att pröva med
            jämna mellanrum eftersom arbetsförmågan kan utvecklas efter hand.
            Därför föreslår vi att arbetsförmågan prövas varje år för den
            person som har beviljats daglig verksamhet och som bedöms vara
            nära någon form av arbetsmarknad. Finner man att personen saknar
            arbetsförmåga eller av andra skäl inte kan lämna den dagliga verksamheten
            ska möjligheten att kvarstå i daglig verksamhet finnas kvar.
          </p>
          <head xml:id="i-RqoAEWSVhVW6T58VKPhjaT" type="h2">
            Fler företag måste ta sitt sociala ansvar
          </head>
          <p xml:id="i-7sUNdPbKrKvfengaJ3Bo6n">
            För att personer med funktionsnedsättning ska kunna komma in
            på arbetsmarknaden i större utsträckning än idag krävs det att
            alla arbetsgivare gör mer för att ta emot dessa personer. Både
            offentliga och privata arbetsgivare behövs i detta arbete.
          </p>
          <p xml:id="i-C6WyL5patLj8mcwTeqfntn">
            Flera företag har börjat tänka i banor av att vara en positiv
            kraft i samhället och ta emot personer med funktionsnedsättning.
            Ica och Max Hamburgerrestauranger är bra exempel på företag som
            bestämt sig för att ha en policy om att anställa personer med
            funktionsnedsättning. Då har det också visat sig att anställningarna
            påverkat övrig personal i form av förbättrad arbetsmiljö och att
            fler trivs på sin arbetsplats. Kristdemokraterna uppmanar fler
            företag att ta sitt sociala ansvar genom att aktivt välja att
            anställa personer med funktionsnedsättning.
          </p>
          <head xml:id="i-U86zRXaAjV9Sjj9YGsrgNr" type="h2">
            Nya jobb i offentlig sektor för personer med funktionsnedsättning
          </head>
          <p xml:id="i-HGiXWL3NPd3uNa41teAJJu">
            Kristdemokraterna menar att kommuner, landsting och statliga
            myndigheter/bolag i samarbete med Arbetsförmedlingen ska föregå
            med gott exempel och anställa 10 000 personer med funktionsnedsättning.
            Vårt förslag är en fördelning som innebär 2 000 personer inom
            statliga myndigheter/bolag, 2 000 inom landsting/regioner samt
            6 000 i kommunerna.
          </p>
          <p xml:id="i-Y5zzLH9RT1Ead7qTD7qrhm">
            De exakta arbetsuppgifterna kan variera beroende hur det ser
            ut i olika kommuner, landsting/regioner och statliga myndigheter/bolag.
            Inspiration kan hämtas från exempel där kommuner använder sig
            av Samhall för att utföra olika slags tjänster. I exempelvis Ludvika
            kommun städar, tvättar och handlar Samhall inom omsorgen. Under
            parollen Fler händer i vården levererar Samhall hjälp kring måltider,
            uppstigning och sänggående samt att gå promenader på såväl äldreboenden
            som via hemtjänsten. På så sätt kan vårdpersonal inom äldreomsorgen
            och hemtjänsten fokusera på vårduppdraget. Andra kommuner som
            använder sig av liknande tjänster är Gällivare, Hallstahammar
            och Stockholms kommun. Andra uppgifter kan handla om markskötsel
            (gräsklippning, snöskottning, sandning och skräpupplockning) eller
            fastighetsskötsel (exempelvis vaktmästeri, trappstädning, underhåll
            med mera).
          </p>
          <p xml:id="i-Wg9bPxXX763x7qKSvjb1hg">
            Det kan även vara universitets- och högskolutbildade personer
            med funktionsnedsättning som kan arbeta som till exempel handläggare,
            ekonomer eller konsulter. Det kan också handla om värdar och service
            inom transportsektorn. Listan kan göras lång.
          </p>
        </div>
        <div xml:id="i-Ei4XUo4ENnGQXKLtfbJsm" type="signatureBlock">
          <list xml:id="i-FJQ18TC4YGYNLThwtTxVsc">
            <item xml:id="i-DRsqxxHatantgkqbVEWo2H" who="unknown" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
