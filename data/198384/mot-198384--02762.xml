<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02762">
  <teiHeader>
    <fileDesc>
      <titleStmt>
        <title>Förslag till järnvägstrafiklag, m. m. (prop. 1983/84:117)</title>
        <author>Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till järnvägstrafiklag, m. m. (prop. 1983/84:117)</title>
          <idno type="rdwebb">G7022762</idno>
          <rs type="number">2762</rs>
          <ref type="dokument_url_text">http://data.riksdagen.se/dokument/G7022762/text</ref>
          <ref type="dokument_url_html">http://data.riksdagen.se/dokument/G7022762</ref>
          <ref type="dokumentstatus_url_xml">http://data.riksdagen.se/dokumentstatus/G7022762</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KLx6B5MYm99V3jrgdS5rFF" type="signed"/>
        <correspContext corresp="i-KLx6B5MYm99V3jrgdS5rFF">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2762/mot_198384__2762-001.pdf"/>
      <fw xml:id="i-MEuzRMjJwDgLN197GqJB2L">
        Motion 1983/84:2762
      </fw>
      <div xml:id="i-YbpByWR7wECtMSranzAaeQ" type="motHeader">
        <div xml:id="i-L7rU6hgEXnsHAFsjDthFxc" type="motTitle"/>
        <div xml:id="i-3btsAHDWsEs5P9sPp8dGGh" type="motSubmissionInfo"/>
      </div>
      <div xml:id="i-8dK7fwueBa5S4PyspEjnRo" type="motBody">
        <div xml:id="i-WcqwGzzUoWgzQGxgz6hD7j">
          <p xml:id="i-6MMoGvkwiKoWKVMMAsKtJG">
            Allan Ekström Förslag till järnvägstrafiklag, m. m. (prop. 1983/84:117)
          </p>
          <p xml:id="i-PhHEWBxZgPt3oYMY7v64y2">
            Staten söker i egenskap av näringsidkare ej så sällan åstadkomma
            och har vid många tillfällen också åstadkommit en bättre rättslig
            position än vad fallet ä r ett enskilt rättssubjekt i motsvarande
            situation. Detta gäller — såvitt här är i fråga — ansvaret för
            kontraktsbrott i förhållande till en enskild. Kontraktsbrottet
            kan bestå antingen i underlåtenhet att uppfylla ett avtalsenligt
            åtagande eller i dröjsmål med uppfyllelsen av åtagandet, i båda
            fallen med ekonomisk skada för den enskilde såsom följd. Som ett
            exempel på förstnämnda slag av underlåtenhet (icke-uppfyllel-
            se) må nämnas ett fall där televerket uteslutit en telefonabonnent,
            en advokat, ur telefonkatalogen — såväl ur yrkesregistret som
            ur den vanliga delen — med kännbart ekonomiskt avbräck för advokaten
            i hans rörelse som följd. En på detta kontraktsbrott grundad skadeståndstalan
            bestreds av televerket under hänvisning till en friskrivningsklausul
            i de allmänna villkoren för telefonabonnemang (punkt 12) som här
            går tillbaka till tele- fonreglementet.
          </p>
          <p xml:id="i-F6WXnjcPwPtJywnMMDjQ2h">
            Ett annat uppseendeväckande exempel utgör statens järnvägars
            ansvar för dröjsmål, försening, i tågtrafiken. Intill år 1979
            gällde en friskriv- ningsklausul (artikel 12) i Normalvillkor
            i järnvägstrafik av följande lydel- se: ”Järnvägen åtager sig
            ingen (kurs. av mig) skyldighet att lämna ersätt- ning till den
            resande för skada som kan uppkomma för honom genom tågförsening,
            tåginställelse eller förfelad anslutning.” Under år 1979 mo- difierades
            klausulen i någon mån genom ett tillägg. I detta fastslås, som
            undantag från huvudregeln om ansvarsfrihet för järnvägen, att
            den resan- de har rätt till ersättning för vissa utlägg, avseende
            kost och logi, telefon- samtal och vidarebefordran i viss omfattning.
            Hänvisning till utlägg är avsedd att utesluta skada av annat slag
            såsom följdförlust. Självfallet kräver grundsatsen om allas likhet
            inför lagen att allmänt erkända rättsprinciper skall gälla även
            staten såsom avtalspart i vanliga civilrättsliga relationer. En
            sådan rättsprincip av nyss nämnt slag kan härledas ur 23 $ köplagen,
            nämligen att gäldenären (järnvägen) är ansvarig för skada som
            borgenären (resenären) lider genom dröjsmål (icke- uppfyllelse
            eller försening), om gäldenären icke kan visa att dröjsmålet inte
            kan tillräknas honom som försummelse. I överensstämmelse härmed
            föreslås för övrigt av konsumenttjänstutredningen (SOU 1979:36)
            att nä- ringsidkare skall vara skadeståndsskyldig om konsument
            tillfogats skada på grund av fel eller dröjsmål, om ej näringsidkaren
            visar att skadan inte berott på försummelse.
          </p>
          <pb facs="riksdagen-motions-pdf/data/198384/mot_198384__2762/mot_198384__2762-002.pdf"/>
          <fw xml:id="i-89tc4vXgRLthbb7Qi3u7yP">
            Mot. 1983/84:2762 10
          </fw>
          <p xml:id="i-7K2ApAD2hihZ4JcMcd58C6">
            Den invändningen, att sådant skadeståndsansvar kan föranleda
            något högre priser eller taxa, kan så mycket mindre godkännas
            som detta slag av invändning ej erkänns av rättsordningen i andra
            sammanhang. Detsamma gäller den tidigare faktiskt framförda ståndpunkten
            att järnvägen inte har något som helst rättsligt ansvar för infriandet
            av de tider som anges i tågtidtabellen, eftersom dessa vore att
            betrakta blott som rekommendatio- ner. Försening kan åsamka resenär
            kännbar ekonomisk skada inom förutse- barhetens ram. Han kan ha
            gått miste om arbetsinkomst genom att komma fram till bestämmelseorten
            för sent eller han kan ha gått miste om en god affärsuppgörelse.
            Han kan vidare ha blivit ur stånd att infinna sig i rätt tid till
            avgången för en charterresa som han betalat. Till ekonomisk skada
            är ytterligare att hänföra besvär, tidsförlust och obehag som
            inte direkt kan beräknas i pengar, däribland förlust av fritid
            (SOU 1979:36 s. 499). I samtliga dessa ej ovanliga fall får resenären
            som framgått i dag ta hela ansvaret för järnvägens oförmåga att
            uppfylla befordringsavtalet. Den påtalade ordningen är inte godtagbar
            från den enskildes synpunkt, vare sig vid en jämförelse med rättsordningen
            i övrigt eller eljest. Staten bör icke utnyttja sin maktställning
            till att utverka undantag från de rätts- grundsatser som eljest
            gäller enligt vår rättsordning i civilrättsliga sam- manhang.
            Den i normalvillkoren intagna ansvarsbegränsningsklausulen bör
            där- för till en början upphävas, oavsett huruvida klausulen verkligen
            kan upprätthållas med hänsyn till 36 $ avtalslagen. Som ytterligare
            stöd härför kan åberopas konsumenttjänstutredningens betänkande,
            vari klausuler av dylikt innehåll frånkänns giltighet. Men detta
            steg är inte tillräckligt för att åstadkomma klarhet och enkelhet.
            Den ur 23 $ köplagen härledda grund- satsen bör sålunda inskrivas
            i den framlagda järnvägstrafiklagen, lämpli- gen i 2 kapitlet
            som behandlar järnvägens ansvar för befordran av resande. I detta
            kapitel saknas nämligen avsiktligt stadgande om ansvar just för
            dröjsmålsskador. Stadgandet får utformas av utskottet (jfr SOU
            1979:37 s. 212). Med hänvisning till det anförda får jag hemställa
            att riksdagen — med upphävande av artikel 12 i Normalvillkor i
            järnvägstrafik — förser 2 kapitlet järnvägstrafiklagen med ett
            stadgande om ansvar för järnvägen även för ekonomisk skada som
            beror av dröjsmål (försening) i enlighet med vad eljest gäller.
          </p>
          <p xml:id="i-Wq7KqrHQkcs2h6j6ogQDgW" type="date">
            Stockholm den 30 mars 1984
          </p>
          <div xml:id="i-zAyBi8GCbzvdAqt4NvJky" type="signatureBlock">
            <p xml:id="i-VxqifjkHTsX3xmAMT2Uu3t" who="i-3YuWGKxprnXUh4GQ5Ai2yJ" type="signature">
              ALLAN EKSTRÖM (m)
            </p>
          </div>
        </div>
      </div>
    </body>
  </text>
</TEI>
