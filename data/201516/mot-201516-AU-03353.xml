<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03353">
  <teiHeader>
    <fileDesc>
      <titleStmt>
        <title>med anledning av prop. 2015/16:128 Ett särskilt skydd mot repressalier för arbetstagare som slår larm om allvarliga missförhållanden</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3353 av Ali Esbati m.fl. (V)</title>
          <idno type="rdwebb">H3023353</idno>
          <rs type="number">3353</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023353/text</ref>
          <ref type="dokument_url_html">http://data.riksdagen.se/dokument/H3023353</ref>
          <ref type="dokumentstatus_url_xml">http://data.riksdagen.se/dokumentstatus/H3023353</ref>
          <ref type="docx">http://data.riksdagen.se/fil/358E2C11-A9D5-40BB-847C-40CFDBCBC449</ref>
          <ref type="pdf">http://data.riksdagen.se/fil/9A743882-3BB3-4318-B155-8A8A9CAB58C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5Dkuqj7mc7DAGvcswJGqdc" type="basedOn"/>
        <correspContext corresp="i-5Dkuqj7mc7DAGvcswJGqdc">
          <ref>Proposition 2015/16:128</ref>
        </correspContext>
        <correspAction xml:id="i-GmWeq86gixU9bWQ1X6jKU1" type="signed"/>
        <correspContext corresp="i-GmWeq86gixU9bWQ1X6jKU1">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-Hp6tRkic7rvoUrYDLmwr4p" type="submitted">
          <date when="2016-03-29"/>
          <time when="14:08:58"/>
        </correspAction>
        <correspAction xml:id="i-JU1LBa3ztctdy5eYQcxCTc" type="dismissed">
          <date when="2016-04-05"/>
        </correspAction>
        <correspAction xml:id="i-3qEF8eRm9orjL7ybrmUb3n" type="referred">
          <date when="2016-04-06"/>
        </correspAction>
        <correspAction xml:id="i-G1xZeSJ4pioaBmsstKvYPb" type="assigned">
          <date when="2016-08-15"/>
          <time when="14:16:43"/>
        </correspAction>
        <correspContext corresp="i-G1xZeSJ4pioaBmsstKvYPb">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-8sqzBm8iUpEbrAcpR52wMM" type="behandlas_i"/>
        <correspContext corresp="i-8sqzBm8iUpEbrAcpR52wMM">
          <ref type="uppgift">2015/16:AU11</ref>
          <ref type="ref_dok_id">H301AU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU11</ref>
          <ref type="ref_dok_titel">Ett särskilt skydd mot repressalier för arbetstagare som slår larm om allvarliga missförhållanden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3353 av Ali Esbati m.fl. (V) med
          anledning av prop. 2015/16:128 Ett särskilt skydd mot repressalier
          för arbetstagare som slår larm om allvarliga missförhållanden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Fe9arGxmgWYuM1vAJVsMZG">
            1 Förslag till riksdagsbeslut
          </head>
          <list style="ol">
            <item xml:id="i-3XUBm9SUCDsrarAFUBkJyw">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag som innebär
              att det är ”missförhållanden” och inte ”allvarliga missförhållanden”
              som ska utlösa det särskilda skyddet vid larm och tillkännager
              detta för regeringen.
            </item>
            <item xml:id="i-XUTg8Pvx8bJEmPSWAXj74a">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om skydd för
              visselblåsares identitet i såväl offentlig som privat verksamhet
              och tillkännager detta för regeringen.
            </item>
            <item xml:id="i-7mDg5sb9ZN3zoiS1uzBN2r">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om att även
              uppdragstagare, deltagare i arbetsmarknadspolitiska åtgärder och
              de som deltar i praktik eller annan kompetenshöjande verksamhet
              enligt socialtjänstlagen ska omfattas av lagstiftningen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-6YhGKkW1Sedo9NdTBCnyyu" type="h1">
            2 Propositionens huvudsakliga innehåll
          </head>
          <p xml:id="i-HU543M4MVdqwPGjBjR5tY9">
            I propositionen föreslås en ny lag om särskilt skydd mot repressalier
            för arbetstagare som slår larm om allvarliga missförhållanden.
            Arbetstagare som utsätts för en repressalie av sin arbetsgivare
            i strid med den lagen ska ha rätt till skadestånd. Även inhyrda
            som slår larm om allvarliga missförhållanden i inhyrarens verksamhet
            ska omfattas av repressalieskyddet. Förslaget innebär inte någon
            inskränkning av det skydd som kan gälla på annan grund. Det ger
            inte heller någon självständig rätt att slå larm. Lagen föreslås
            vara tvingande till arbetstagarens fördel.
          </p>
          <p xml:id="i-8V5fYbVj4uNxk1ZjKEDTpN">
            Enligt propositionen ska det vara fråga om ett larm om allvarliga
            missförhållanden i arbetsgivarens verksamhet. Med detta avses
            brott med fängelse i straffskalan eller därmed jämförliga missförhållanden.
            Det ska vara tillräckligt med konkreta misstankar om sådana missförhållanden.
            Vid interna larm behöver inte några ytterligare krav vara uppfyllda
            för att skyddet mot repressalier ska inträda enligt förslaget.
            Detsamma föreslås gälla vid larm till den egna arbetstagarorganisationen.
            Vid externa larm, dvs. när arbetstagaren offentliggör uppgifter
            eller lämnar uppgifter för offentliggörande, eller slår larm genom
            att vända sig till en myndighet, föreslås att det ska krävas att
            han eller hon haft fog för påståendet om allvarliga missförhållanden.
            Som utgångspunkt ska arbetstagaren också först ha larmat internt
            utan att arbetsgivaren vidtagit skäliga åtgärder. I vissa situationer
            ska det dock inte krävas att arbetstagaren först har slagit larm
            internt. Enligt förslaget ska lagens skydd mot repressalier inte
            gälla om en arbetstagare begår brott genom att slå larm.
          </p>
          <p xml:id="i-CQosk7qzXZMZ2pLjUDHh5i">
            Lagändringarna föreslås träda i kraft den 1 januari 2017.
          </p>
          <head xml:id="i-CypxvSVJYAbRoGdAS875gX" type="h1">
            3 Vänsterpartiets allmänna synpunkter
          </head>
          <p xml:id="i-GVLZN3GLW9PSyrNSaSVQbJ">
            I svensk rätt finns ingen särskild skyddslagstiftning för arbetstagare
            som slår larm om missförhållanden på arbetsplatsen, s.k. visselblåsare.
            Vid arbetstagares larm tillämpas därför i nuläget en rad olika
            rättsregler från olika rättsområden. Rättsläget är både svåröverskådligt
            och komplext. Vänsterpartiet anser att det är viktigt att öka
            skyddet för arbetstagare som slår larm om missförhållanden på
            arbetsplatsen. I ett pressat arbetsliv är det viktigt att de anställda
            törs larma om missförhållanden på arbetet utan att riskera repressalier
            från arbetsgivaren. Möjligheten för arbetstagare att slå larm
            har även ett starkt allmänintresse eftersom det kan ge insyn i
            samhällsskadliga företeelser såsom korruption, miljöförstöring,
            marknadsmissbruk och vanvård. Förhållandet mellan arbetsgivare
            och arbetstagare är i utgångspunkten ojämn till arbetsgivarens
            fördel. Särskilda medel behöver därför tillgripas för att arbetstagare
            i praktiken ska uppmuntras att avtäcka problem i arbetet. Studier
            visar att arbetstagare som får kännedom om missförhållanden på
            arbetsplatsen ofta avstår från att slå larm. Orsakerna är flera:
            rädsla för att drabbas av repressalier från arbetsgivaren, osäkerhet
            om vilket skydd arbetstagaren har vid ett larm samt otydlighet
            i fråga om hur arbetstagaren ska gå till väga och vem man ska
            vända sig till. Det finns således ett stort behov av en särskild
            skyddslagstiftning för arbetstagare som slår larm om missförhållanden
            på arbetsplatsen. Det är viktigt att signalera att det både är
            lagligt och önskvärt för arbetstagare att slå larm om missförhållanden
            hos arbetsgivaren.
          </p>
          <p xml:id="i-6BNNKBhAziaCYGjjsGbGfC">
            Vänsterpartiet välkomnar regeringens lagförslag och anser att
            det innehåller flera bra delar. Vi ser särskilt positivt på att
            lagförslaget, till skillnad från utredningens förslag, även omfattar
            inhyrda. Vi ser även mycket positivt på att den anställde, till
            skillnad mot vad som föreslogs i utredningen, ska kunna vända
            sig till sin fackliga organisation även om denna organisation
            inte är bunden av kollektivavtal med arbetsgivaren. Propositionen
            innebär i dessa delar en tydlig förbättring jämfört med utredningens
            förslag. Vi har dock, i likhet med flera remissinstanser, ett
            antal invändningar.
          </p>
          <p xml:id="i-AU148gRFxa3Q3PuQbZiVEP">
            För det första är lagförslaget komplicerat och svårtolkat. Vänsterpartiet
            anser, i likhet med Lagrådet, att de föreslagna lagbestämmelserna
            är vaga och att deras innebörd är svår att fastställa. Detta medför
            uppenbara risker för problem i rättstillämpningen. Detta särskilt
            som propositionen innehåller få exempel som ger tydliga fingervisningar
            om lagstiftarens bedömning. Med nuvarande utformning kommer lagförslaget
            att vara svårt att tillämpa för arbetstagare, fackliga företrädare
            och arbetsgivare. Lagen kan därmed bli svåranvänd i praktiken.
          </p>
          <p xml:id="i-JqE5BdW8pWU1NJRBevYAEe">
            För det andra är det olyckligt att lagförslaget endast ger ett
            särskilt skydd vid larm om ”allvarliga missförhållanden”. Vänsterpartiet
            anser, i likhet med LO och TCO, att denna avgränsning begränsar
            lagens skydd alltför mycket. Dels läggs ribban alltför högt, dels
            riskerar det att skapa osäkerhet om vad som omfattas av begreppet
            allvarliga missförhållanden och om ett eventuellt larm skulle
            omfattas av lagens skydd mot repressalier. Det kan i sin tur riskera
            att leda till att arbetstagare avstår från att larma, även om
            andra lagar i sig skulle ge ett skydd. Lagen kan då komma att
            motverka sitt eget syfte.
          </p>
          <p xml:id="i-N1WjnrPvj4zbRta9CPP8Au">
            För det tredje är lagförslaget otillräckligt. Den statliga utredning
            som föregick regeringens proposition innehöll ett tredelat förslag:
            (i) skadestånd till en arbetstagare som drabbas av repressalier
            för sin visselblåsning, (ii) skyldighet för arbetsgivare att ha
            interna system eller vidta andra åtgärder för att underlätta för
            larm, (iii) skydd för visselblåsares identitet i såväl offentlig
            som privat verksamhet (SOU 2014:31). Regeringens proposition har
            bara tagit med den första delen – rätten till skadestånd från
            arbetsgivaren. Vänsterpartiet anser att utredningen lämnade en
            del övrigt att önska, framför allt vad gäller förslag om interna
            larmrutiner. Befogad kritik mot förslagen har framförts av ett
            flertal remissinstanser, däribland LO och TCO. Det rimliga hade
            varit att ta fasta på denna kritik och bearbeta utredningens tredelade
            förslag mot bakgrund av remissinstansernas synpunkter. I stället
            har regeringen valt att enbart gå vidare med det första av utredningens
            tre förslag utan att närmare motivera varför. Därmed blir lagförslaget
            otillräckligt och rumphugget.
          </p>
          <p xml:id="i-HyCfAhhPkbmxw3hXHSaEZE">
            Sammantaget anser Vänsterpartiet att regeringens förslag är för
            svagt för att egentligen kunna vara ett allmänt skydd för visselblåsare.
            Lagförslaget bör därför arbetas om för att på ett bättre sätt
            uppnå sitt syfte: att ge skydd för arbetstagare som slår larm
            om missförhållanden på arbetsplatsen. Vänsterpartiet anser att
            lagstiftning bör vara klar och tydlig. Det gäller särskilt den
            arbetsrättsliga lagstiftningen eftersom den i stor utsträckning
            tolkas och tillämpas av bl.a. lokala fackliga företrädare. Det
            blir därför problematiskt med alltför många juridiska uttryck
            vars fulla innebörd i bästa fall kräver ingående studier av och
            kunskap om lagens förarbeten för att på ett adekvat sätt förstå
            och tillämpa dem. Detta riskerar att leda till problem i rättstillämpningen.
            Lagtexten bör därför bearbetas i syfte att undgå vaghet och otydlighet.
            I det följande redovisas våra förslag för en tydligare och mer
            ändamålsenlig lagstiftning.
          </p>
          <head xml:id="i-XScegeYLisUncsr1Vf6a3n" type="h1">
            4 En breddning av lagens tillämpningsområde
          </head>
          <p xml:id="i-F5RjhvfjKVHBkKjwQ9gJ1A">
            Vänsterpartiet är kritiskt till lagförslagets krav på allvarliga
            missförhållanden i arbetsgivarens verksamhet för att en arbetstagare
            ska få skydd när denne slår larm (1§). Vi menar att det begränsar
            lagens skydd i alltför stor utsträckning. Lagens tillämpningsområde
            riskerar att bli mycket smalt. Osäkerhet om vad som omfattas av
            begreppet allvarliga missförhållanden och om ett eventuellt larm
            skulle omfattas av lagens skydd kan dessutom riskera att leda
            till att arbetstagare avstår från att larma.
          </p>
          <p xml:id="i-SGiBHt6f95fCP1CeKVtCH5">
            I den motsvarande norska lagstiftningen används uttrycket ”kritikvärdiga
            förhållanden”. Det är ett betydligt lägre ställt krav än ”allvarliga
            missförhållanden”. Med ”kritikvärdiga förhållanden” avses följande
            tre kategorier: (i) kriminaliserade handlingar samt brott mot
            andra lagfästa skyldigheter och förbud, (ii) brott mot verksamhetens
            etiska riktlinjer som antagits av arbetsgivaren och delgetts arbetstagarna,
            (iii) brott mot allmänna etiska standarder med bred samhällsuppslutning.
            I norsk praxis har begreppet ”kritikvärdiga förhållanden” kommit
            att tolkas relativt generöst till arbetstagarnas fördel. Det har
            lett till att även mindre allvarliga förhållanden kommit att inkluderas
            i begreppet ”kritikvärdiga förhållanden”. Den norska lagstiftningen
            är således mer ”tillåtande” och ger en tydlig signal att s.k.
            varsling är både lagligt och önskvärt. Vänsterpartiet anser att
            den lagstiftning som finns i Norge är en modell att ta efter.
          </p>
          <p xml:id="i-CP3HTf5YiHpXQUWhCWZEoL">
            Vänsterpartiet menar att begreppet ”kritikvärdiga förhållanden”
            bättre korresponderar med begreppet ”missförhållanden”. Vänsterpartiet
            anser att det ska räcka med missförhållanden i arbetsgivarens
            verksamhet för att ge arbetsrättsligt skydd för den som larmar.
            Med detta vidare begrepp ökar också chanserna att arbetstagare
            i större utsträckning än i dag vågar larma.
          </p>
          <p xml:id="i-JZqrXNVDJ8zZZfHudA8Q37">
            Vänsterpartiet anser att lagen ska ge skydd mot repressalier
            för arbetstagare som slår larm om missförhållanden. Vänsterpartiet
            föreslår därför att kravet i 1 § ska vara missförhållanden. Regeringen
            bör återkomma till riksdagen med förslag där det är ”missförhållanden”
            och inte ”allvarliga missförhållanden” som ska utlösa det särskilda
            skyddet vid larm. Detta bör riksdagen ställa sig bakom och ge
            regeringen till känna.
          </p>
          <head xml:id="i-5XiFhjYRuFSmVFAMEcBHxj" type="h1">
            5 Skydd för visselblåsares identitet i såväl offentlig som privat
            verksamhet
          </head>
          <p xml:id="i-MmbaYzb6xcqWaBCYNDqLDS">
            I SOU 2014:31 fanns förslag om regler till skydd för identiteten
            på de arbetstagare som slår larm om allvarliga missförhållanden.
            Enligt utredningens förslag skulle lagen innehålla en regel om
            tystnadsplikt för den som mottagit ett internt larm enligt arbetsgivarens
            interna rapporteringsrutiner. Tystnadsplikten skulle, enligt förslaget,
            innebära att mottagaren inte obehörigen får röja identiteten på
            den arbetstagare som slagit larm. Tystnadsplikten skulle dock
            inte hindra behörigt utnyttjande och vidarebefordrande av uppgiften
            om arbetstagarens identitet. Utredningen föreslog att det skulle
            göras två ändringar i offentlighets- och sekretesslagen: dels
            en regel om sekretess avseende identiteten på en arbetstagare
            som slagit larm oavsett i vilket sammanhang uppgiften förekommer,
            dels en sekretessregel som är tillämplig i domstol i mål enligt
            den nya lagen.
          </p>
          <p xml:id="i-Hgtwkxbb8cnKCHjUdsAjR">
            Regeringen har valt att lämna utredningens förslag om skydd för
            visselblåsares identitet åt sidan utan att motivera varför. Vänsterpartiet
            anser att det är förvånande att utredningens förslag i denna del
            lämnas därhän, särskilt som en rad internationella organisationer,
            däribland Europarådet och Transparency International, betonar
            vikten av ett sådant skydd.
          </p>
          <p xml:id="i-LV1Y8n767LBcFvtGiNafpP">
            Det finns flera skäl att införa ett skydd för visselblåsares
            identitet på det sätt som föreslås i utredningen. För det första
            så har sekretessen avseende visselblåsarens identitet syftet att
            öka insynen och öppenheten genom att arbetstagare i större utsträckning
            vågar dra fram missförhållanden i ljuset. För det andra råder
            redan nu absolut sekretess för visselblåsares identitet i vissa
            fall, exempelvis vid anmälningar av missförhållanden inom finanssektorn.
            Rimligen bör det även finnas samma typ av sekretess för visselblåsares
            identitet inom andra områden på arbetsmarknaden, i såväl offentlig
            som privat verksamhet.
          </p>
          <p xml:id="i-NjZSahjfcz9eLo5jeoS37N">
            Vänsterpartiet anser att det bör finnas ett skydd för visselblåsares
            identitet i såväl offentlig som privat verksamhet. För att uppnå
            ett effektivt och ändamålsenligt visselblåsarsystem är det angeläget
            att säkerställa att anmälarens identitet inte röjs. De förslag
            om regler till skydd för visselblåsares identitet som fanns med
            i SOU 2014:31 bör därför övervägas. Regeringen bör återkomma till
            riksdagen med förslag om skydd för visselblåsares identitet i
            såväl offentlig som privat verksamhet. Detta bör riksdagen ställa
            sig bakom och ge regeringen till känna.
          </p>
          <head xml:id="i-FzyPnRztdF4ZhfHQv1g4aB" type="h1">
            6 Fler grupper bör omfattas av lagen
          </head>
          <p xml:id="i-Aer2wbjCbueh5fEnETxydC">
            I SOU 2014:31 föreslogs endast skydd för arbetstagare som slagit
            larm om missförhållanden i den egna arbetsgivarens verksamhet,
            men inte för dem som t.ex. arbetar som inhyrd arbetskraft i samma
            verksamhet. Vänsterpartiet välkomnar att regeringens lagförslag
            även omfattar inhyrd personal. På grund av sin svagare ställning
            i förhållande till kundföretaget har inhyrd personal ett lika
            stort, eller större, behov av skydd vid visselblåsning som arbetstagare
            i inhyrarens verksamhet.
          </p>
          <p xml:id="i-9wtLkWAdNK452JLMrgg84L">
            Ett flertal remissinstanser har framhållit att även andra grupper
            bör omfattas av skyddet, såsom uppdragstagare, deltagare i arbetsmarknadspolitiska
            åtgärder och de som deltar i praktik eller annan kompetenshöjande
            verksamhet enligt socialtjänstlagen. Regeringen anser att dessa
            grupper inte bör omfattas av den föreslagna lagen, i vart fall
            inte för närvarande.
          </p>
          <p xml:id="i-9xt24LnWHKEBuQwAuyaxAd">
            Vänsterpartiet anser att regeringen bör överväga om inte även
            dessa grupper ska omfattas av det skydd som lagförslaget ger.
            Att inte låta alla som är verksamma på en arbetsplats omfattas
            av skyddet leder ofrånkomligen till oklarhet om vad som gäller.
            Även personer som befinner sig på en arbetsplats under kortare
            perioder, vilket är fallet för ovanstående personkategorier, bör
            kunna slå larm vid missförhållanden utan att riskera repressalier
            från arbetsgivaren.
          </p>
          <p xml:id="i-TLMy79WCLasetsVMTBoYdy">
            Regeringen bör därför återkomma till riksdagen med förslag om
            att även uppdragstagare, deltagare i arbetsmarknadspolitiska åtgärder
            och de som deltar i praktik eller annan kompetenshöjande verksamhet
            enligt socialtjänstlagen ska omfattas av lagstiftningen. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-GfN7ekQmZj95y5jXUWcT7U" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-5yJaDycwYECgUNLzTjwz6P" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-TwVAaceYnohiEzoUr4y5mG" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-GuVxJbGfR6UHruBLq4e2es" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-Mn38DGa2LxaPDF8excZNkM" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-4UkagyAjp37UCz2f8nDB6H" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
