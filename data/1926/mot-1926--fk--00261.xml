<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__fk__261/mot_1926__fk__261-001.pdf"/>
      <div type="motHeader" xml:id="i-Jja4xFxPhgu99Apps7dVRg">
        <div type="motTitle" xml:id="i-5dS2wJPL3Ka7cHuH3AUVgV"/>
        <div type="motSubmissionInfo" xml:id="i-TuKBzwBvXaFZx4HYmQGq39"/>
      </div>
      <div type="motBody" xml:id="i-MK6JweWQoi6gSmKREq5L4Y">
        <div xml:id="i-3ZMcY6MgzyU7qjbsXhuNDg">
          <p xml:id="i-EtXbzsMjZvZLB27MC4JnZy">
            Motioner + Första kammaren, Nr 261. 9
          </p>
          <p xml:id="i-Fw82dmTEqtb4xp4ZH9cBkG">
            Nr 261.
          </p>
          <p xml:id="i-GVMoD4zwv5gimh61s5dYkb">
            Av herr Ekman, Carl Gustaf, m. fl., i anledning av Kungl. Maj:ts
            proposition med förslag till lag om arbetstidens begräns- ning.
          </p>
          <p xml:id="i-PhmAPDat34iEJHY6QCG64N">
            I Kungl. Maj:ts proposition nr 73 har för riksdagen framlagts
            förslag till ny lag om arbetstidens begränsning, avsedd att gälla
            från och med den 1 januari 1927. Samtidigt har i propositionerna
            nr 72 och 81 hemställts om nya arbetstidslagar beträffande bageri-
            och konditoriarbetet samt sjöarbetet. Enligt det förstnämnda förslaget
            skulle lagstiftningen på området icke, såsom hittills, äga provisorisk
            karaktär, utan erhålla definitiv giltighet. De skäl, som föredragande
            departementschefen anfört till förmån för denna stånd- punkt,
            kunna undertecknade ingalunda godtaga. Den utredning, som verk-
            ställts i fråga om arbetstidsbegränsningens verkningar, har i
            åtskilliga avseen- den lämnat så obestämda resultat, att tiden
            icke kan anses mogen att nu defi- nitivt fastslå denna lagstiftning.
            Häremot tala ock förhållandena i utlandet, varest lagstiftningen
            på detta område erhållit en mycket varierande karaktär och tillämpats
            på mycket skilda sätt. Den förväntade anslutningen till Washing-
            tonkonventionen har ju också uteblivit vad beträffar alla ur industriell
            syn- punkt betydelsefulla länder. Under de ovissa förhållanden,
            som råda i utlan- det, torde det för Sveriges del vara klokast
            att t. v. icke binda sig genom lagstiftningen, utan alltjämt giva
            densamma en provisorisk karaktär. Med hänsyn till bestämmelsen
            i Washingtonkonventionen, att en revision skall äga rum av densamma
            tio år efter det konventionen trätt i kraft, torde det —- med
            tanke på att Sverige skall kunna, om så framdeles befinnes lämpligt,
            ansluta sig till den reviderade konventionen — vara lämpligast,
            att lagen antages för en tid av fyra år eller till och med den
            31 december 1930. Detta synes så mycket mera motiverat, som de
            stora industriländerna nu förbereda en ny arbetstidskonferens
            för eventuellt fastställande av nya grunder till en kon- vention
            på detta område. Att under sådana förhållanden Sverige nu skulle
            binda sig för en arbetstidslagstiftning enligt Washingtonkonventionen,
            synes icke kunna på ett övertygande sätt förordas. Å andra sidan
            synes det icke vara tillrådligt, att den nu gällande, av riks-
            dagen två gånger godkända och av den senaste högerregeringen sanktionerade
            lagstiftningen på detta område avskaffas. Visserligen har mot
            en lagstadgad arbetstidsbegränsning tidigare rests och reses alltjämt
            ett kraftigt motstånd
          </p>
          <pb facs="riksdagen-motions-pdf/data/1926/mot_1926__fk__261/mot_1926__fk__261-002.pdf"/>
          <p xml:id="i-4Z5FLU8NSCsdUqN7UATgde">
            10 Motioner i Första kammaren, Nr 261.
          </p>
          <p xml:id="i-6Vk3MsLFxH5gQuEjtGk5DE">
            från åtskilliga håll, i det man förmenat, att lagstifningen givits
            en alltför sträng och snäv karaktär. Vartill emellertid kan erinras,
            att stora folklager uppbära principer om en lagbegränsad arbetstid
            såsom ett sitt livsintresse. Vi- dare må framhållas, att i den
            först antagna arbetstidslagen vidtagits åtskil- liga lindringar
            under riksdagsbebandlingen år 1921, varjämte kan konsta- teras,
            att den svenska industrien i betydande mån efterhand anpassat
            sig efter lagstiftningen. Att nu upphäva denna lagstiftning skulle
            icke allenast vålla upprivande strider på arbetsmarknaden, vilka
            under nu rådande svåra kon- junkturer i hög grad skulle skada
            näringslivet, utan ock troligen icke leda till de åsyftade resultaten,
            enär 8-timmarsdagen i allt väsentligt förvisso komme att säkerställas
            genom kollektivavtalen. Vad ovan sagts om den allmänna arbetstidslagen
            torde i stort sett även gälla bagerilagen och sjöarbetstidslagen,
            dock att i fråga om dessa lagar anled- ning icke torde föreligga
            till prolongation för längre tid än tre år. Kungl. Maj:ts förslag
            till ny arbetstidslag skiljer sig emellertid även i ett annat,
            väsentligt, avseende från 1923 års lag. De i sistnämnda lag införda
            undantagen beträffande dels rörelse och företag, vari för arbetsgivares
            räk- ning i regel icke användas flera än fyra arbetare, dels arbete,
            som bedrives av staten, och dels arbete, som åligger trafikpersonal
            vid järnväg, vilken är upp- låten för allmän trafik, äro nämligen
            uteslutna i det nu föreliggande försla- get. Härav följer, att
            den föreslagna lagstiftningen skulle bli väsentligt mer omfattande
            än den nu gällande. Undertecknade kunna icke finna tillräckliga
            skäl anförda för dessa förslag. Om de hittills undantagna företagen
            med icke fler än fyra arbetare nu skulle införas under lagstiftningen,
            skulle därigenom vållas allehanda slitningar och svårigheter utan
            att något verkligt gagn vun- nes. Ett irritationsmoment skulle
            skapas på detta område till skada för den anpassning till lagens
            föreskrifter, som nu efterhand åstadkommits. Vad be- träffar det
            arbete, som utföres av staten och av trafikpersonal vid ovannämnda
            järnvägar, hava, såsom det förefaller, tillfyllestgörande anordningar
            träffats antingen på administrativ väg eller genom överenskommelse
            beträffande arbets- förhållandena, och det saknas därför anledning
            att nu inbegripa ifrågavarande befattningshavare i lagstiftningen.
            I alla händelser torde en undersökning av de kostnader, som en
            dylik ändring skulle föranleda, böra föregå lagstift- ningen.
            Det egentliga skäl, som föredragande departementschefen anfört
            till stöd för den ifrågavarande utvidgningen av lagen, är önskvärdheten
            av, att Sverige kunde ansluta sig till Washingtonkonventionen.
            Hur önskvärt det än är, att samtliga industriländer kunde ena
            sig om en i sina enskilda bestämmelser tydlig konvention i fråga
            om arbetstidsbegränsningen, så synes dock situationen nu vara
            sådan, att ingen enighet kan åstadkommas i fråga om 1919 års Washing-
            tonkonvention i dess nuvarande avfattning. Det vill därför synas,
            som om Sverige tillsvidare måste främst taga hänsyn till sina
            egna förhållanden och icke nu företaga någon förändring i arbetstidslagens
            omfattning.
          </p>
          <pb facs="riksdagen-motions-pdf/data/1926/mot_1926__fk__261/mot_1926__fk__261-003.pdf"/>
          <p xml:id="i-8U9NPxxgxfQpp61ACsEQv8">
            Motioner i Första kammaren, Nr 261. 11
          </p>
          <p xml:id="i-SNPk858ttZ5GDjnorrKaSG">
            Vad nu sagts gäller i måhända ännu högre grad i fråga om bagerilagen,
            där frågan om en internationell konvention ännu är svävande. I
            huvudsak bör även denna lag bibehållas i sin nuvarande omfattning
            och tanken att inordna familjebagerierna under lagen måste bestämt
            avvisas. Om sålunda, enligt vår uppfattning, de nu ifrågavarande
            lagförslagen icke böra vinna riksdagens godkännande, utan i stället
            den nu gällande arbetstids- lagstiftningen provisoriskt bör bibehållas,
            följer därav icke, att på enstaka punkter förtydliganden och jämkningar
            i enlighet med Kungl. Maj:ts förslag eller oavsett detta skulle
            sakna berättigande. Vi ha ej anledning att här ingå på dessa detaljer
            och förutsätta för övrigt, att under utskottsbehandlingen det
            skall bli möjligt att i enlighet med det praktiska livets erfarenheter
            och krav vidtaga en och annan jämkning i bestämmelserna, ej minst
            till båtnad för lagarnas efterlevnad. Särskilt vilja vi uttala
            önskvärdheten av, att på vissa punkter bagerilagen kunde erhålla
            en mindre omfattande läggning, t. ex. i fråga om fabriksmässig
            tillverkning av spis- och knäckebröd och genom att tiden för den
            lovliga arbetstiden tillbakaflyttas till kl. 5 f. m. Under åberopande
            av vad sålunda anförts, få vi, vad angår den allmänna arbetstidsbegränsningen,
            hemställa,
          </p>
          <p xml:id="i-U5j7o3NP42P6cWYYifsoA5">
            att riksdagen ville, med avslag å Kungl. Maj:ts proposi- tion
            nr 73, för sin del antaga en lag av i huvudsak enahanda innehåll
            som den nu gällande lagen den 22 juni 1923 om arbetstidens begränsning,
            dock att densamma skall gälla från den 1 januari 1927 till och
            med den 31 december 1930.
          </p>
          <p xml:id="i-KPrNEx85swcmerJqs5NQU6">
            Stockholm den 3 mars 1926.
          </p>
          <p xml:id="i-5Gevgke4uZfFjGg3Lr4cR6">
            Carl Ekman. David Bergström. S. H. Kvarnzelius. Elof B. Andersson.
            Åke Ingeström. Gustav Rosén.
          </p>
          <pb facs="riksdagen-motions-pdf/data/1926/mot_1926__fk__261/mot_1926__fk__261-004.pdf"/>
        </div>
      </div>
    </body>
  </text>
</TEI>
