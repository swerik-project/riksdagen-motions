<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00310">
  <teiHeader>
    <fileDesc>
      <titleStmt>
        <title>Friköp av historiska arrenden</title>
        <author corresp="i-XmKy9xZWRYrVWK3GgNvWyc i-67wRp4zduspVaKE8AzS9qR">av Christer Adelsbo och Göran Persson i Simrishamn (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friköp av historiska arrenden</title>
          <idno type="rdwebb">GW02C310</idno>
          <rs type="number">C310</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C310/text</ref>
          <ref type="dokument_url_html">http://data.riksdagen.se/dokument/GW02C310</ref>
          <ref type="dokumentstatus_url_xml">http://data.riksdagen.se/dokumentstatus/GW02C310</ref>
          <ref type="doc">http://data.riksdagen.se/fil/C0980F87-F34D-4DC7-9411-7A85F4FF962A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-67wRp4zduspVaKE8AzS9qR</idno>
            <name>Göran Persson i Simrishamn</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SQHiWtCrpsS6AZ5WKBkUtJ" type="signed"/>
        <correspContext corresp="i-SQHiWtCrpsS6AZ5WKBkUtJ">
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-67wRp4zduspVaKE8AzS9qR"/>
        </correspContext>
        <correspAction xml:id="i-3jRTyqpE54c1w8N9mb3N41" type="numbering">
          <date when="2008-10-06"/>
        </correspAction>
        <correspAction xml:id="i-PnyFVzWHGLNA1zrcv6kEGV" type="submission">
          <date when="2008-10-03"/>
        </correspAction>
        <correspAction xml:id="i-mD3kV8Lxv9HrGpM83iifJ" type="transfer">
          <date when="2008-09-30"/>
        </correspAction>
        <correspAction xml:id="i-W1JDEaYeR8KoUVEwM5Kp4q" type="assigned"/>
        <correspContext corresp="i-W1JDEaYeR8KoUVEwM5Kp4q">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AzhF8Vw9zABBJJqKaRLGfS">
            Förslag till riksdagsbeslut
          </head>
          <p xml:id="i-WYa6a6yesDMfxTdne7pq1D">
            Riksdagen tillkännager för regeringen som sin mening vad som
            anförs i motionen om friköp av historiska arrenden.
          </p>
        </div>
        <div type="motContent">
          <head xml:id="i-N7VUVK15U77qaNnbw1buqa" type="h1">
            Motivering
          </head>
          <p xml:id="i-QRNcuZ8WzNPyAa5nfmkHgZ">
            Sveriges förändring från jordbrukarsamhälle till industrination
            skedde relativt sent om man jämför med våra europeiska grannar.
            Idag är Sverige ett av världens mest utvecklade länder när det
            gäller demokrati, jämställdhet, offentlig insyn och andra saker
            som vi förknippar med ett modernt samhälle.
          </p>
          <p xml:id="i-Ebwd56rGjzVuFyrnpDStaN">
            Men man måste fråga sig, är vi ett så modernt och demokratiskt
            land som vi tror, när regler från 1700-talet ännu blockerar rätten
            till enskilt ägande för befolkningen i hela bygder?
          </p>
          <p xml:id="i-PBqpJiFGducfPs2UXJ8keL">
            Är vi ett demokratiskt samhälle när en befolkningsgrupp kan utmanövreras
            från sin jord, sin näring, sina hem och sin skapande kultur såsom
            sker på grund av att kronan eller staten en gång i tiden avstått
            sin beskattningsrätt till adeln och ridderskapet såsom frälse?
          </p>
          <p xml:id="i-UFF5Mg4WvZwc15YxtRVhsz">
            Det finns fortfarande kvar rester av det gamla feodalsamhället
            rester som är direkt odemokratiska men som på något envist sätt
            ändå lyckats överleva ända in på 2000-talet. Det är lika häpnadsväckande
            som oförståeligt. Det handlar om rätten eller snarare avsaknaden
            av rätten för jordbruksarrendatorer att friköpa de gårdar som
            man i generationer bebyggt, bebott och brukat under adligt förmyndarskap.
            Först år 2003 upphörde adelns privilegiebrev från 1723, ett nästan
            300 år gammalt lagbrev som styrt stora delar av landsbygdsbefolkningens
            öden. Det är nu hög tid att ta det sista steget och göra sig av
            med den historiska orättvisa som finns kvar från denna tid genom
            att tillåta friköp av historiska arrenden.
          </p>
          <p xml:id="i-TwUv2KXt9wSZ471Jw7A6BQ">
            Det är helt orimligt att brukare sedan generationer och självständiga
            gårdar, som en gång i tiden hamnat under fideikommiss m.fl. historiskt
            betingade ägarkategorier, för all framtid skall vara fråntagna
            rätten att på fri grund utveckla sina jordbruk.
          </p>
          <p xml:id="i-N2cbB3LqPYuPT5XngffDZo">
            Inget annat land i Europa har sedan demokratin införts tillåtit
            fortsatt osjälvständighet för en jordbruksbefolkning under feodalt
            grundade ägarsystem.
          </p>
          <p xml:id="i-HPx8SZ4CdU2MyZY777bvHh">
            En annan aspekt som är viktig att lyfta fram är att arrendatorerna
            själva har fått svara för investeringar, för hela riskkapitalet,
            och därmed har fått bära den totala företagsekonomiska risken
            för växtodling och djurhållning. Det värde som arrendegårdarna
            representerar för jordägarna har alltså till stor del skapats
            genom det arbete som arrendatorerna och deras släkt utfört och
            genom de ekonomiska uppoffringar som de har gjort.
          </p>
          <p xml:id="i-9M8QPAjXfg67CwjFTam6JN">
            Det är också så att förändrade förhållanden i tiden gör att gårdsarrende
            inte kan hävda sig som förr. EU-medlemskapet kräver större ansvar,
            flexibilitet och större självständighet. De stora kapitalinsatserna
            som nu krävs för att driva ett jordbruksföretag, kräver en helt
            annan säkerhet för investeringar och lån än förr.
          </p>
          <p xml:id="i-KaRHZh4nfZ59LF89EPXhh2">
            Nutida jordbruk kräver tekniska lösningar och installationer
            av olika slag vilket innebär att jordbrukarens investeringar/egendom
            vävs samman med den fasta egendomen på ett sätt som är närmast
            omöjligt att äganderättsligt och juridiskt reda ut.
          </p>
          <p xml:id="i-WewufniW4jzAcqt7FWveXc">
            Ständigt uppkommer nya problem som inte finns vid självägande.
            Det i sin tur innebär många och långa tvister inför arrendenämnden
            vilket både kostar för samhället och parterna.
          </p>
          <p xml:id="i-WpGGnxGPKysm5LVPW36xXE">
            Dessutom har jordägarna, på flera håll, chockhöjt arrendeavgifterna.
            Krav på både 50 % och 100 % höjning av avgifterna har förekommit.
            Under senare år har det i inte ringa utsträckning också förekommit
            indragning av åkermark till storgodsen från arrendeställen, även
            med välrustade ekonomibyggnader, i det uppenbara syftet att komma
            i åtnjutande av EU-bidrag.
          </p>
          <p xml:id="i-KELxAqBY7B5BfxyMaQVCCX">
            Det har gjorts vissa frivilliga överenskommelser där arrendatorer
            getts rätten, av stat och kyrka, att köpa loss det land man brukat
            i århundraden. Men kartläggningar visar att förhållandet är tvärtom
            för adel och storgods: de medger i princip inga friköp. Det är
            hög tid att ändra på denna förlegade orättvisa.
          </p>
          <p xml:id="i-89haNNJUwNnAwvBTcHoPTj">
            Frågan har stötts och blötts i Sveriges riksdag men tyvärr har
            lite hänt. Den 30 november 1989 togs ett beslut med stor majoritet
            att avskaffa denna kvarleva, ett beslut som också väckte förhoppning
            hos den yngre generationen arrendatorer. Många unga vägrar ta
            över jorden för att stå under adligt förmyndarskap såsom deras
            föräldrar har gjort. Resultatet blir att jord, hus och allt vad
            bondegenerationer har skapat blir ännu en gåva till arvtagare
            till adel och storgodsen.
          </p>
          <p xml:id="i-Ac2GtyvwW94R74ETXVE9Ua">
            Många unga känner olust över att gå in i ett system de anser
            hör det förgångna till. De har växt upp och utbildat sig till
            lantbrukare under en tid med vetskap om riksdagens klara ställningstagande
            1989, om att friköpsrätt skulle genomföras.
          </p>
          <p xml:id="i-UBMGekXxRzmVGadxbNXTi8">
            1990 års arrendekommitté (SOU 1991:85) följde upp 1989 års riksdagsbeslut
            genom att enhälligt förorda en friköpslag som skulle omfatta bönder
            under adeln, kyrkan, Domänverket samt universiteten.
          </p>
          <p xml:id="i-7mSDBH4ceSn8SCpWgn4zH5">
            Vad vi nu 18 år senare kan konstatera är att trots riksdagsbeslut
            och klara förord för friköpsrätt från Arrendekommittén har någon
            sådan fortfarande inte införts.
          </p>
          <p xml:id="i-LqY9sQK4dNo1TXv9RYdZM2">
            Regeringskansliet gav våren 2000 en utredning i uppdrag att utreda
            frågan om historiska arrenden på nytt. Utredningen fastslog att
            det inte finns tillräcklig anledning till att lagstiftningsfrågan
            skall utredas på nytt.
          </p>
          <p xml:id="i-SosL1XeEyKGmRgZBqL2WRw">
            Utredningens slutsats är mycket svår att förstå. Man hänvisar
            till att de som drabbas är så få att vi inte behöver göra något.
            Detta tar inte på något vis bort den orättvisa som arrangemanget
            med historiska arrenden skapar. Skulle vi föra samma resonemang
            så fort som det handlar om minoritetsgrupper undrar jag vad vi
            skulle få för samhälle.
          </p>
          <p xml:id="i-TnxG5LmbnuAPW795ynCH3Y">
            Det känns inte bra om man skall lägga locket på i detta ärende
            med denna utredning som utgångspunkt.
          </p>
          <p xml:id="i-YJ2USuBxCPTzAGNUPHAFpA">
            Det har också framkommit nya alarmerande saker efter det att
            utredningen kom, bl.a. följande: En mycket häpnadsväckande dom
            mot en arrendator som haft sin gård i fyra generationer och ville
            överlåta verksamheten till sin son, som hela livet varit inställd
            på just detta. Av någon anledning motsatte sig greven detta, och
            trots att verksamheten bedrivs på nästan 70 hektar och trots att
            man har börjat med flera nya grepp och idéer kom man fram till
            att verksamheten inte var utvecklingsbar. Om inte närmare 70 hektar
            räknas som utvecklingsbart faller närmare 85 % av alla arrendatorer
            på detta.
          </p>
          <p xml:id="i-R9BTBNQRbrqcCMWQGasACR">
            Ett annat problem som dykt upp på senare tid är att många jordägare
            försöker komma åt kontrollen av de stödrätter som tillhör brukarna.
            Banker har börjat kräva högre säkerhet för kredit. Detta är något
            som också har drabbat flera arrendatorer som inte äger sin egen
            fastighet.
          </p>
          <p xml:id="i-DriKHHchyf1b3aGpVEag5M">
            Denna aggressiva attityd hos adeln och storgodsägare är djupt
            oroade. Detta gör inte att de blir mer benägna att självmant bevilja
            friköp, utan det ger snarare signalen att inte ens godkänna släktövertagande
            längre.
          </p>
          <p xml:id="i-XPHb9GLpMDU1HVjeRSdxvm">
            Vi måste vakna och börja reagera på det som håller på att ske;
            det börjar hasta med att införa den historiska reformen, om det
            skall finnas några kvar att rädda till enskilt ägande.
          </p>
          <p xml:id="i-9RvEvBQQgswDQtNN4EqwD9">
            I Danmark och andra nordiska länder har man gjort något åt detta
            och infört en laglig rätt till friköp av historiska arrenden.
            Danmark gjorde detta redan 1919. Det är dags att Sverige gör detsamma.
            Vi måste våga erkänna att vi har kvar ett gammalt ståndsbetingat
            ägarmandat över hela bygder som blockerar och fortsätter att blockera
            rätten till enskilt ägande för jordbruksbefolkningen. Grundbulten
            i frågan är att det är en kvarleva från ett helt annat samhällssystem.
          </p>
          <p xml:id="i-Hb1GRG3iqEPY69sWQn67oJ">
            Att avskaffa de sista resterna av ett feodalt system borde vara
            en självklarhet. Det är dags att vi anpassar verkligheten till
            den bild vi gärna målar upp av det moderna Sverige. Det är hög
            tid att ta bort de sista resterna av feodalsamhället.
          </p>
        </div>
        <div type="motSignatures">
          <list>
            <item xml:id="i-JWbwxYta9ogiysqA4f8NqB" who="i-XmKy9xZWRYrVWK3GgNvWyc">
              Christer Adelsbo (s)
            </item>
            <item xml:id="i-Q8XPpRGvoBKLaksfihQWFG" who="i-67wRp4zduspVaKE8AzS9qR">
              Göran Persson i Simrishamn (s)
            </item>
          </list>
        </div>
      </div>
    </body>
  </text>
</TEI>
