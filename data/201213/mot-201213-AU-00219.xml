<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00219">
  <teiHeader>
    <fileDesc>
      <titleStmt>
        <title>Jämställda löner och antidiskriminering</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställda löner och antidiskriminering</title>
          <idno type="rdwebb">H002A219</idno>
          <rs type="number">A219</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A219/text</ref>
          <ref type="dokument_url_html">http://data.riksdagen.se/dokument/H002A219</ref>
          <ref type="dokumentstatus_url_xml">http://data.riksdagen.se/dokumentstatus/H002A219</ref>
          <ref type="doc">http://data.riksdagen.se/fil/57442136-E4AF-44C0-90AF-FA27A63ACCBC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G5maxFFSZca9HcA4i5EY48" type="signed"/>
        <correspContext corresp="i-G5maxFFSZca9HcA4i5EY48">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-FpVRAPYnhC7KH5wK6DzStq">
          <date when="2012-10-04"/>
        </correspAction>
        <correspAction type="submission" xml:id="i-9JjsMhVtEj8EuvvDWZ85U3">
          <date when="2012-10-03"/>
        </correspAction>
        <correspAction type="transfer" xml:id="i-DW6JB52KvD9pgDQ57ktyqv">
          <date when="2012-10-03"/>
        </correspAction>
        <correspAction type="assigned" xml:id="i-Hi6T9kDnKiuCzHxwwhL6WV"/>
        <correspContext corresp="i-Hi6T9kDnKiuCzHxwwhL6WV">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-XNTUFb7jeqR9aemWGRuWPD">
          <head xml:id="i-Q414RkhTHxpBBZM4rKSRAC">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Jämställda löner 2
            </item>
            <item>
              3.1 Lönebildningen och Medlingsinstitutets roll 3
            </item>
            <item>
              3.2 Krav på lönekartläggning och handlingsplan för jämställda
              löner 3
            </item>
            <item>
              4 Diskrimineringslagstiftningen 4
            </item>
            <item>
              4.1 Stärk det förebyggande arbetet 5
            </item>
            <item>
              4.2 Rollen för arbetsmarknadens parter 6
            </item>
            <item>
              4.3 Tillgänglighet 7
            </item>
          </list>
        </div>
        <div type="motProposal" subtype="förslag">
          <head xml:id="i-QrFFrYMFX547qKnYZAaGB9">
            2 Förslag till riksdagsbeslut
          </head>
          <list style="ol">
            <item xml:id="i-KmMe6qsWdxPspur5PsxMgu">
              Riksdagen tillkännager för regeringen som sin mening vad som
              anförs i motionen om att Medlingsinstitutets uppdrag bör förändras.
            </item>
            <item xml:id="i-MtTeck3dzwRkaf3BhFnJwr">
              Riksdagen tillkännager för regeringen som sin mening vad som
              anförs i motionen om att kraven på att genomföra lönekartläggningar
              och upprätta handlingsplaner för jämställda löner bör skärpas.
            </item>
            <item xml:id="i-X2JXp7mgSYzi8woTxNVEFR">
              Riksdagen tillkännager för regeringen som sin mening vad som
              anförs i motionen om hur kraven på aktiva åtgärder mot diskriminering
              ska utvidgas och förstärkas.
            </item>
            <item xml:id="i-9fo4uPGCoNiL5JzyVEA4kS">
              Riksdagen tillkännager för regeringen som sin mening vad som
              anförs i motionen om en separat diskrimineringslag för arbetsmarknaden.
            </item>
          </list>
        </div>
        <div type="motContent">
          <head type="h1" xml:id="i-WbqkP6W2Y8VoVEbkSpi3dc">
            3 Jämställda löner
          </head>
          <p xml:id="i-9fd7SMMx451gUEYkbndGvy">
            De könsrelaterade löneskillnaderna är ett av de största strukturella
            problemen på den svenska arbetsmarknaden. Trots att det snart
            gått ett halvt sekel sedan de särskilda kvinnotarifferna i kollektivavtalen
            avskaffades tjänade kvinnor i genomsnitt bara drygt 87 procent
            av mäns löner år 2010.
          </p>
          <p xml:id="i-5efVB5zhFCVbiewLcfLn1U">
            Skillnaden kan inte förklaras av utbildningsnivå tvärtom har
            kvinnor i genomsnitt en högre utbildningsnivå än män. Huvudorsaken
            är istället att arbetslivet är starkt könssegregerat och att de
            yrken och branscher som domineras av män tenderar att vara högre
            avlönade än de kvinnodominerade. Män befinner sig också oftare
            än kvinnor på positioner i arbetslivet som ger högre lön därför
            att de anses innebära mer ansvar. Slutligen drabbas kvinnor också
            av direkt lönediskriminering, dvs. får en lägre lön än manliga
            kolleger endast på grund av sitt kön.
          </p>
          <p xml:id="i-QDGfFgjK9eqa77d4JrX4to">
            Det finns väl dokumenterade samband mellan den strukturella diskrimineringen
            av kvinnor i arbetslivet och den ojämna fördelningen av det obetalda
            hemarbetet mellan kvinnor och män. Kvinnor tar i genomsnitt ut
            cirka 80 procent av föräldraledigheten och utför nästan dubbelt
            så mycket hushållsarbete varje vecka som män. Kvinnor i förvärvsaktiv
            ålder tar dessutom i ökande omfattning ansvar för omsorgen om
            äldre anhöriga. Var tredje förvärvsarbetande kvinna jobbar deltid,
            jämfört med var tionde man.
          </p>
          <p xml:id="i-PrLzrGau12A7JGDfcnbMYu">
            Om arbetslivets villkor ska bli likvärdiga för kvinnor och män
            krävs därför inte enbart förändringar i lönebildningen utan också
            av fördelningen av ansvaret för barn och hushållsarbete, en utbyggd
            barn- och äldreomsorg och stärkt rätt till heltidsarbete. Vi utvecklar
            våra förslag på sådana reformer och satsningar i motionerna 2012/13:Ub389,
            2012/13:So487, 2012/13:Fi250 samt i vår budgetmotion 2012/13:A201.
          </p>
          <head type="h2" xml:id="i-EoHfBVMpQ3B88nN1SSg2HQ">
            3.1 Lönebildningen och Medlingsinstitutets roll
          </head>
          <p xml:id="i-Ke2xs5YkMX4p5u4gPY8bMa">
            Om de strukturella löneskillnaderna mellan kvinno- och mansdominerade
            yrken ska kunna åtgärdas måste lönerna i de kvinnodominerade branscherna
            tillåtas öka i en snabbare takt än i de mansdominerade. LO-förbunden
            har i de senaste avtalsrörelserna krävt särskilda jämställdhetspotter
            för att åstadkomma den effekten i de centrala kollektivavtalen.
          </p>
          <p xml:id="i-XTmdU2m7KLo8oyWaTrd69W">
            Under 2012 års lönerörelse slog Medlingsinstitutets generaldirektör
            tidigt fast att myndigheten inte skulle medverka till några avtal
            som översteg den löneökning på 2,6 procent som industriavtalet
            gav. Det var en tydlig signal till arbetsgivarna att de inte ens
            behövde förhandla om de jämställdhetssatsningar som bland andra
            Handels, Kommunal och Hotell- och restaurangfacket begärt.
          </p>
          <p xml:id="i-NYLyvemmoBvuCV9opGcuh9">
            Medlingsinstitutets uppdrag är att bidra till en väl fungerande
            lönebildning, där den konkurrensutsatta industrin sätter märket
            för löneökningstakten. Men myndigheten ska också verka för jämställda
            löner. Det är uppenbart att dessa båda mål i praktiken kommit
            att stå i motsättning till varandra.
          </p>
          <p xml:id="i-9DQdHubxcCq6Zf1Fh5HndX">
            Vänsterpartiet menar att begreppet väl fungerande lönebildning
            per definition även borde omfatta en systematisk utjämning av
            de strukturella löneskillnaderna mellan kvinno- och mansdominerade
            yrken. Det skulle knappast innebära en mer omfattande statlig
            styrning av lönebildningen än nuvarande tolkning av begreppet.
            I synnerhet som den nuvarande tolkningen i praktiken omöjliggör
            avtal som avviker ens en decimal från den mansdominerade industrins.
          </p>
          <p xml:id="i-HwYweB2RypPAWBPPiGRU1b">
            Medlingsinstitutets uppdrag behöver därför ses över och förändras
            så att det blir möjligt att förena industrinormen med aktiva insatser
            för att minska de strukturella löneskillnaderna mellan kvinno-
            och mansdominerade yrken. Detta bör riksdagen som sin mening ge
            regeringen till känna.
          </p>
          <head type="h2" xml:id="i-B8eGxbBb6GNXLfomWHRn2R">
            3.2 Krav på lönekartläggning och handlingsplan för jämställda
            löner
          </head>
          <p xml:id="i-9p98kGbQ5eTzLZDHJXswFF">
            Sedan den första jämställdhetslagen kom år 1980 utvecklades och
            stärktes lagens krav på enskilda arbetsgivare att systematiskt
            kartlägga och motverka lönediskriminering successivt under ett
            antal år. Men år 2009 bröt den borgerliga regeringen den trenden
            och genomförde istället en radikal sänkning av kraven på aktivt
            jämställdhetsarbete.
          </p>
          <p xml:id="i-GEh5FQsiS4nmpzDHLvhG23">
            Kraven på systematiskt arbete mot lönediskriminering omfattar
            nu betydligt färre arbetsgivare och istället för en årlig lönekartläggning
            och handlingsplan krävs nu endast att sådana görs vart tredje
            år. Regeringen har något motsägelsefullt argumenterat för att
            förändringen syftar till att minska företagens regelbörda samtidigt
            som den inte förväntas leda till någon urholkning av arbetsgivarnas
            jämställdhetsarbete.
          </p>
          <p xml:id="i-EGR4iTSd8PCaSVa1PtgBKc">
            Redan år 2011 kunde fackförbundet SKTF (numera Vision) konstatera
            att antalet kommuner som genomförde en årlig lönekartläggning
            hade halverats jämfört med innan lagen ändrades. Fackförbundet
            Unionen fann samma år att andelen företag som genomförde lönekartläggningar
            minskat också i deras branscher.
          </p>
          <p xml:id="i-MTbRuynhdEPRjTuVh1enDR">
            De farhågor vi i Vänsterpartiet hade då lagen ändrades tycks
            alltså ha besannats. Signalen har gått fram till arbetsgivarna
            att det är fritt fram att prioritera ned arbetet mot osakliga
            löneskillnader.
          </p>
          <p xml:id="i-JXqVxCpfnf4fSbUR54nptm">
            Alla kollektivavtalsbundna arbetsgivare genomför lönerevisioner
            varje år. Det är därför både rimligt och naturligt att också kartläggning,
            uppföljning och uppdatering av handlingsplan för jämställda löner
            genomförs årligen.
          </p>
          <p xml:id="i-M4JKiRPJ1picy6M6aaSHuj">
            Vi anser också att undantaget från kraven på lönekartläggning
            och handlingsplan för jämställda löner är alltför omfattande.
            Det är rimligt att de allra minsta arbetsplatserna undantas från
            kraven, men vi anser att alla arbetsgivare med över tio anställda
            bör omfattas av lagens krav.
          </p>
          <p xml:id="i-S2M22MpuX9ZM3V4s9NxdyL">
            Kraven på att genomföra lönekartläggning och handlingsplan för
            jämställda löner bör skärpas i enlighet med vad som anförts. Detta
            bör riksdagen som sin mening ge regeringen till känna.
          </p>
          <head type="h1" xml:id="i-VWDTSbDDSMVDGnknEN5djZ">
            4 Diskrimineringslagstiftningen
          </head>
          <p xml:id="i-DWVHoTz989vKJKw7BeD9bN">
            Den 1 januari 2009 trädde en ny, samlad diskrimineringslagstiftning
            i kraft. Den nya ombudsmannamyndigheten DO ersatte de tidigare
            ombudsmännen JämO, DO, HO och HomO. Förändringen föregicks av
            ett långt utrednings- och beredningsarbete.
          </p>
          <p xml:id="i-LCvBgKvo9gNsaN9wXAE5Gs">
            Den parlamentariska Diskrimineringskommittén arbetade i fyra
            år mellan 2002 och 2006. Det övergripande uppdraget var att föreslå
            förändringar som skulle stärka rättsskyddet och effektivisera
            tillsynen av diskrimineringslagstiftningen. Kommittén föreslog
            en lång rad omfattande förändringar av lagstiftningens omfattning
            och utformning samt förslog en ny struktur för tillsynen. Ett
            stort antal remissinstanser lämnade synpunkter och kompletteringar
            till utredningens förslag.
          </p>
          <p xml:id="i-RQGPs5A8Sz9vhGB4hchkeG">
            När regeringen lade fram sin proposition 2007/08:95 Ett starkare
            skydd mot diskriminering skilde den sig på ett stort antal punkter
            från utredningens förslag.
          </p>
          <p xml:id="i-RgGnGKFdTB2wyoGpD5Rs1W">
            Förutom ovan nämnda urholkning av jämställdhetslagstiftningen,
            innebar regeringens lagförslag en lägre ambitionsnivå på en rad
            punkter. Exempelvis sköts frågan om att klassa bristande tillgänglighet
            som diskriminering på framtiden, liksom utredningens förslag att
            stärka det systematiska förebyggande arbetet genom krav på likabehandlingsplaner
            som omfattar alla diskrimineringsgrunder. Utredningens förslag
            att även juridiska personer ska omfattas av diskrimineringslagen
            saknades i regeringens proposition, liksom förslaget att tillåta
            en begränsad form av positiv särbehandling på grund av etnicitet
            i arbetslivet.
          </p>
          <p xml:id="i-7XEjRjCeZH7RZPLp8abThB">
            Den synpunkt samtliga fackliga centralorganisationer lämnat,
            att de delar av den nya lagen som gäller arbetslivet skulle regleras
            i en separat lagstiftning, tog regeringen ingen hänsyn till.
          </p>
          <p xml:id="i-4oBXHMva6KoGafzhTjJiCo">
            Diskrimineringskommittén föreslog att de tidigare ombudsmännen
            skulle ersättas med en sammanhållen myndighet, men betonade att
            specialkunskaperna inom respektive område skulle värnas i den
            nya organisationen. Under utrednings- och remisstiden var denna
            fråga föremål för mycket debatt. Farhågor att den sakkunskap och
            opinionsbildande roll de respektive ombudsmännen besatt skulle
            gå förlorad lyftes fram, framför allt av dåvarande JämO, DO och
            företrädare för LO och TCO.
          </p>
          <p xml:id="i-J5v5kfdEEaoXWS39HoJrL8">
            Regeringen valde en modell för den nya myndigheten som inte tog
            hänsyn till vare sig utredningens förslag eller de farhågor som
            framkom från remissinstanserna.
          </p>
          <p xml:id="i-TUPfxNcYxK3u7CSnJ2GGSi">
            Vänsterpartiet var kritiskt till ovanstående och ett antal andra
            av förslagen i regeringens proposition. Vi anser att det finns
            ett antal punkter där regeringen omedelbart bör återkomma till
            riksdagen med förslag på ny lagstiftning. Men det finns också
            anledning att utvärdera och analysera effekterna av de förändringar
            som nu varit i kraft i snart fyra år, i syfte att förbättra och
            effektivisera antidiskrimineringsarbetet.
          </p>
          <head type="h2" xml:id="i-KgtJaLJBz3jVPcfQEZC76w">
            4.1 Stärk det förebyggande arbetet
          </head>
          <p xml:id="i-Liz8cV4pTowZrvcfG1CSdM">
            Det övergripande målet med antidiskrimineringsarbetet måste vara
            att i grunden förändra de strukturer och institutioner som upprätthåller
            och återskapar diskriminering, i arbetslivet och samhället i stort.
            Det kräver systematiskt och målmedvetet förändringsarbete. Det
            är sällan ideologiskt motiverad illvilja mot vissa grupper som
            ligger till grund för diskriminering även om det dessvärre också
            förekommer. Framför allt är det ojämlika maktrelationer, vanemönster,
            okunskap och kortsiktiga ekonomiska prioriteringar som i det dagliga
            livet upprätthåller diskriminerande strukturer.
          </p>
          <p xml:id="i-RG9SbUQ7TaMAzQPdTUQkX3">
            Aktiva åtgärder för att systematiskt upptäcka och undanröja diskriminerande
            faktorer är därför avgörande för att nå målet om ett samhälle
            präglat av delaktighet och likaberättigande för alla individer
            och grupper. Vänsterpartiet anser därför att lagens krav på aktiva
            åtgärder bör utvidgas och förstärkas.
          </p>
          <p xml:id="i-2mAS4XUqU7zhFHMCiXbnM4">
            I januari 2010 lämnade utredaren Anne-Marie Morhed sitt betänkande
            Aktiva åtgärder för att främja lika rättigheter och möjligheter
            ett systematiskt målinriktat arbete på tre samhällsområden (SOU
            2010:7) till regeringen. I stora drag bygger utredningen vidare
            på Diskrimineringsutredningens förslag om utvidgade krav på aktiva
            åtgärder i arbetslivet och utbildningsväsendet. Utredaren betonar
            vikten av att utforma lagkrav och tillsyn så att systematik, samverkan
            och verksamhetsspecifika åtgärder blir det centrala i det förebyggande
            arbetet, snarare än detaljreglering och pliktskyldigt upprättande
            av dokument för att klara en myndighetsgranskning. Det borde vara
            en självklarhet, men är väl värt att betona om det systematiska
            antidiskrimineringsarbetet ska få avsedd effekt.
          </p>
          <p xml:id="i-CMdET7s7uEoK9oFKZK39Ca">
            Det systematiska arbetet för likabehandling måste också omfatta
            alla de diskrimineringsgrunder som finns med i lagstiftningen
            på ett likvärdigt sätt. Det är stötande att lagens nuvarande utformning
            kan tolkas som att det finns en hierarki mellan olika diskrimineringsgrunder.
          </p>
          <p xml:id="i-MjLJR1CwjfNQWffiyWNosD">
            Vänsterpartiet är inte enigt i varje detalj med utredarens förslag.
            Exempelvis anser vi inte att det är rimligt att så många arbetsgivare
            ska undantas från lagens krav som utredaren föreslår. Vi anser
            att ett undantag för arbetsgivare med upp till tio anställda är
            försvarbart, men att alla arbetsgivare med fler än tio anställda
            bör åläggas att genomföra ett systematiskt förebyggande arbete
            för likabehandling.
          </p>
          <p xml:id="i-L1FtYKATnhDV91ymK9UKih">
            Sammantaget utgör dock utredningens förslag en bra grund för
            att skärpa och utvidga lagens krav på systematiskt antidiskrimineringsarbete.
            Det är anmärkningsvärt att regeringen ännu inte presenterat något
            förslag med anledning av utredningen.
          </p>
          <p xml:id="i-32haguUM1qgPHbAngesdkS">
            Regeringen bör därför snarast återkomma med förslag på hur kraven
            på aktiva åtgärder mot diskriminering ska utvidgas och förstärkas.
            Detta bör riksdagen som sin mening ge regeringen till känna.
          </p>
          <head type="h2" xml:id="i-EMMRCxPp451ovyDydNzzsg">
            4.2 Rollen för arbetsmarknadens parter
          </head>
          <p xml:id="i-4tfwCZW2XvQzPcggN1qw2E">
            I arbetslivet är det parterna som bär huvudansvaret för antidiskrimineringsarbetet.
            För att antidiskrimineringsarbetet ska bli en självklar och integrerad
            del i respektive parts ansvarsområde krävs att lagstiftningen
            harmoniserar med övrig arbetsrätt. Vidare måste den lagstiftning
            som gäller arbetslivet vara enkel att tillämpa ute på arbetsplatserna.
          </p>
          <p xml:id="i-3EHZPDyceB9F3HSiUE8yBt">
            När den nya sammanslagna diskrimineringslagen presenterades invände
            många remissinstanser att lagen var otydlig och komplicerad. De
            tre fackliga huvudorganisationerna LO, TCO och Saco förespråkade
            en separat lagstiftning för arbetsmarknadsområdet. Framför allt
            för att det skulle tydliggöra att diskriminering är en arbetsrättslig
            fråga som lika självklart som annan lagstiftning som rör arbetslivet
            ska hanteras inom ramen för parternas ordning för samarbete och
            konfliktlösning.
          </p>
          <p xml:id="i-337rMFzWZGR8RTFy3Mohu2">
            Av samma skäl ville de fackliga huvudorganisationerna också att
            kraven på aktiva åtgärder skulle göras semidispositiva, dvs. att
            parterna skulle kunna ersätta lagens krav med avtal så länge det
            inte ger ett sämre skydd för arbetstagarna än vad lagen kräver.
            På så sätt skulle det bli än tydligare att det är parterna och
            inte staten som bär huvudansvaret för antidiskrimineringsarbetet
            i arbetslivet.
          </p>
          <p xml:id="i-CBbrzfaoi1he39onSmUuHt">
            Vänsterpartiet anser att dessa synpunkter är väl värda att lyssna
            på. Förutsättningen för ett framgångsrikt antidiskrimineringsarbete
            i arbetslivet är att de som har ansvar för att genomföra det får
            vara med och utforma de redskap de ska använda. Det är tankegångar
            som ligger helt i linje med intentionerna i utredningen SOU 2010:7.
          </p>
          <p xml:id="i-4Q1aK3phBVGRRicZZNNLRm">
            Inför en kommande revidering av diskrimineringslagstiftningen
            bör därför frågan om en separat diskrimineringslag för arbetslivet
            samt möjligheten till semidispositivitet i vissa delar åter lyftas
            fram. Detta bör riksdagen som sin mening ge regeringen till känna.
          </p>
          <head type="h2" xml:id="i-GbCDkoDbYkf22iSXsjK8Yo">
            4.3 Tillgänglighet
          </head>
          <p xml:id="i-AADUX2ZP4Ah9ygXPia3fGd">
            Diskrimineringskommittén föreslog att bristande tillgänglighet
            i den nya lagen skulle klassas som diskriminering. Regeringen
            ansåg däremot att frågan behövde utredas ytterligare. År 2010
            presenterade utredaren Hans Ytterberg ett genomarbetat förslag
            på hur bristande tillgänglighet kunde införas i diskrimineringslagstiftningen.
            Även denna gång valde regeringen att lägga frågan i malpåse.
          </p>
          <p xml:id="i-PBDupRoZnUTuUo5WFCQrf2">
            I juni 2012 förlorade regeringen striden om tillgänglighet, då
            en majoritet i riksdagen röstade för att bristande tillgänglighet
            ska införas i diskrimineringslagstiftningen. Beslutet innebär
            ett stort steg framåt för de grundläggande mänskliga rättigheterna
            i Sverige. Att samhället i alla sina delar ska vara tillgängligt
            också för personer med funktionsnedsättning borde vara en självklarhet
            i ett demokratiskt land. Det är dessutom samhällsekonomiskt förnuftigt
            att riva ned de hinder som står i vägen för alltför många människors
            möjligheter att kunna studera, arbeta och delta i samhällslivet.
          </p>
          <p xml:id="i-CowsQgFqFoMGXuQ7wqPUuh">
            Vi utgår från att regeringen snarast återkommer till riksdagen
            med ett lagförslag i enlighet med beslutet. Vi utgår också från
            att regeringen avsätter medel i statsbudgeten för de åtgärder
            som måste genomföras för att nå målet om ett samhälle som är tillgängligt
            för alla. I vår budgetmotion 2012/13:Fi250 avsätter vi medel för
            ett antal sådana satsningar.
          </p>
        </div>
        <div type="motSignatures">
          <list>
            <item xml:id="i-WMYV9AsqaqYQSJWr7Lw6Jc">
              Josefin Brink (V)
            </item>
            <item xml:id="i-LqPqtDgquzbnrVoMkREoEB">
              Ulla Andersson (V)
            </item>
            <item xml:id="i-AyoTSRzfw9z3NiTnKme1TA">
              Rossana Dinamarca (V)
            </item>
            <item xml:id="i-6xt3YA4PtnipqZ675EFJWE">
              Christina Höj Larsen (V)
            </item>
            <item xml:id="i-RVG2WRFikemnxAYzv1AzxE">
              Wiwi-Anne Johansson (V)
            </item>
            <item xml:id="i-VZbs4rvE8zoKtihiyD6Byp">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
