<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00326">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisen</title>
          <idno type="rdwebb">GZ02Ju326</idno>
          <rs type="number">Ju326</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju326/text</ref>
          <ref type="dokument_url_html">http://data.riksdagen.se/dokument/GZ02Ju326</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju326</ref>
          <ref type="doc">http://data.riksdagen.se/fil/DE0C6837-F2B9-4B8D-A02C-B9CEAA91DB0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VobjmFmdNBqKZahnUZX8Na" type="signed"/>
        <correspContext corresp="i-VobjmFmdNBqKZahnUZX8Na">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-AXnpqYL4gZ12LxpTxfD14c" type="numbering">
          <date when="2011-10-06"/>
        </correspAction>
        <correspAction xml:id="i-FuiMYR8zo8uvzKgmGCUU7n" type="submission">
          <date when="2011-10-05"/>
        </correspAction>
        <correspAction xml:id="i-TaC4ZB2N3CcvKtjEPx3LNj" type="transfer">
          <date when="2011-10-01"/>
        </correspAction>
        <correspAction xml:id="i-2mURSrGztYWQuLULkZC3Dv" type="assigned"/>
        <correspContext corresp="i-2mURSrGztYWQuLULkZC3Dv">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8DEp58LWPH3LqeAjurWFeF" type="motBody">
        <div xml:id="i-YX8sFGJo5qrmDmniky95dJ" type="TOC">
          <head xml:id="i-KneU8gKzuNECDXyPqWhwdu">
            1 Innehållsförteckning
          </head>
          <list xml:id="i-6sdLAh8oNr4cqbFXNR76TQ">
            <item xml:id="i-2BDVLVWGiNc8vBtkger7ow">
              2Förslag till riksdagsbeslut 1
            </item>
            <item xml:id="i-AkTcT6BLJS4dRJ1hXKw3Ph">
              3Inledning 2
            </item>
            <item xml:id="i-62ZaDFFK6VUzCU7mBj477N">
              4Polisens organisation 2
            </item>
            <item xml:id="i-StSF9Vv3ZGJuZGJFWAPgWr">
              5Bättre polisutbildning 3
            </item>
            <item xml:id="i-RAPcPS2duw922re99MXe3q">
              5.1Polismetodiken bör utvecklas 3
            </item>
            <item xml:id="i-UTDMffBBaFCobRvg82mDys">
              5.2Det behövs fler specialiserade poliser 4
            </item>
            <item xml:id="i-AqEcVVWegTeLC5Sv1oPuUo">
              6Trygga polisförsörjningen i hela landet? 6
            </item>
          </list>
        </div>
        <div xml:id="i-Xa3XCA56ceBG43RMiNNUoS" type="motProposal" subtype="förslag">
          <head xml:id="i-Wg35N4c3L4KCeyCVgL3ky4">
            2 Förslag till riksdagsbeslut
          </head>
          <list xml:id="i-JByk8FUZBBDcwk4MHmgWuq" style="ol">
            <item xml:id="i-9k2o1zfEUXiaPsKjguMmnW">
              Riksdagen begär att regeringen snarast återkommer till riksdagen
              med ett förslag om att organisera polisen i en myndighet.
            </item>
            <item xml:id="i-Lb8hrnNHroveaXAkDTuV86">
              Riksdagen begär att regeringen snarast återkommer med ett förslag
              om en ny polisutbildning i enlighet med det som anförs i motionen.
            </item>
            <item xml:id="i-FWksHsS7bJs5tt6pJY5dpD">
              Riksdagen tillkännager för regeringen som sin mening vad som
              anförs i motionen om att en utredning med bred parlamentarisk
              medverkan bör tillsättas för att genomlysa de nya polismetodernas
              effektivitet.
            </item>
            <item xml:id="i-7hQQRQ1j4cYk3yEbrxFewB">
              Riksdagen tillkännager för regeringen som sin mening vad som
              anförs i motionen om att det bör finnas kompetens för att utreda
              arbetsmiljörelaterade brott i hela landet.
            </item>
            <item xml:id="i-Exuie1GL5h4bJmoQW8q5qn">
              Riksdagen tillkännager för regeringen som sin mening vad som
              anförs i motionen om att polismyndigheter i hela landet bör ha
              tillgänglighet till djurskyddspolis.
            </item>
            <item xml:id="i-WY2NDC6vfBiespC9zSWhJu">
              Riksdagen tillkännager för regeringen som sin mening vad som
              anförs i motionen om att en fristående myndighet för utredning
              av poliser som misstänks för brott ska inrättas.
            </item>
            <item xml:id="i-ARPrnM81TJuEk1pjXTx5QV">
              Riksdagen tillkännager för regeringen som sin mening vad som
              anförs i motionen om att polisens tillgänglighet och service till
              personer som bor på landsbygden måste förbättras.
            </item>
          </list>
        </div>
        <div xml:id="i-EtWdDDykvqEXRmQTTY8YeX" type="motContent">
          <head xml:id="i-XuEBc1UDSpLz5WTEWq4FBZ" type="h1">
            3 Inledning
          </head>
          <p xml:id="i-CuEAFDtvJut4i4AZKuJjex">
            Det finns få samhällsinstitutioner som har en sådan stor betydelse
            som polisen. Polisen innehar våldsmonopolet i fredstid och har
            till uppgift att upprätthålla lag och ordning och skapa trygghet
            för medborgarna. Att medborgarnas förtroende för polisen är starkt
            är oerhört viktigt och det är därför oroande att vi ser en nedåtgående
            trend vad gäller förtroendet för polisen. Denna motion handlar
            om några frågor som vi tror är viktiga för framtidens polisorganisation.
          </p>
          <head xml:id="i-2fttn6cXgw5kt1hDcBFhsd" type="h1">
            4 Polisens organisation
          </head>
          <p xml:id="i-8VJko8zAeAxDLx4Htw4sir">
            Polisen är en dyrbar myndighet, eller rättare sagt, dyrbara myndigheter.
            Att en så viktig och dyr organisation som polisen är rätt organiserad
            och att man använder de absolut mest effektiva metoderna för att
            göra sitt jobb är av högsta vikt.
          </p>
          <p xml:id="i-MzVUfpNtE6tXUPN9Rfwigh">
            Många myndigheter inom rättsväsendet har de senaste åren förändrat
            sin organisation. Trenden har varit tydlig. Från att ha bestått
            av flera lokala myndigheter har man i stället skapat en central
            myndighet. Utmaningen har då bestått i att behålla lokal förankring
            och kompetens. Exempel på lyckade sådana förändringar ser vi hos
            åklagarmyndigheten och kriminalvården. I bägge fallen har man
            identifierat behov och därefter skapat egna lösningar bl.a. för
            att behålla lokal förankring och specialkompetens samtidigt som
            man gjort stora effektiviseringsvinster.
          </p>
          <p xml:id="i-8sy8Xy6Z76pH1PxjQJ35xi">
            När det gäller polisen har man inte kommit lika långt. Detta
            trots att diskussionen har pågått under många år. Anledningarna
            till att det är svårt att ändra polisens organisation är många.
            Att det finns en gammaldags syn på organisationen är en, att det
            finns få karriärvägar en annan. Det har också varit svårt att
            hitta en modell som kan ersätta den lokala förankring som finns
            i dag. Att det är svårt och att det finns internt motstånd är
            dock inte anledning nog. Vänsterpartiet anser att det är hög tid
            att nu ta tag i polisens myndighetsstruktur och se till att organisationen
            blir så effektiv som möjligt. Vi anser att polisen bör organiseras
            i en central myndighet med tydlig lokal förankring. På detta sätt
            kan de ekonomiska resurserna användas så effektivt som möjligt
            samtidigt som praxis och utveckling samordnas på ett bättre sätt.
            Regeringen bör snarast återkomma med förslag som innebär att den
            svenska polisen organiseras i en myndighet. Detta bör riksdagen
            begära.
          </p>
          <head xml:id="i-CX7UyuZwcQHMEVk3AyB2NJ" type="h1">
            5 Bättre polisutbildning
          </head>
          <p xml:id="i-EYPTaZ164J9987YdUPDjb8">
            Polisyrket ett av de mest krävande yrken man kan tänka sig. Dagens
            polisarbete kräver också i mångt och mycket andra kunskaper, erfarenheter
            och förutsättningar än förr. Att vara polis har länge varit ett
            livstidsyrke. Så är det inte längre. Rörligheten för personer
            med polisutbildning har ökat och det är mycket positivt. Liksom
            för andra yrken är det bra om personer söker erfarenheter från
            olika områden och om man kan lämna och också komma tillbaka. För
            att polisen ska kunna bli så effektiv som möjligt krävs dock att
            polisutbildningen är anpassad till moderna krav.
          </p>
          <p xml:id="i-9do8fV9RiZ26oKUFHqYtgb">
            Att kunna använda de mest effektiva metoderna kräver utbildning
            och forskning. Att polisutbildningen behöver reformeras vet vi
            sedan länge. Detta är en förutsättning för nödvändig utveckling
            av polisyrket. Vänsterpartiet anser att utbildningen nu måste
            bli en högskoleutbildning med starkare band till polisverksamheten
            redan under utbildningstiden. Att utbildningen blir en del av
            den reguljära högskolevärlden innebär också att samverkan med
            andra utbildningsområden kan utvecklas. Regeringen bör snarast
            återkomma med förslag som innebär att polisutbildningen förlängs
            till att omfatta minst tre år och införlivas i den ordinarie högskoleutbildningen.
            Detta bör riksdagen begära.
          </p>
          <head xml:id="i-H7hrjV2hYur6DuoTJmNWBm" type="h2">
            5.1 Polismetodiken bör utvecklas
          </head>
          <p xml:id="i-Nn27QkzQexQkaefxQ4PFz1">
            Polisen är som nämnts ovan en av landets viktigaste myndigheter.
            Det är också en av de största och dyraste. Personer som utsätts
            för eller riskerar att utsättas för brott ska kunna lita på att
            polisen gör sitt allra yttersta för att skydda människor och egendom.
            Att metoder för att förebygga brott och inte minst för att utreda
            brott utvecklas och utvärderas är ett minimikrav. För att det
            ska bli möjligt måste polisen vara en kunskapsbaserad organisation
            där forskning och kompetensutveckling är en naturlig del av arbetet
            och en förutsättning för det är att utbildningen i sig förändras.
          </p>
          <p xml:id="i-CiN8G4xrikJLBDL5Mvfyv1">
            Samtidigt har polisen fått en stor mängd nya verktyg och metoder
            de senaste åren. Det gäller exempelvis spaningsmetoder som kan
            vara djupt integritetskränkande, såsom buggning och annan hemlig
            övervakning. Samtidigt har polisen utvecklat metoder för infiltration
            och undercoververksamhet. En del av dessa metoder övervakas av
            Säkerhets- och integritetsskyddsnämnden med ett moment av politisk
            insyn. Däremot har någon ordentlig utvärdering av olika nya metoder
            som införts inte gjorts.
          </p>
          <p xml:id="i-2W747JizRSHRw58kRdy8pg">
            Eftersom många av de nya metoderna är såväl dyra som personalkrävande
            och integritetskränkande är det av yttersta vikt att dessa verkligen
            är verksamma och effektiva om polisen verkligen ska vinna trovärdighet.
            Den parlamentariska insynen kan behöva ökas. En utredning för
            att genomlysa de nya metodernas effektivitet bör genomföras med
            bred parlamentarisk medverkan. Detta bör riksdagen som sin mening
            ge regeringen till känna.
          </p>
          <head xml:id="i-KtXiVQ7PvaKZWNQoA8ngMM" type="h2">
            5.2 Det behövs fler specialiserade poliser
          </head>
          <p xml:id="i-6FXTJqKLJhaCC9UMtBeMvh">
            Framtidens polis behöver vara mer välutbildad också för att man
            ska kunna specialisera sig. För att kunna rekrytera de mest lämpade
            till polisyrket måste också polisen kunna erbjuda specialiseringsmöjligheter.
            Yrket behöver breddas så till vida att andra kunskaper än rent
            polisiära tas bättre omhand. Här har polismyndigheterna redan
            börjat arbeta men det finns mer att göra.
          </p>
          <p xml:id="i-WaErgkywhX783VcXBVDK8t">
            Några exempel på var mer specialisering behövs, utan att göra
            listan uttömmande, är IT-relaterad brottslighet, ekonomisk brottslighet
            och miljöbrottslighet. Inom dessa områden pågår ett utvecklingsarbete
            med specialiseringar.
          </p>
          <p xml:id="i-J2mD6KY5SWc1qbjMHPW5u9">
            Ett eftersatt område är arbetsmiljöbrotten. Sedan regeringen
            under flera år nedmonterat tillsynen samtidigt som arbetsmarknadens
            villkor försämrats har antalet olyckor ökat dramatiskt. Detta
            gäller även olyckor med dödlig utgång. Vi vill se en upprustning
            av arbetsmiljötillsynen, vilket berörs i annan motion, men för
            att förebygga olyckor är det också oerhört viktigt att misstankar
            om brott som begåtts på arbetsplatser utreds på ett adekvat sätt.
            Polisen måste även på detta område ha specialkompetens. Polisens
            lokala myndigheter bör ges i uppdrag att se till att denna kompetens
            finns i hela landet. Detta bör riksdagen som sin mening ge regeringen
            till känna.
          </p>
          <p xml:id="i-2hGhbch3vkdiLY1nN9nbZR">
            Ett område som länge varit eftersatt är också den ökade brottsligheten
            mot djur. I Stockholm har man i dag särskilda djurskyddspoliser
            som arbetar enbart med brott mot djur. Detta tycker vi bör göras
            tillgängligt för resten av landet. Brott mot djur är självklart
            allvarliga i sig själva men inte sällan är de också en del av
            annan brottslighet. Det kan handla om smugglingsbrott eller grym
            hantering och misskötsel av djur. Det kan också innebära inkörsport
            av yngre personer till annan brottslighet eller del av gängkriminalitet.
            Därmed kan en satsning på djurskydsdpoliser vara brottsförebyggande.
            Landets samtliga polismyndigheter bör ha tillgång till djurskyddspolis.
            Detta bör riksdagen som sin mening ge regeringen till känna.
          </p>
          <head xml:id="i-VdCyr4kSjLW21DnqBrzvDD" type="h1">
            6 Polisen ska inte utreda sig själv
          </head>
          <p xml:id="i-BdgQV6hMK633FSQwNEpEXM">
            Ingen statlig verksamhet är lika beroende av allmänhetens förtroende
            som polisen. Den instans som har våldsmonopol måste ha ett grundmurat
            förtroende för att upprätthålla sin legitimitet. Blotta misstanken
            om att kåranda påverkar polisens utredningar av kolleger inom
            rättsväsendet räcker för att motivera en nyordning.
          </p>
          <p xml:id="i-2Qvjdmfyn9kg6NnBR3ohfA">
            Brottsanklagelser mot poliser och åklagare bör inte utredas av
            dem själva. Det behöver inrättas en fristående statlig myndighet
            som ska hantera den typ av anmälningar som i dag handläggs av
            riksenheten för polismål. På denna myndighet ska det finnas kompetent
            och välutbildad personal, däribland poliser.
          </p>
          <p xml:id="i-NmS2FmYaiQ2tW2HnguACNg">
            I dag är det cirka 1 procent av alla anmälningar som rör poliser
            som leder till åtal. Detta kan verka lite, men bakom siffran döljer
            sig många fall som med all rätt läggs ned. Det ligger i sakens
            natur att polisens arbete leder till att många lagförda är missnöjda.
            Ilskan och frustrationen riktar sig då naturligt mot den myndighet
            som ingripit, i det här fallet polisen. Det kan dock inte uteslutas
            att fler anmälningar borde leda till åtal.
          </p>
          <p xml:id="i-3KMRSj3cxxZD85641PXehV">
            Förslaget om oberoende utredningar har sedan tidigare fått stöd
            av Sveriges Advokatsamfund och Justitiekanslern. Den statliga
            utredningen Summa summarum (SOU 2007:5) kom 2007 med ett förslag
            om en fristående myndighet som utreder polisen och åklagare vid
            brottsmisstanke. Utredningen såg både för- och nackdelar med en
            fristående myndighet. Vi menar att fördelarna överväger. Förtroendet
            från medborgarna för rättsväsendet och rättssamhället måste vara
            obestridligt.
          </p>
          <p xml:id="i-NdUwEetSM3L7W6w8rWCZcN">
            När det gäller systemet med en oberoende myndighet finns det
            redan i flera jämförbara länder. Sverige har också fått internationell
            kritik för den hanteringsordning som gäller i dag. I Storbritannien
            kan man anmäla sitt ärende till Independent Police Complaints
            Commission (IPCC) om man anser att den lokala polisen inte hanterat
            ärendet korrekt. Även i Norge och Danmark finns fristående utredningsmyndigheter.
          </p>
          <p xml:id="i-KkmgP3aGBVkxfxtGHkNNtB">
            Vår reform genomförs inte minst för alla dem inom rättsväsendet
            som varje dag genomför ett utomordentligt kompetent och engagerat
            arbete. Det är deras trovärdighet som skadas av att anmälningarna
            mot rättsväsendet inte handläggs oberoende. Vänsterpartiet har
            i en rad år motionerat i denna fråga. Den har utretts och såväl
            problem som lösning har gåtts igenom. Det är dags för förändring.
            Det bör alltså skapas en fristående myndighet som utreder brott
            begångna av polis och åklagare. Den nya organisationen ska finansieras
            genom att medel som i dag används till interna utredningar avsätts
            till en ny myndighet. Detta bör riksdagen som sin mening ge regeringen
            till känna.
          </p>
          <head xml:id="i-MHNMxCff5Z5M6tBKAAG94s" type="h1">
            7 Trygga polisförsörjningen i hela landet?
          </head>
          <p xml:id="i-22b2AsyTCczUzsoNMXjgm5">
            Polisens närvaro är en fråga som är viktig för hela landet. Det
            handlar inte enbart om att förebygga, beivra och utreda brott
            utan också om att ge service. Det är till polisen du ska vända
            dig för att få ett nytt pass, för att söka ett antal tillstånd
            såsom vapenlicens, tillstånd för offentlig sammankomst, marknader
            och mycket annat. Dessutom vill du kunna vända dig till polisen
            för att få information om en mängd saker eller lämna tips. Även
            om mycket av detta kan ske över nätet eller per telefon så finns
            det all anledning att ha polisnärvaro i hela landet.
          </p>
          <p xml:id="i-LWdeoKbmfF4NEginWtEfgJ">
            Förutom dessa praktiska saker har människor rätt att ha tillgång
            till polisen som myndighet oavsett var i landet man bor. Det tillhör
            den grundläggande samhällsservicen som var och en kan kräva i
            ett civiliserat samhälle.
          </p>
          <p xml:id="i-GGxMLk7kag7aVFgfCt1TcU">
            Att polisen ska vara närvarande i hela landet är en fråga som
            diskuterats under många år. En del av lösningen är att skapa en
            myndighet för hela polisväsendet i stället för att som i dag vara
            uppdelade på ett stort antal. Det gör medelstilldelningen och
            planeringen mer flexibel förutom att ansvaret för lika villkor
            centraliseras. Vänsterpartiet är också övertygade om att en ny
            utbildning kommer att underlätta rekryteringen till landsbygd
            eftersom fler utbildningsorter kommer i fråga.
          </p>
          <p xml:id="i-WLtYdmiFrmkmiJkhQpyyz3">
            Samtidigt är problemet akut. Det måste omgående till åtgärder
            som gör att även personer i landsbygd känner att de har tillgång
            till polisväsendet. Det har redan gjorts flera utredningar på
            området genom åren och i några län har man gjort trevande försök
            till samverkan med andra myndigheter. Nu måste det dock till krafttag
            uppifrån. Utredningen SOU 2009:92 Se medborgarna innehåller många
            exempel på hur man kan utveckla och förbättra servicen till människor
            som lever på landsbygden. Det är också märkligt att det i Stockholm
            går att ordna mobila poliskontor som ställs ut på platser där
            mycket folk befinner sig på kvällar och nätter för att öka säkerheten
            men att samma service inte kan tillhandahållas utanför storstäderna.
            Vänsterpartiet anser att det nu måste tas fram skarpa förslag
            och inte bara utredningar. Därför bör regeringen snarast fatta
            beslut i den riktning som beskrivs i ovan nämnda utredning. Detta
            bör riksdagen som sin mening regeringen till känna.
          </p>
        </div>
        <div xml:id="i-Mtqjd2mGX2fgREWmgDopVw" type="signatureBlock">
          <list xml:id="i-3bw4kmVjs9Pmj2DqRttCSZ">
            <item xml:id="i-3DB3NfzHw7dWXFGQ3zUW9t" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-UDiq49BxSSd7k5XUeQDmM4" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-YcDQeqiSBtffWM1N4cGH5W" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-JuWwkxZ5gJT4971A6CfCFC" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-LSMuqmxBHgg27AJfM7FkMk" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-Dy63VfkrgVtNYeWd1SL7C3" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
