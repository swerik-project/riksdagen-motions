<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-00477">
  <teiHeader>
    <fileDesc>
      <titleStmt>
        <title>Israel och Palestina</title>
        <author corresp="i-7pp8o5KjbVfk6nNsz3e3FX">av Rasmus Giertz m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:477 av Rasmus Giertz m.fl. (SD)</title>
          <idno type="rdwebb">HB02477</idno>
          <rs type="number">477</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB02477/text</ref>
          <ref type="dokument_url_html">https://data.riksdagen.se/dokument/HB02477</ref>
          <ref type="dokumentstatus_url_xml">https://data.riksdagen.se/dokumentstatus/HB02477</ref>
          <ref type="pdf">https://data.riksdagen.se/fil/B1931A7D-7085-4C5C-8989-58ED9D875486</ref>
          <ref type="docx">https://data.riksdagen.se/fil/91D436C1-E146-47D7-BA4A-A9D48299201A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7pp8o5KjbVfk6nNsz3e3FX</idno>
            <name>Rasmus Giertz</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PZnkHKK2rtgw2SnsUURQpE" type="signed"/>
        <correspContext corresp="i-PZnkHKK2rtgw2SnsUURQpE">
          <note type="signatory" corresp="i-7pp8o5KjbVfk6nNsz3e3FX"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4rFo5seKWQkpWzvXDuyLwP"/>
        </correspContext>
        <correspAction xml:id="i-4UnVFdyhGSgcB8y1MYwL1q" type="submitted">
          <date when="2023-09-29"/>
          <time when="16:28:25"/>
        </correspAction>
        <correspAction xml:id="i-Axwe8snPtqicoYUryyVG2Y" type="reviewed">
          <date when="2023-09-29"/>
          <time when="18:13:06"/>
        </correspAction>
        <correspAction xml:id="i-DxJ3fUBxskvtoukupFuoyv" type="referred">
          <date when="2023-10-17"/>
        </correspAction>
        <correspAction xml:id="i-2WJ7joMi8mhTNZgW2x19qa" type="assigned">
          <date when="2024-04-03"/>
          <time when="16:48:08"/>
        </correspAction>
        <correspContext corresp="i-2WJ7joMi8mhTNZgW2x19qa">
          <ref type="assignedTo">Utrikesutskottet</ref>
        </correspContext>
        <correspAction xml:id="i-TnyzmA2rhSyCbJbwUVtG55" type="behandlas_i"/>
        <correspContext corresp="i-TnyzmA2rhSyCbJbwUVtG55">
          <ref type="uppgift">2023/24:UU15</ref>
          <ref type="ref_dok_id">HB01UU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Uyb9PzSmTGefxVpqX7vUC3" type="motHeader">
        <div xml:id="i-CXT2h7D14oJN8xTkSpfhQi" type="motTitle">
          Motion till riksdagen 2023/24:477 av Rasmus Giertz m.fl. (SD)
          Israel och Palestina
        </div>
      </div>
      <div xml:id="i-9ahHEPoFrpXahtdXEb1enU" type="motBody">
        <div xml:id="i-7YDiy4pwee3ah7FZtera7y" type="motProposal" subtype="förslag">
          <head xml:id="i-3gF3TTL5by9SEBQpeHzJJ6">
            Förslag till riksdagsbeslut
          </head>
          <list xml:id="i-TA3Sf1ya7x2Ndkf43ihnf5">
            <item xml:id="i-5aWcgDpzXZJhSsS3DQs7ET" sortKey="Yrkande 1">
              Riksdagen ställer sig bakom det som anförs i motionen om att
              Sverige bör se över och om möjligt återkalla sitt erkännande av
              Palestina och förklara det ogiltigt och tillkännager detta för
              regeringen.
            </item>
          </list>
          <list xml:id="i-AuLS6HsvVYvm25uKHVm2rs">
            <item xml:id="i-EXoMqBkgdnvSToxLgG4LiE" sortKey="Yrkande 2">
              Riksdagen ställer sig bakom det som anförs i motionen om att
              inte betrakta en statsledning i Palestina där Hamas ingår som
              legitim och tillkännager detta för regeringen.
            </item>
          </list>
          <list xml:id="i-82oxPWATwG1PRq13GtGbcm">
            <item xml:id="i-Jibe4vAbhScDEz1H27m9KA" sortKey="Yrkande 3">
              Riksdagen ställer sig bakom det som anförs i motionen om att
              ställa krav på palestinska myndigheten och PLO och tillkännager
              detta för regeringen.
            </item>
          </list>
          <list xml:id="i-XQqwZ7GGRjvFE3TeVrXRkt">
            <item xml:id="i-SgemLtaeFtjT6QAsc3zLu9" sortKey="Yrkande 4">
              Riksdagen ställer sig bakom det som anförs i motionen om villkor
              för bistånd till palestinska myndigheten och tillkännager detta
              för regeringen.
            </item>
          </list>
          <list xml:id="i-NjUsWx7oRkQ8vsNZUQhVQt">
            <item xml:id="i-NYzM5qxNZP6uEwW3EB5pbR" sortKey="Yrkande 5">
              Riksdagen ställer sig bakom det som anförs i motionen om bilaterala
              internationella avtal mellan Sverige och Israel avseende forskning,
              näringsliv och handel och tillkännager detta för regeringen.
            </item>
          </list>
          <list xml:id="i-9z9CboHTD7tirisNaZyQZU">
            <item xml:id="i-JxWRWHHPFuaf1uvaqktcWN" sortKey="Yrkande 6">
              Riksdagen ställer sig bakom det som anförs i motionen om att
              formellt erkänna Jerusalem som Israels huvudstad och tillkännager
              detta för regeringen.
            </item>
          </list>
          <list xml:id="i-2QYbPFL65PXxMvycY97NRk">
            <item xml:id="i-MPbUhrn4FF7LnMBomRKTBL" sortKey="Yrkande 7">
              Riksdagen ställer sig bakom det som anförs i motionen om att
              flytta Sveriges ambassad i Israel till Jerusalem och tillkännager
              detta för regeringen.
            </item>
          </list>
        </div>
        <div xml:id="i-ARAsuxaaepH4pMsA6EgKMs" type="motContent">
          <head xml:id="i-QsPCAzMga7Kas8HsBYLM3x" type="h1">
            Erkännandet av Palestina och dess statsledning
          </head>
          <p xml:id="i-Wqwg4gkhoqiwhkY4zh1Avz">
            Det internationella samfundets övergripande målsättning konflikterna
            i Mellanöstern måste vara en långsiktigt hållbar fred. En grundförutsättning
            för att nå en lösning på dessa konflikter är fredsförhandlingar
            där det ställs krav på inblandade parter, och där dessa är beredda
            och ges möjlighet att kompromissa för att nå hållbara lösningar.
            I den mångåriga konflikten mellan Israel och det område som kallas
            för Palestina är en viktig målsättning varaktig fred, där alla
            kan leva i fred och säkerhet.
          </p>
          <p xml:id="i-KTRmdigJPtz49ccDhTRuJE">
            Det hastiga erkännandet av Palestina som den förra socialdemokratiskt
            ledda svenska regeringen pressade fram var ett förhastat beslut
            enligt Sverigedemokraterna. Det skapar inte bra förutsättningar
            för fred och det kan inte ses som representativt för Sverige eftersom
            regeringen inte hade en riksdagsmajoritet bakom sig. Tvärtemot
            anser vi att Sverige endast bör fatta sådana symboliskt viktiga
            beslut om det finns ett brett, block­överskridande stöd som kan
            garantera en långsiktig svensk linje i frågan.
          </p>
          <p xml:id="i-NnNbVTnWv9zPrsrUxeQx21">
            Vi vill därför att regeringen ser över och om möjligt återkallar
            erkännandet av Palestina. Dessutom ser vi att beslutet saknar
            folkrättslig grund. Ett grundläggande krav för att erkänna en
            stat, enligt folkrätten, är att de styrande kontrollerar sitt
            territorium. Även om de två tidigare fienderna Fatah och Hamas
            ingått ett avtal ser vi inga tecken på att detta kommer att leda
            till en långsiktigt fungerande regering, att Hamas kommer släppa
            kontrollen över Gaza eller kunna styra en stat i enlighet med
            demokratiska principer och respekt för mänskliga rättigheter.
            Det är orimligt att Israel ska behöva acceptera Hamas som trovärdig
            och legitim förhandlingspartner. Hamas är en terror­organisation
            och har länge varit tydliga med att de vill förinta staten Israel.
            Sedan 2005 har man beskjutit Israel med tiotusentals raketer.
            Hamas urskillningslösa våldsanvändning begränsas dessutom inte
            till Israel. Enligt Amnesty International har terrorgruppen gjort
            sig ansvarig för ett stort antal fall av tortyr, kidnappning och
            summariska avrättningar riktat mot politiska motståndare bland
            det egna folket.
          </p>
          <p xml:id="i-JpWCiKhyRXMbQQ6owdWofk">
            Ett erkännande av Palestina med Hamas i en samlingsregering har
            varit uteslutet för Sverigedemokraterna, eftersom vi inte kan
            betrakta en regering med Hamas som legitim. Även om det är staters
            existens och inte regeringssammansättningen som erkänns, så är
            detta ytterligare en försvårande omständighet. Sveriges förra
            regering borde åtminstone i sitt erkännande tydligt ha tagit avstånd
            från Hamas och tydligt ha deklarerat att Hamas inte kan ses som
            en legitim part i en samlingsregering.
          </p>
          <p xml:id="i-5aa9ExgPgHiPFgDKorzadz">
            Sverige måste ta avstånd från all form av terrorism. Det är svårt
            och tämligen motsägelsefullt att verka vilja stå för fred i området
            kring Israel och samtidigt vilja erkänna ett Palestina, där förutsättningarna
            för en relation till Israel som präglas av fred och erkännande
            är så gott som obefintliga. Därför menar Sverigedemokraterna att
          </p>
          <p xml:id="i-4h3ohMtxncM6kSvYGDoaEe">
            Sveriges regering i Sverige tydligt bör deklarera att den inte
            kan betrakta en stats­ledning där Hamas ingår som legitim. Sverigedemokraternas
            viktigaste målsättning är att skapa en varaktig fred för båda
            parter. För att en sådan lösning alls ska vara möjlig att uppnå
            krävs förhandlingar där både palestinier och israeler tvingas
            till uppoffringar och avstår från provocerande handlingar. De
            palestinska grupperna måste vara beredda att erkänna Israel som
            en judisk stat, upphöra med terrorism och ta avstånd från anti­semitism,
            medan Israel måste förhindra sammandrabbningar mellan bosättare
            och palestinier på Västbanken. Samtidigt måste omvärlden ge parterna
            utrymme att komma fram till varaktiga lösningar. Målsättningen
            för alla måste vara en långsiktig fredslösning.
          </p>
          <head xml:id="i-2iT82pnzS2DzyFvdPAE5Lm" type="h1">
            Palestinska myndigheten
          </head>
          <p xml:id="i-Q9xfWowzrLndrWwsEDvRJg">
            Vårt förtroende för Fatah, PLO och Palestinska myndigheten är
            lågt. De har inte visat bättring, utan avlönar terrorister och
            mördare, uppmanar till terrorhandlingar och bidrar till att sprida
            antisemitisk propaganda. Amnesty Internationals rapport om Gaza
            och Västbanken 2015/16 gav redan då en tydlig bild av ett skräckvälde,
            där grundläggande mänskliga rättigheter systematiskt kränks och
            våld och tortyr mot politiska motståndare tillhör vardagen. Palestinska
            myndigheten visar också stora brister avseende korruption, yttrandefrihet,
            rättssäkerhet och diskriminering av kvinnor. Sveriges dåvarande
            socialdemokratiska utrikesminister har tidigare deklarerat att
            regeringen tänkte ställa motkrav i utbyte mot ett erkännande,
            men några sådana krav blev uppenbarligen aldrig verklighet. I
            samband med att Sveriges tidigare S-märkta regering erkände staten
            Palestina lanserades en ny femårig resultatstrategi för det bilaterala
            utvecklings­biståndet. Med strategin ökade man snabbt det svenska
            stödet med 500 miljoner kronor över en femårsperiod, vilket därmed
            uppgår till totalt 1,5 miljarder kronor. Femårs­planen har därefter
            förlängts med ytterligare en femårsplan. Tillsammans med det humanitära
            stödet bidrar nu Sverige med över 500 miljoner kronor per år till
            Palestina. Även via EU, som är största biståndsgivaren till Palestinska
            myndigheten, bidrar Sverige med skattemedel. EU:s skattebetalare
            har sedan 1994 skänkt över 50 miljarder kronor till Palestina.
            Enligt den tidigare ordföranden i Palestine International Bank,
            Issam Abu Issa, är korruptionen inom Palestinska myndigheten enorm.
            Trots löften från president Abbas om att bekämpa korruptionen
            har nästan ingenting hänt. Enligt Abu Issa försvinner uppemot
            hälften av den samlade palestinska statsbudgeten.
          </p>
          <p xml:id="i-Dv9c9cDrMV7fG65zguvxeq">
            Rapporter från Europeiska revisionsrätten har visat på omfattande
            brister vad gäller förvaltningen av biståndsmedlen. I rapporten
            bekräftas omfattande brister vad gäller förvaltningen av biståndsmedlen.
          </p>
          <p xml:id="i-CSe8iJf1DXcxb9tgTGbjkN">
            Revisionsrätten krävde därför, som ett direkt villkor för fortsatta
            utbetalningar, en fungerande administration och minskad byråkrati
            på den palestinska sidan. Palestinska myndigheten beskrivs i rapporten
            som det enda organ i världen som tar emot EU-stöd utan krav på
            motprestation. Sverigedemokraterna menar att regeringen nu kan
            och bör inta en realistisk inställning till PLO och Palestinska
            myndigheten och kritisera de uppenbara brister som finns, samt
            ställa mycket tydliga krav. Sådana krav bör också uppfyllas innan
            något bistånd över huvud taget kan bli aktuellt till Palestinska
            myndig­heten. För att Sverige på riktigt ska göra skillnad i Israel–Palestinakonflikten
            bör det palestinska biståndet tydligare granskas. Sverige måste
            ställa krav på att den palestinska myndigheten bättre uppfyller
            demokratiska principer, bekämpar korruption och respek­terar mänskliga
            rättigheter för att få bilateralt svenskt bistånd. Ytterligare
            krav måste vara att Palestinska myndigheten upphör med alla belöningar
            för och hyllningar av terror­ism och mord, uppmaningar till terrordåd,
            samt tar tydligt avstånd från antisemitism och visar prov på vilja
            att styra i enlighet med demokratiska principer och mänskliga
            rättig­heter samt i fredlig relation med Israel. Sverigedemokraterna
            föreslår därför en avveck­ling av biståndsmedlen så länge myndigheten
            inte lever upp till ovan nämnda krav.
          </p>
          <head xml:id="i-4qfHtN7GPMkpejCJ9t7RXX" type="h1">
            Forsknings- och utvecklingssamarbete med Israel
          </head>
          <p xml:id="i-NECnMFHa75t8uDoLX7BLg">
            Israel är en av de mest framstående forskningsnationerna i världen.
            De står för väldigt många innovationer och har ett mycket framgångsrikt
            näringsliv med god tillväxt och utveckling. Sverige bör dra nytta
            av denna kraft som ligger nedlagd i den israeliska forskningen
            och utvecklingen och högre prioritera att etablera goda kontakter
            och program mellan svenska högskolor och forskningsinstitut och
            dess motsvarigheter i Israel. Det är lika viktigt att svenskt
            näringsliv bygger nätverk med investerare och näringsliv i Israel.
            Sammantaget behövs det alltså bilaterala internationella avtal
            mellan Sverige och Israel avseende forskning, näringsliv och handel.
            En väg för att bidra till ökad tillväxt i Sverige och för att
            stärka Israel som den enda demokratin i Mellanöstern.
          </p>
          <head xml:id="i-HQavyqFBhnLvm7bnQacYnU" type="h1">
            Erkännande av Jerusalem som Israels huvudstad och ambassadflytt
          </head>
          <p xml:id="i-Y72Nyht2DELgX7ZG2bqELR">
            Den 19–26 april 1920 beslöt de allierade segermakterna efter
            första världskriget i San Remo att inom det brittiska mandatet
            Palestina garantera inrättandet av ett nationellt hemland för
            det judiska folket. Texten är tydlig i San Remo-konferensens beslut
            med att ”erkännande har därmed gjorts av det historiska sammanhang
            det judiska folket har med
          </p>
          <p xml:id="i-FjkkWqkZae2xpuQKQnmBx">
            Palestina och grunderna för att återupprätta sitt nationella
            hem i landet”. Beslutet, som var lagligt bindande, följde internationella
            rättssystem som också kallas folkrätten och hade den brittiska
            så kallade Balfourdeklarationen från 1917 som utgångspunkt. Palestina­mandatet
            innehöll vid den här tiden det man i dag kallar Israel och Jordanien.
            Enligt detta avtal tillhör det som kallas Västbanken Israel fullt
            ut. Den 4 juli 1922 tillerkände Nationernas Förbund (NF) och Storbritannien
            Palestina som mandat. Man erkände det historiska bandet mellan
            det judiska folket och landet. Storbritannien fick till uppgift
            att underlätta inrättandet av ett judiskt nationalhem i Palestina.
            Palestinamandatet omfattade hela det område som idag är Israel,
            Västbanken, Gaza, Golanhöjderna och Jordanien. I september 1922
            bestämde NF:s råd och Storbritannien att det judiska nationalhemmet
            inte skulle omfatta området öster om Jordanfloden, vilket utgjorde
            tre fjärdedelar av mandatet. Området öster om Jordanfloden blev
            sedan det hashemitiska kungadömet Jordanien. 1937 rekommenderade
            britterna en delning av landet i två stater, en judisk och en
            arabisk. Det judiska ledarskapet accepterade idén om en delning
            och auktoriserade den Judiska byrån att förhandla med den brittiska
            reger­ingen i ett försök att omformulera vissa aspekter i förslaget.
            Araberna var kompromiss­lösa och mot alla planer på någon form
            av delning. De motstridiga kraven från de judiska och arabiska
            samfunden ledde till att den brittiska regeringen i april 1947
            begärde att ”Palestinafrågan” skulle flyttas över till FN:s generalförsamling.
            Som ett resultat av detta inrättades en specialkommitté för att
            rita upp ett förslag om landets framtid. FN föreslog en delning
            av Palestina­mandatet, där en arabisk och en judisk stat skulle
            skapas. FN:s delningsplan av det brittiska palestinamandatet från
            1947 innebar att hela Jerusalem med omnejd skulle betraktas som
            en internationell zon. En kvalificerad majoritet av FN:s medlemmar
            röstade för förslaget och generalförsamlingen antog resolution
            181(II). Judarna accepterade delningsförslaget, men arabstaterna
            och de palestinska araberna gjorde det inte. När staten Israel
            utropades 1948 anföll de intilliggande arabstaterna Israel med
            syfte att utplåna staten. Östra Jerusalem ockuperades av dåvarande
            Transjordanien och judarna fördrevs, medan västra Jerusalem blev
            en del av Israel. I samma aggressionskrig ockuperade även Transjordanien
            Västbanken och Egypten intog Gaza.
          </p>
          <p xml:id="i-2PdCFTyoQa5GLM6ZZKRAgh">
            När det israeliska parlamentet, Knesset, höll sitt första ordinarie
            sammanträde 1949 beslutade man att Jerusalem är den judiska statens
            huvudstad, vilket det har varit sedan 1950 när Israel flyttade
            sin regering till västra Jerusalem. I dag finns nu parlamentet,
            presidenten, högsta domstolen och departementen, men även sociala
            och kulturella institutioner och myndigheter, installerade i Jerusalem.
            När arabstaterna 1967 åter förberedde sig för att utplåna Israel,
            tog Israel Västbanken från Jordanien, som då hade ockuperat det
            illegalt i 19 år. Man tog även Jerusalem som lidit under samma
            ockupation och sedan dess har Jerusalem varit en odelad huvudstad
            för Israel. Att staden står under israelisk kontroll har inneburit
            att människor från alla religioner kunnat komma dit.
          </p>
          <p xml:id="i-L5gUNZqPcn9SbJh9ZJpfd5">
            Så var inte fallet när östra delen stod under arabisk kontroll.
            Sverigedemokraterna anser att Sverige bör erkänna Jerusalem som
            Israels huvudstad och flytta den svenska ambassaden från det finansiella
            centret Tel Aviv till huvudstaden Jerusalem. Sveriges ambassad
            bör givetvis vara förlagd i samma stad som Israel styrs ifrån
            och Jerusalem är de facto Israels huvudstad.
          </p>
        </div>
        <div xml:id="i-NZHdc5YQLFA2gWo2WdUtDY" type="motSignatures">
          <list xml:id="i-TgyVuEUnRDTcwNNeCoH4RA">
            <item xml:id="i-5Ph82Jur31gRnnQ688FrnP" who="i-7pp8o5KjbVfk6nNsz3e3FX">
              Rasmus Giertz (SD)
            </item>
            <item xml:id="i-Dp9n7FGgSYicQdnYJGBvAN" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-DQTrzFE2Mrud2Jwwuusv6J" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-PuEXfSmdQ9LCG12EDhpmLA" who="i-4rFo5seKWQkpWzvXDuyLwP">
              Yasmine Eriksson (SD)
            </item>
          </list>
        </div>
      </div>
    </body>
  </text>
</TEI>
