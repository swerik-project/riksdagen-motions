<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__128/mot_1928__ak__128-001.pdf"/>
      <div type="motHeader" xml:id="i-5qRo27wro9QJUrR4BfD6jB">
        <div type="motTitle" xml:id="i-CvYvyUfBX4sfFJoCHZqTe2"/>
        <div type="motSubmissionInfo" xml:id="i-PATk4yAJgegkRTAL5isaEZ"/>
      </div>
      <div type="motBody" xml:id="i-SdJzZjPB6NY64dfz2Zb8AT">
        <div xml:id="i-2tRh7AAPMtT3mkUHePYQXD">
          <p xml:id="i-nVGSScVHoA7imiKSmWP5b">
            Motioner i Andra kammaren, Nr 128. 11
          </p>
          <p xml:id="i-MzEfWyj2DQKqTvGDm4qqno">
            Nr 128.
          </p>
          <p xml:id="i-XgAY8zwt6s75ggwkaLMGCS">
            Av herr Samuelsson m. fl., om införande av obligatorisk statlig
            moderskapshjälp.
          </p>
          <p xml:id="i-NMP8quovN5sLGzEJMarST2">
            Redan i en av 1908 års riksdag avfattad skrivelse (nr 129) framhölls,
            att frågan om, huru genom statens försorg moderskapsförsäkring
            skulle kunna beredas barnaföderskor, vore »av stor betydelse och
            att det ur flera synpunkter vore av synnerlig vikt för staten,
            att den kvinna, som väntade sin nedkomst, kunde någon tid före
            förlossningen liksom någon tid efter densamma ostörd av näringsbekymmer
            och skadliga ansträngningar för- skaffa sig den vila och vård,
            som krävdes för att väl fylla moderskapets plikter». Första gången
            behovet av skydd åt barnaföderskor kommit till uttryck i svensk
            lagstiftning var i lagen angående minderårigas och kvinnors användande
            i industriellt arbete av år 1900. Där stadgades: &gt;Med arbete i
            industriellt yrke må kvinna, som fött barn, icke sysselsättas
            under de fyra första veckorna efter barnsbörden, därest icke med
            läkarbetyg styrkes, att hon tidigare kan utan men börja arbeta».
            Denna bestämmelse har i nu gällande arbetarskyddslag av den 29
            juni 1912 ändrats därhän, att kvinna som fött barn icke må användas
            i sådant arbete, som angives i 15 $ i lagen — d. v. s. industriellt
            arbete som å ett arbetsställe bedrives i sådan omfattning, att
            för arbetet i regel användas minst 10 arbetare eller drivkraft
            om minst 5 effektiva hästkrafter eller ock minst 5 arbetare jämte
            drivkraft om minst 3 effektiva hästkrafter — under de sex första
            veckorna efter barnsbörden, därest icke med läkarbetyg styrkes
            att hon utan men för sig eller barnet kan börja arbetet. Och enligt
            andra stycket av 19 $i samma lag må ledighet från arbetet ej förvägras
            kvinna som användes i arbete av nyssnämnda slag, därest hon med
            intyg av läkare eller barnmorska styrker, att hon med sannolikhet
            kan vänta sin nedkomst inom två veckor. I denna lag har således
            tiden utsträckts, under vilken kvinna kan erhålla ledighet från
            arbetet, men då kvinnan under denna sin ledighet icke erhåller
            ekonomiskt bistånd, är även denna lag fullstän- digt illusorisk.
            I lag om barn utom äktenskap den 14 juni 1917 säges i $ 5 »Fadern
            vare skyldig att, efter ty med hänsyn till hans och moderns villkor
            må anses skäligt, bidraga till hennes underhåll under sex veckor
            före och sex veckor efter nedkomsten. Vid beräknande av detta
            underhålls- bidrag skall hänsyn tagas jämväl till de särskilda
            kostnader, som orsakas av förlossningen. Medför havandeskap eller
            amning eller annan vård om barnet avsevärt hinder i moderns förvärvsverksamhet
            eller ådrager hon sig sjukdom genom havandeskapet eller nedkomsten,
            må fadern kunna
          </p>
          <pb facs="riksdagen-motions-pdf/data/1928/mot_1928__ak__128/mot_1928__ak__128-002.pdf"/>
          <p xml:id="i-JGQYWT8aJSijquAtNfzhBA">
            12 Motioner i Andra kammaren, Nr 128.
          </p>
          <p xml:id="i-Vo42dKxuPR8uyYYAWaHa4s">
            förpliktas att bidraga till hennes underhåll under längre tid
            än nu sagts, dock högst under fyra månader före och nio månader
            efter nedkomsten». Här har alltså tiden, då kvinna kan erhålla
            underhållsbidrag, väsentligt utökats, men dels gäller denna bestämmelse
            endast barn utom äktenskapet, dels kommer bidragets utbetalande
            att vara beroende av mannens ekono- miska ställning och således
            blir det i sista hand fattigvården, som kanske får taga hand om
            kvinnan. Att denna ordning torde vara synnerligen otillfredsställande,
            är uppenbart. I den så kallade Washingtonkonventionens bestämmelser
            säges bland annat, att kvinna vid industriella och kommersi- ella
            företag bör äga rätt erhålla ledighet sex veckor före och är förbjuden
            arbeta sex veckor efter nedkomsten. Under den tid hon är frånvarande
            från arbetet skall hon åtnjuta tillräckligt understöd för sitt
            och barnets uppe- hälle under hygieniskt tillfredsställande förhållanden.
            Dessutom skall hon vara berättigad till fri vård av läkare eller
            barnmorska samt äga rätt att, om hon ammar sitt barn, erhålla
            en halv timmes rast två gånger dagligen under arbetstiden för
            nämnda ändamål. Arbetsgivare skall icke äga rätt uppsäga henne
            under viss fastställd maximitid. Ehuru dessa bestämmelser utgöra
            ett visst framsteg beträffande svenska förhållanden, måste de
            dock anses otillräckliga, speciellt i fråga om den ekonomiska
            hjälpen. Enligt de bestämmelser, som i detta avseende är gällande
            för sovjetunionen, är de kroppsarbetande kvinnorna förbjudna att
            arbeta åtta veckor före och efter nedkomsten, övriga kvinnor sex
            veckor före och sex veckor efter nedkomsten, i båda fallen åtnjutande
            full avlöning. Förutom sin av- löning utgår till de försäkrade
            och deras hustrur vid barns födsel ett engångstillägg, avsett
            till bestridande av vårdkostnaden, med ett belopp motsvarande
            medelarbetslönen under en månad på platsen och vidare under- stöd
            vid ammandet av barnet med belopp motsvarande en fjärdedel av
            medelarbetslönen på platsen. Sistnämnda understöd utbetalas varje
            månad under nio månader, räknat från den dag barnet föddes. Härtill
            kommer givetvis fri läkarvård samt rättighet att erhålla ledighet
            från arbetet, utan avdrag på lönen, för ammande av barnet. Det
            torde utan vidare vara uppenbart, att beredande av effektivt skydd
            åt kvinna tillräcklig lång tid före och efter hennes nedkomst
            är ett spörs- mål av allra högsta intresse, inte endast för moder
            och barn utan för hela samhället. Det måste ovillkorligen anses
            vara en statens skyldighet att ingripa på detta område, detta
            så mycket mer, som den allra största delen av den kvinnliga befolkningen
            lever under så svåra ekonomiska förhållan- den, att den i stort
            sett är ur stånd att tillfredsställande lösa denna fråga. Nedanstående
            uppgifter, lämnade av statistiska centralbyrån och hänförande
            sig till en undersökning, företagen år 1920, blottar verkligt
            upprörande förhållanden och utgör tillräcklig anledning för ett
            snabbt och effektivt ingripande från statens sida.
          </p>
          <pb facs="riksdagen-motions-pdf/data/1928/mot_1928__ak__128/mot_1928__ak__128-003.pdf"/>
          <p xml:id="i-RcfL176gayjFqT1rvs24fk">
            Motioner i Andra kammaren, Ny» 128. 138
          </p>
          <p xml:id="i-4VdrxDzFQn8HdnXwm6RgLG">
            Kvinnliga yrkesutövare inom samtliga yrken:
          </p>
          <p xml:id="i-A1CiGUCnaySoD5eLgAB6ew">
            Med inkomst Med inkomst Med inkomst under mellan mellan 1,000
            kr. 1,000 —1,990 2,000—2,990 antal kv. antal kv. antal kv. Jordbruk
            med binäringar ...ecee-eee ee 53,136 21,517 3,335 Industri och
            hantverk =«:cceccosececsecsc 25,698 52,900 29,192 Handel och samfärdsel
            .csocscocscsccc&gt; - - 14,855 36,237 21,173 Allmän tjänst och fria
            yrken ......... . 6,109 16,374 9,246 Husligt arbete oo esessesssmenmemessseesn
            54,114 57,029 957 F. d. yrkesutövare m. fl; anm nn = 18,810 15,219
            5,567 Summa kvinnliga yrkesutövare 172,722 199,276 69,470
          </p>
          <p xml:id="i-JMpTLJpwHzj3BzLbDQ79jq">
            Antalet kvinnliga yrkesutövare inom nästa inkomstgrad (3,000—3,990)
            faller ända till 34,607 för att sedan ytterligare falla för varje
            nästkom- mande tusental. Det är således inte mindre än 371,998
            kvinnliga yrkes- utövare som skall reda sig på en inkomst, understigande
            2,000 kronor samt sammanlagt 441,468 på en inkomst understigande
            3,000 kronor. Att samt- liga dessa kvinnor är i starkt behov av
            statlig hjälp vid nedkomsten be- höver väl knappast diskuteras.
            För att få en överblick över de gifta kvinnornas ekonomiska ställning
            bör även nämnas, att för hela landet sammanlagt 165,453 manliga
            yrkesutövare har en inkomst, som understiger 1,000 kronor per
            år, 511,859 har en inkomst mellan 1,000—1,990, 324,117 mellan
            2,000—2,990 kronor samt 242,349 en årsinkomst mellan 3,000— 3,990
            kronor. Även för dessa män torde, i de fall hustrun ej har nämn-
            värd inkomst, hennes nedkomst vara förenad med stora ekonomiska
            svårigheter. För ett närmare belysande av kvinnornas faktiska
            ekonomiska läge må även några detaljsiffror lämnas. Enligt undersökningen
            för år 1920 syssel- sattes inom industrin inte mindre än 133,912
            kvinnliga arbetare. Beteck- nande för arbetarklassens försämrade
            ekonomiska ställning är, att siffran för de gifta kvinnornas indragande
            i industriellt arbete är i ständigt växande. Antalet gifta kvinnor
            som egentliga yrkesutövare utgjorde år 1910 17,000 och hade år
            1920 stigit till 39,000. Det största antalet gifta kvinnor (år
            1920) återfinnas inom de lägsta inkomstgraderna, nämligen 8,158
            med en årsinkomst understigande 1,000 kronor samt 9,887 kvinnor
            med en inkomst mellan 1,000—1,990 kronor. Betecknande är också,
            att under årsinkomsten 1,000 kronor kommer inte mindre än 18,488
            förut gifta kvinnor och mellan 1,000—1,990 kronor ända till 21,011
            förut gifta kvinnor. Medelinkomsten för industriarbeterska per
            år räknat, anses uppgå till 1,567 kronor. Ett flertal yrkesgrupper
            kommer dock aldrig upp till ens denna låga årsinkomst, så t. ex.
            arbeterskorna inom porslins-, kakel- och lergodsfabriker, där
            medelinkomsten beräknas till endast 1,313 kronor, vid järn- och
            stålmanufaktur 1,343 kronor, vid pappersbruk och papp- fabriker
            1,359 kronor, spinnerier 1,375 kronor, vid tändsticksfabriker
            1,393
          </p>
          <pb facs="riksdagen-motions-pdf/data/1928/mot_1928__ak__128/mot_1928__ak__128-004.pdf"/>
          <p xml:id="i-8y3QYcJaABAsrc4yFg6GB3">
            14 Motioner i Andra kammaren, Nr 128.
          </p>
          <p xml:id="i-NdfXqUi3K5YHvKD8gkgso6">
            kronor 0. s. v. Dessa siffror torde t. o. m. ligga i överkant.
            Att även andra grupper än industriarbeterskor är dåligt ställda
            ekonomiskt sett visas av t. ex. följande siffror för kvinnlig
            förvaltningspersonal: den genomsnittliga löneinkomsten per år
            räknat för dyrortsgrupp A. 1,819 kronor, för dyrortsgrupp G. 2,700
            kronor och för hela riket 2,4388 kronor. Inom jordbruket är ställningen
            för kvinnorna ännu sämre. Genomsnitts- lönen för kvinnliga tjänare,
            kontant årslön, uppgår för år 1926 till endast 422 kronor, kontant
            samt kost och logi 898 kronor. Tillfälliga kvinnliga daglönare
            tjänar per dag om sommaren 3 kronor 24 öre och om vintern per
            dag 2 kronor 33 öre. Detta för dem som äro i egen kost. För kvinnor
            i arbetsgivarens kost är siffrorna 2 kronor 28 öre och 1 krona
            72 öre. Statarna, i regel gifta arbetare, har en arbetsinkomst
            per år uppgående till summa 1,328 kronor. Här ingår såväl den
            kontanta lönen som natura- förmåner. Att hustrurna till dessa
            arbetare och med dem jämnställda verkligen äro i behov av statens
            hjälp vid kvinnans nedkomst, kan säker- ligen ingen bestrida.
            Det är givetvis inte enbart för kvinnans skull staten behöver
            ge sitt ekonomiska stöd vid ett barns födelse. Statistiken visar,
            att barnadödlig- heten når en fruktansvärd siffra. För barn under
            ett år är dödligheten för gossar 76.43 och för flickor 61.12 på
            tusen. Är 1920 voro dödsfallen i åldern 1—1535 6,922, men för
            barn under första levnadsåret 8,781, således nära 2,000 flera
            än under samtliga dödsfall mellan 1 och 15 år. Först åldersgränsen
            75—80 år kommer upp till en dödlighet, som överstiger spädbarnsdödligheten.
            Dr G. Stéenhoff säger (Tidskrift för barnavård och ungdomsvård
            nr 1 1927): »Det visar sig, att vi i första hand måste söka förminska
            antalet medfödda fel och brister, för tidig börd, förlossnings-
            skador. Procenten av dem har hittills knappast tenderat att avsevärt
            sjunka. Ibland kan tvärtom en stegring konstateras, så t. ex.
            var den år 1917 och 1921 lägre än år 1922. Bland annat gäller
            det här att kunna i god tid ägna lämplig tillsyn åt de havande
            kvinnorna och vid behov stå dem bi med råd och dåd samt att vid
            barnsbörden ordna åt dem på bästa möjliga sätt. Vissa erfarenheter
            särskilt från utlandet tyckas visa, att detta kan betydligt nedbringa
            de ifrågavarande dödsfallens antal». Vidare säger doktor Stéenhoff:
            »De särskilt beklagliga barnamorden borde vi kunna i det närmaste
            alldeles förebygga genom mödrars tidiga omhändertagande och genom
            slutligt bortarbetande av den ännu här och var rådande all- männa
            opinion, som utsätter ogifta mödrar och havande, ensamstående
            flickor för hårdhet och förföljelse. Att särskilt de ogifta föräldrarnas
            barn böra bliva föremål för vår omtanke framgår tydligt nog av
            vår dödlighets- statistik.» Följande översikt ger en god bild
            därav:
          </p>
          <pb facs="riksdagen-motions-pdf/data/1928/mot_1928__ak__128/mot_1928__ak__128-005.pdf"/>
          <p xml:id="i-8MXQeRMpFLtJYN2gC9hfY">
            Motioner i Andra kammaren, Nr 128. 15
          </p>
          <p xml:id="i-U8N7JUuccTPNcissAqrLRF">
            Döda i första levnadsåret på 1,000 levande födda:
          </p>
          <p xml:id="i-76qe8jnYdkAfcntoWXRFJh">
            År Barn i Barn utom äktenskap äktenskap 19018 oöoeeeeeees serres
            sees ser so seseer seesersressnea 59.8 94.8 1919 oeeeeerrrrsrrerera
            sererereersssesererssnere reses . 65.8 95.1 1920) 1. sam tonenbensn
            ä.ddiren mna 59.1 85.9 1902 ooeeee sereeree a sereererseseersersrrsres
            iesnena 60.4 83.9 10027) srommven öevökensn mess sar STERN 3 58.6
            84.9
          </p>
          <p xml:id="i-PJNkyCdSSRdjgmKZHGzqBV">
            Dödfödda av 1,000 födda:
          </p>
          <p xml:id="i-6VdKHxJ9niwU8corxF1uPX">
            År Barn i Barn utom äktenskap äktenskap 19018 möooeeoeereseesreresessesersreseesnesrsss
            ser eessn na 22.42 32.20 19010 ooooooeessessresssseseesreseeseesiesees
            oe esse 20.97 33.31 1920 mmmme scene öster nssenstuninn omresesrer
            KKRERNRTRNER 21.53 29.07 1902 ooooeeeeseeesesrssssssseereresessererees
            oee in oa 23.34 30.81 [IT mösomnstesensörleneros ennen nee 23.53
            28.96
          </p>
          <p xml:id="i-6Qa5nFhraYGwChc9Ufb2x4">
            Statistiken såväl beträffande kvinnornas ekonomiska ställning
            och där- med även deras möjligheter att med egna medel erhålla
            tillfredsställande vård under havandeskapet samt också beträffande
            spädbarnsdödligheten visar således med all önskvärd tydlighet
            hur absolut nödvändigt det är, att staten träder hjälpande emellan.
            Hur ställer sig staten för närvarande till detta spörsmål? Den
            officiella statistiken beträffande barnbördshus ger följande häpnads-
            väckande låga siffror:
          </p>
          <p xml:id="i-VTxu8rdqEUZt8xWUD5JD4u">
            Anslag av staten,
          </p>
          <p xml:id="i-8LhhvyAZh2Y1DFkt7AvuHb">
            År anböräsias Vårdplatser — landsting o. kommun Patientavgifter
            kronor 19185 oooeeennrnesssssereeee enn 8 465 284,265 132,403
            1920 0:nnsnsnnadöseserötes ons 8 493 1,106,189 454,383 1924 ooeoeeee
            senses sessasena 9 712 9205,685 9224,925 LOG on svens 9 800 648,245
            323,749
          </p>
          <p xml:id="i-NyErXYbYoF8ASkmiVfFwhz">
            Angående statens bidrag till de registrerade sjukkassor, som
            meddela moderskapshjälp, utbetalas 60 öre för varje dag moderskapshjälp
            utgives. År 1921 uppgick antalet understödsdagar till 287,375,
            vilket innebär sammanlagt 172,425 kronor i statsbidrag. Statens
            medverkan på detta område, som dock är ett livsintresse både för
            de enskilda individerna som för hela samhället, är alltså nästan
            det minsta tänkbara. Visserligen har under tjugo års tid framkommit
            det ena förslaget efter det andra i denna fråga — motioner i båda
            kamrarna, ett flertal utredningar och betänkanden från olika institutioner,
            både så- dana som förelagts riksdagen och sådana som aldrig kommit
            på riksdagens
          </p>
          <pb facs="riksdagen-motions-pdf/data/1928/mot_1928__ak__128/mot_1928__ak__128-006.pdf"/>
          <p xml:id="i-75m49Be4YAfHsGs5mTav5A">
            16 Motioner i Andra kammaren, Nr 128.
          </p>
          <p xml:id="i-WLUqQHmA1ksTzgecffsGEt">
            bord. Från alla håll och alla partier har förespeglats intresse
            för frågan och uttalats önskvärdheten av effektiva åtgärder för
            beredande av hjälp åt havande kvinnor, så snart det dock gällt
            att fatta ett — om än aldrig så litet eller föga omfattande —
            beslut om verklig ekonomisk hjälp, har avgörandet åter ställts
            på framtiden. Under dessa tjugo år, som riksdagen behandlat frågan,
            har tusentals kvinnor fått utstå den svåraste nöd och genomgå
            otroliga lidanden, till men både för dem själva och det kom- mande
            släktet. Nöd och lidanden, som kunnat väsentligt lindrats, därest
            riksdagen snabbt och effektivt uppfyllt dessa kvinnors rättmätiga
            krav på statlig moderskapshjälp. Undertecknade motionärer anse,
            att den enda vägen i detta avseende är obligatorisk statlig moderskapshjälp.
            Denna obligatoriska moderskaps- hjälp borde givetvis ingå som
            ett led av den obligatoriska sjukförsäk- ringen, men, då denna
            alltjämt icke är ordnad, är det en desto mer tvin- gande nödvändighet
            att redan nu genomföra obligatorisk statlig moder- skapshjälp.
            För att denna obligatoriska moderskapshjälp skall bliva effektiv
            måste den omfatta alla de kvinnor, som verkligen äro i behov av
            den- samma. Detta innebär, att den skall innefatta dels alla ensamstående
            kvinnor med en årsinkomst understigande cirka 3,000 kronor samt
            alla gifta kvinnor, där mannens och hustruns sammanlagda årsinkomst
            under- stiger cirka 5,000 kronor. Dock så att hänsyn tages till
            de olika dyrorts- grupperna och att de anförda beloppen betraktas
            såsom den siffra som gäller för den mellersta gruppen. Hjälpen
            skulle utgå — i förskott — under sex veckor före och sex veckor
            efter nedkomsten. Kvinnor i in- dustriellt arbete, jordbruk o.
            s. v. skulle i lag förbjudas förvärvsarbete under denna tid, vilket
            alltså skulle innebära en ändring av vissa para- grafer i nu gällande
            arbetarskyddslag av år 1912. Moderskapshjälpen under denna tid
            utgår i statsbidrag, motsvarande 5 kronor före och 7 kronor efter
            nedkomsten, per dag räknat. Inträffar speciella komplika- tioner
            skall statsanslag utgå för längre tid med samma belopp. Dessutom
            fri vård av läkare och barnmorska. Även skulle kvinna erhålla
            rätt till ledighet från arbetet viss tid per dag för ammande av
            barnet och erhåller för denna förlorade arbetstid visst bidrag
            från staten, förslagsvis 20—25 kronor per månad. Denna statliga
            moderskapshjälp skall givetvis icke kunna inverka något på eventuellt
            understöd för olycksfall eller dylikt. Råkar kvinna, som erhåller
            statlig moderskapshjälp under denna tid ut för olycksfall eller
            dylikt, skall hon således åtnjuta båda dessa slag av hjälp i samma
            omfattning, som lagarna var för sig stadgar. Utbetal- ningen av
            den statliga moderskapshjälpen skulle lämpligen kunna ske genom
            barnavårdsnämnderna. Därigenom slapp man onödiga kostnader för
            skapande av en speciell organisation och hade inom varje kommun
            ett organ, som redan nu äger vissa skyldigheter beträffande vissa
            grupper av mödrar och barn. Beträffande utgifterna i övrigt för
            obligatorisk statlig moderskapshjälp bör erinras, att en stor
            del av dessa utgifter
          </p>
          <pb facs="riksdagen-motions-pdf/data/1928/mot_1928__ak__128/mot_1928__ak__128-007.pdf"/>
          <p xml:id="i-KaRt87y2PdmmGjMzvfk2r5">
            Motioner i Andra kammaren, Nr 128. 17
          </p>
          <p xml:id="i-GNQbNyjEe8HKzDYrs2nxDf">
            redan nu faktiskt utbetalas, men med fattigvårds karaktär, ett
            förhållande som är fullkomligt ovärdigt. Bibringande av effektiv
            moderskapshjälp måste en gång för alla fastslås som statens första
            plikt mot moder och barn. Med hänvisning till vad ovan anförts
            hemställa vi,
          </p>
          <p xml:id="i-4KjKPSRj3t83SEVPwy8mgM">
            att riksdagen måtte i skrivelse till regeringen hem- ställa,
            att regeringen måtte i enlighet med ovan an- givna riktlinjer
            skyndsamt låta verkställa utredning om införande av obligatorisk,
            statlig moderskapshjälp samt att förslag till sådan lagstiftning
            föreläggas riks- dagen.
          </p>
          <p xml:id="i-TKXqPeFL9cwfQzVe4cpfYc">
            Stockholm den 19 januari 1928. Rob. Samuelsson.
          </p>
          <p xml:id="i-Wsm4Z8486dhKuHgnVy3s7C">
            Aug. Spångberg. J. P. Dahlén. Viktor Herou.
          </p>
          <p xml:id="i-ELuRAtDaVgLHk3qxxKZNbS">
            Bihang till riksdagens protokoll 1928. 4 saml. 26 häft. (Nr 124—2128.)
            2
          </p>
        </div>
      </div>
    </body>
  </text>
</TEI>
