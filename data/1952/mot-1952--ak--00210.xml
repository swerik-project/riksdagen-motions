<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00210">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__210/mot_1952__ak__210-001.pdf"/>
      <fw xml:id="i-KhhAjLGSFrywZgn3syfmy5">
        12 Motioner i Andra kammaren, nr 210.
      </fw>
      <div xml:id="i-bnXhnEWLDwwJnEyenDReQ" type="motHeader">
        <div xml:id="i-JaQMcGk3wcgCZdLikhWVeM" type="motTitle"/>
        <div xml:id="i-PC1yKcnWpfaHwr4pLuMvN" type="motSubmissionInfo"/>
      </div>
      <div xml:id="i-EFsJVwjjjSFzhAMzKMmnh" type="motBody">
        <div xml:id="i-YZAHRRpp2YpmBBuQe3Xc7u">
          <p xml:id="i-95WDK1KWUmHuWo6uu5TgUW">
            Nr 210.
          </p>
          <p xml:id="i-WJVsJckS4nGhrZXMYoMruY">
            Av herr Andersson i Löbbo m. fl., om utredning angående sär-
            skilda lagstiftningsåtgärder för att tillgodose de till Smålands
            Taberg knutna naturskyddsintressena.
          </p>
          <p xml:id="i-Saf8krwyfrHmXvtFd42sAx">
            Smålands Taberg, beläget halvannan mil söder om Jönköping, är
            välkänt för en vid allmänhet. Berget, som har en höjd av 342 meter
            över havet, re- ser sig mäktigt över den omkringliggande terrängen
            och utgör ett karak- teristiskt inslag i landskapsbilden. Utsikten
            från bergets topp är storsla- gen. Det är under sådana förhållanden
            naturligt, att berget blivit ett om- tyckt och livligt besökt
            utflyktsmål för turister. Ett naturvetenskapligt intresse erbjuder
            berget kanske framför allt genom sin flora — där före- komma ett
            flertal sällsynta växtarter, bland dem några vilka betecknats
            såsom ytterligt sällsynta (fjällstensbräken, brunbräken och stickelfrö).
            Om bergets förankring i folkmedvetandet vittnar det förhållandet,
            att vår svenska diktning ofta sysslat med berget. Sålunda ha exempelvis
            Viktor Rydberg och Selma Lagerlöf röjt, vilka stark intryck berget
            och utsikten därifrån skänkt. Också Carl von Linné har prisat
            bergets imposanta res- ning över omgivningen. Det anförda torde
            vara tillräckligt för att antyda, att berget framstår som ett
            betydande naturminnesmärke. Kungl. Veten- skapsakademiens naturskyddskommitté
            har i ett yttrande den 8 februari 1945 förklarat, att &gt;Smålands
            Taberg utan tvivel är en av södra Sveriges större naturattraktioner».
            Detta av en allmän institution gjorda uttalande innefattar enligt
            vår mening icke överord. Berggrunden i Smålands Taberg består
            till övervägande delen av en gabbroid bergart (hyperit). Denna
            är järnmalmsförande till i genomsnitt 30 procent. Malmen är i
            Smålands Taberg inblandad med olivin, vanadin och titanföreningar.
            Enligt uppgift ha malmkroppen en längd av 890 me- ter, en största
            bredd av 400 meter och en höjd av omkring 100 meter. Re- dan på
            1500-talet synes en viss malmbrytning ha förekommit på berget.
            Denna fortsatte under de följande århundradena men nedlades på
            1890- talet. I slutet av 1930-talet återupptogs malmutvinningen.
            Orsaken härtill torde framför allt ha varit, att den tilltagande
            risken för krig stegrade efterfrågan å malm. Malmbrytningen har
            sedan fortgått och fortgår allt- jämt. Den bedrives av ett enskilt
            företag, Aktiebolaget Smålands Taberg. Medan driften intill någon
            gång under 1938 huvudsakligen avsett tillvara- tagandet av malm,
            som sprängts loss under de äldre tider, då brytning ägt
          </p>
          <pb facs="riksdagen-motions-pdf/data/1952/mot_1952__ak__210/mot_1952__ak__210-002.pdf"/>
          <fw xml:id="i-8cSK5yRbhdWQM59DjQ8s2m">
            Motioner i Andra kammaren, nr 210. 13
          </fw>
          <p xml:id="i-9NShUVGEDqSgUP4UDj9Zkk">
            rum, började därefter omfattande sprängningar i berget för lösgörandet
            av ytterligare malm. I och med att detta skede av driften inträdde
            för- ändrade malmbrytningen gradvis bergets yttre. Redan i september
            1940 kunde konstateras, att den natursköna idyllen vid bergets
            södra sida blivit ohjälpligt förstörd. Numera har dagbrytningen
            nått den omfattningen, att större delen av bergets sydsida urgröpts.
            Genom ifrågavarande dagbrott synes själva berghjässan vara allvarligt
            hotad. Vi ämna till vederbörande utskott ingiva fotografier utvisande
            den förödelse å bergsluttningarna, som intill årsskiftet 1951/52
            åstadkommits av gruvdriften. Enligt vad som förljudes avser gruvbolaget
            nu att vidga brytningen å Smålands Taberg till stordrift för att
            utvinna all den malm, som finnes i berget. Det har uppgivits,
            att efter utvidgningen antalet anställda i gruvdriften skulle
            i runt tal bli hela ettusen. Utvinningen skulle därvid taga sikte
            på bl. a. vanadinet. Det kan i detta sammanhang tilläggas, att
            enligt uppgift all den malm, som för närvarande utvinnes ur berget,
            krossas till makadam och säljes till vägbeläggning. Det ligger
            i öppen dag, att den på 1930-talet återupptagna gruvdriften å
            berget framkallat en kraftig reaktion från allmänhetens sida.
            Mot bak- grunden av vad inledningsvis uttalats rörande den gängse
            uppfattningen om bergets betydelse som naturminne har detta varit
            fullt förståeligt. Det var sedan driften nedlagts på 1890-talet
            som berget började spela sin stora roll inom turistlivet. Jämsides
            härmed vann den förhoppningen allmänt insteg, att berget för framtiden
            skulle lämnas orört som naturminnes- märke. Besvikelsen blev därför
            stor, när gruvdriften ånyo igångsattes, och övergick i bestörtning,
            när malmbrytningen visade sig antaga former, som snart nog hotade
            förinta berget. Helt naturligt är det framför allt befolk- ningen
            i bygden närmast berget, som uttryckt oro inför vad som här skett.
            Sålunda har hembygdsföreningen i orten vid ett par tillfällen
            gjort fram- ställningar till myndigheterna för att söka förhindra
            att ödeläggelsen av berget fortskrede. Dessa framställningar ha
            emellertid icke lett till någon åtgärd. Ej heller ha hänvändelser
            till gruvbolaget kunnat åstadkomma, att hotet mot berget avvärjts.
            Efter hand har den fortskridande förstörel- sen blivit känd allt
            längre utanför Tabergsbygdens gränser. I dag kan man tala om en
            riksomfattande opinion, som kräver, att förstörelsen skall hejdas.
            Uppgiften om att malmbrytningen skall avsevärt utvidgas förlänar
            givetvis särskilt eftertryck åt detta krav. Vi, som äga speciell
            förtrogenhet med oron i de bygder, vilka närmast beröras av hotet
            mot Smålands Ta- berg, ha känt oss uppfordrade att göra oss till
            tolk för denna oro. Också enligt vår mening måste åtgärder vidtagas
            för att förhindra vidare öde- läggelse av ifrågavarande naturminnesmärke.
            Vi anse det därför ankomma på statsmakterna att här ingripa. Tvekan
            kan råda om vilken väg som därvid är den bäst framkomliga. Granskar
            man till en början de möjligheter till naturskydd, vilka gällande
          </p>
          <pb facs="riksdagen-motions-pdf/data/1952/mot_1952__ak__210/mot_1952__ak__210-003.pdf"/>
          <fw xml:id="i-Dps31ijnV2c6XrmHgzpuMW">
            14 Motioner i Andra kammaren, nr 210.
          </fw>
          <p xml:id="i-Thtnp55bu4W4RmsEg8Jt2m">
            lagstiftning erbjuder, må inledningsvis erinras om lagen den
            25 juni 1909 angående naturminnesmärkens fredande. Denna lag synes
            emellertid vara till ringa hjälp i en situation som den förevarande,
            enär för att fridlysning enligt lagen skall kunna ske förutsättes
            i princip medgivande av samtliga rättsägare. Dock föreligger viss
            möjlighet att genom expropriation i all- män ägo överföra område,
            som avses i 1909 års lag, nämligen när fråga är om »jordområde
            av synnerligen märklig naturbeskaffenhet&gt; (1 $ 11 punk- ten
            lagen den 12 maj 1917 om expropriation). Vi anse, att här åsyftade
            lag- rum i expropriationslagen skulle i och för sig kunna vinna
            tillämpning å Smålands Taberg. Är så fallet möta emellertid ytterligare
            frågor, främst den, huruvida expropriationen komme att inverka
            å gruvrättigheten. För bedömningen av detta komplicerade spörsmål
            vilja vi hänvisa till prome- moria angående gruvlagen den 3 juni
            1938, upprättad av revisionssekrete- raren Hugo Digman år 1949
            (stencilerad), s. 44—51. Promemorian synes närmast acceptera vissa
            i densamma redovisade uttalanden av professor Phillips Hult. Enligt
            denne skulle expropriation av en fastighet, varå gruva är belägen,
            icke medföra att själva gruvrätten bortfölle. Däremot skulle,
            jämlikt 49 $ andra stycket expropriationslagen, gruvinnehavarens
            rätt att utnyttja gruvutmålets markyta icke vidare bestå efter
            expropriationen. Mot bakgrunden av Hults uttalanden förordas i
            promemorian, att Kungl. Maj:t vid meddelandet av expropriationstillstånd
            borde klargöra, i vad mån expropriationen finge inkräkta på gruvrättigheten.
            I sitt yttrande över det förslag till lag om ändring i gruvlagen,
            vilket i dagarna genom proposition förelagts riksdagen, har lagrådet
            som sin mening förklarat, att gruvinnehavarens rätt att utnyttja
            gruvutmålets markyta är en integre- rande del av gruvrätten, och
            att detta gäller, även då gruvutmålet ligger å gruvinnehavarens
            egen mark (prop. 17/1952, s. 154—156). En samman- jämkning av
            Hults uttalanden med lagrådets skulle snarast stödja upp- fattningen,
            att gruvrätten icke till någon del bortfölle vid expropriation
            av gruvfastighet. Komme expropriation till användning i förevarande
            fall, skulle med sagda uppfattning expropriationen icke vara ägnad
            att utsläcka gruvrätten. Likväl vill det synas som om det ej skulle
            vara helt uteslutet att så småningom nå detta resultat på den
            väg, som här diskuterats. Bleve nämligen det exproprierade området
            avsatt såsom nationalpark, skulle möj- ligen därefter en ny expropriation
            kunna föranstaltas för upphävandet av den särskilda rätt till
            nationalparken, vilken gruvrätten utgjorde (jfr 1 $ sista stycket
            expropriationslagen). Det bör emellertid betonas, att sist- nämnda
            möjlighet är diskutabel. Det här förda resonemanget torde ha vi-
            sat, att redan de formella förutsättningarna för att via ett expropriations-
            förfarande bringa gruvdriften att upphöra te sig mycket osäkra.
            Såsom praktiskt tillvägagångssätt för att skydda de intressen,
            vi företräda, torde expropriationsförfarandet vara än mera tvivelaktigt.
            Främst må erinras om att det skulle åsamka kronan synnerligen
            stora kostnader. Vidare får
          </p>
          <pb facs="riksdagen-motions-pdf/data/1952/mot_1952__ak__210/mot_1952__ak__210-004.pdf"/>
          <fw xml:id="i-DY6JZeHMJQw5kUehuXQJ9e">
            Motioner i Andra kammaren, nr 210. 15
          </fw>
          <p xml:id="i-UwUAeiAFGeYBKf3F7vZvZk">
            nog anses, att ett inlösenförfarande skulle innebära ett mera
            vittgående ingripande än vad här avsedda naturskyddsintresse i
            och för sig påkallar. Det har förebådats, att under innevarande
            riksdag proposition angående ny naturskyddslag kommer att framläggas.
            I betänkande med förslag till sådan lag, avgivet i december 1950
            av naturskyddsutredningen (SOU 1951:5), förordas bland annat stadganden,
            som innebära, att fridlysning av naturminnen skall kunna meddelas
            oberoende av ägares eller andra rättsinnehavares samtycke. Vid
            sidan av begreppet naturminne lämnar lag- förslaget regler rörande
            nationalparker och s. k. naturparker. Till national- park skall
            liksom hitintills kunna avsättas endast kronan tillhörig mark.
            Områden, vilka på grund av sin egen eller omgivningens beskaffenhet
            äro av väsentlig betydelse för att befolkningen skall få tillfälle
            till umgänge med naturen, avses enligt lagförslaget bliva fridlysta
            såsom naturparker. Oberoende av markägarens samtycke kan fridlysning
            av område såsom naturpark dock icke ske annat än om området genom
            planläggning enligt byggnadslagen avsatts för ändamål, som fridlysningen
            vill tillgodose. Därest till följd av fridlysning såsom naturpark
            fastighet kan nyttjas allenast på sätt, som står i uppenbart missförhållande
            till fastighetens tidigare värde, föreslås att fastigheten på
            ägarens begäran inlöses av kronan. Lagförslaget eller motiven
            därtill uttala sig ej rörande den speciella frågan om frid- lysnings
            inverkan å redan bestående gruvrätt. Man torde emellertid kunna
            utgå ifrån att, därest markinlösen enligt expropriationslagen
            icke eller i allt fall endast med största tvekan kan antagas vara
            ägnad att upphäva förefintlig gruvrätt, fridlysning icke skulle
            äga sådan verkan. Beträffande det för fridlysning såsom naturpark
            tillkommande villkoret, att området blivit i bebyggelseplan bestämt
            för det med fridlysning avsedda ändamålet, må för övrigt tilläggas,
            att det knappast kan väntas, att utmålsområde för gruva skulle
            vid planering enligt byggnadslagen bliva anvisat till rekrea-
            tionsområde. Vi anse oss därför kunna förutsätta, att den förebådade
            naturskyddslagstiftningen, åtminstone så vitt den visar sig överensstämma
            med naturskyddsutredningens förslag, icke kommer att utgöra ett
            bättre instrument än nuvarande naturskyddsregler i vad det gäller
            att värna de naturskyddsintressen, som anknyta till Smålands Taberg.
            Övervägandena här ovan leda alltså till att ifrågavarande intressen
            icke kunna tillgodoses vare sig genom bestående lag eller genom
            de lagreformer på detta område, vilka redan planerats. Å andra
            sidan torde icke vara motiverat att söka få till stånd en allmän
            reglering i lag av konfliktsitua- tioner av det säkerligen ganska
            säregna slag, som här avses. Den lösning som ligger närmast till
            hands synes därför vara ett ingripande i form av speciallagstiftning.
            Målsättningen för denna har redan angivits: effektiva garantier
            måste skapas för att ödeläggelsen av Smålands Taberg ej fort-
            sätter. Den lämpligaste utformningen av dylika garantier lär icke
            kunna fastslås utan att en närmare utredning åvägabringas. Så
            mycket torde dock
          </p>
          <pb facs="riksdagen-motions-pdf/data/1952/mot_1952__ak__210/mot_1952__ak__210-005.pdf"/>
          <fw xml:id="i-L7nYeeL4zg5dkHx5qptfTn">
            16 Motioner i Andra kammaren, nr 210.
          </fw>
          <p xml:id="i-QsKALof13BTSt6tUHXx6ew">
            redan nu kunna antydas som att gruvdriften å berget icke bör
            helt för- bjudas. Av allt att döma torde det visa sig tillräckligt,
            att föreskrifter meddelas, enligt vilka vidare dagbrytning förhindras
            liksom även sådan brytning i bergets inre, vilken skulle vara
            ägnad att förorsaka ras å den yttre strukturen. Det ligger i sakens
            natur, att utredningen måste bedrivas i skyndsammaste takt. Skall
            den förödelse, som drabbat Smålands Taberg, kunna avvärjas, innan
            den fullständigt förintat de naturvärden, berget representerar,
            måste utredningsresultatet kunna redovisas och åtgärder beslutas
            redan under riksdagens vårsession. Med stöd av vad sålunda anförts
            hemställa vi, att riksdagen måtte i skrivelse till Kungl. Maj:t
            anhålla om omedelbar utredning angående särskilda lagstiftnings-
            åtgärder för att tillgodose de till Smålands Taberg knutna naturskyddsintressena,
            samt att Kungl. Maj:t måtte snarast förelägga riksdagen det förslag,
            vartill denna utredning kan föranleda.
          </p>
          <p xml:id="i-XbwbB6Ti9BnLQQCJHD8KFK" type="date">
            Stockholm den 23 januari 1952.
          </p>
          <div xml:id="i-EffYJxV6d4Wm8RCH19ju8j" type="signatureBlock">
            <p xml:id="i-9MpxQbW23iSjDUMiqonu8X" who="unknown" type="signature">
              Abel Andersson J W. Pettersson Gustaf Svensson i Löbbo
            </p>
            <p xml:id="i-E7hMve7TEWszkMncGTZYYc">
              i Norregård
            </p>
            <p xml:id="i-4hN4wA1eQNrWx1unabKzg3">
              i Vä
            </p>
            <p xml:id="i-6stWpwjSAr1v1HKtnoSB32" who="unknown" type="signature">
              Edvin Gustafsson Helga Sjöstrand
            </p>
            <p xml:id="i-GR5sKMvGPcisiroupDBErp" who="i-3pPDWXfF3wxyAxqygpDKiJ" type="signature">
              Erik Fast
            </p>
            <p xml:id="i-QDBg2qkxJTXDcTn4M9QoXi">
              i Bogla
            </p>
            <p xml:id="i-6sqtREWXcnmEm6WekcvvLT" who="unknown" type="signature">
              Rudolf Boman Martin Forsberg
            </p>
            <p xml:id="i-C29wJgCJy4UGzVT4ji5c2">
              i Kieryd
            </p>
          </div>
          <p xml:id="i-MUEkiwURNtYjha8cWuZMz4">
            Iduns tr., Esselte, Sthlm 52 216099
          </p>
        </div>
      </div>
    </body>
  </text>
</TEI>
