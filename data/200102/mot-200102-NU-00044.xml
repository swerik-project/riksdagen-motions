<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-NU-00044">
  <teiHeader>
    <fileDesc>
      <titleStmt>
        <title>med anledning av prop. 2001/02:39 Förvärv av aktier i AssiDomän AB, m.m.</title>
        <author corresp="i-XXHxxQRuSjGXVxaVhcXaFk">av Åke Sandström m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2001/02:39 Förvärv av aktier i AssiDomän AB, m.m.</title>
          <idno type="rdwebb">GP02N44</idno>
          <rs type="number">N44</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GP02N44/text</ref>
          <ref type="dokument_url_html">http://data.riksdagen.se/dokument/GP02N44</ref>
          <ref type="dokumentstatus_url_xml">http://data.riksdagen.se/dokumentstatus/GP02N44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XXHxxQRuSjGXVxaVhcXaFk</idno>
            <name>Åke Sandström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-MAjkY7TMfvfsiuE3eArFUA</idno>
            <name>Viviann Gerdin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-KegaLt1RnDn8qVr8aWVoMu"/>
        <correspContext corresp="i-KegaLt1RnDn8qVr8aWVoMu">
          <ref>Proposition 2001/02:39</ref>
        </correspContext>
        <correspAction xml:id="i-XvAUR5MpgyVb8hJWCbjnbH" type="signed"/>
        <correspContext corresp="i-XvAUR5MpgyVb8hJWCbjnbH">
          <note type="signatory" corresp="i-XXHxxQRuSjGXVxaVhcXaFk"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-VHSPVhF5LjvV5m4yU1W3FJ"/>
          <note type="signatory" corresp="i-MAjkY7TMfvfsiuE3eArFUA"/>
        </correspContext>
        <correspAction type="referral" xml:id="i-9Do6sN4maGLiYjxHjE8FZy">
          <date when="2001-11-02"/>
        </correspAction>
        <correspAction type="committee_proposal" xml:id="i-ABc5ZAnYPFCNTphtpqa354">
          <date when="2001-11-01"/>
        </correspAction>
        <correspAction type="reviewing" xml:id="i-E7Sm7hj9U1QB16K9id13DL">
          <date when="2001-11-01"/>
        </correspAction>
        <correspAction type="registration" xml:id="i-S2FR6Ju3MQGCTijZQ6ZRkL">
          <date when="2001-11-01"/>
        </correspAction>
        <correspAction type="dismissal" xml:id="i-6PG56RQHzj3QLp9P1vctfk">
          <date when="2001-11-01"/>
        </correspAction>
        <correspAction type="submission" xml:id="i-QeePyZjz1aqu7dJ9yo8gyW">
          <date when="2001-10-31"/>
        </correspAction>
        <correspAction type="assigned" xml:id="i-LaV9RMBS9WcEf4tMp8dgiu"/>
        <correspContext corresp="i-LaV9RMBS9WcEf4tMp8dgiu">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_N_0044/mot_200102_N_0044-0001.pdf"/>
      <div type="motHeader" xml:id="i-A83xH5hHZeeDsArcrdkzKp">
        <div type="motTitle" xml:id="i-X8bnYNBfmbyicVzLnPnjKb"/>
        <div type="motSubmissionInfo" xml:id="i-N9Rr4E9X2vroWgiMY1sLan"/>
      </div>
      <div type="motBody">
        <div>
          <p>2001/02 mnr: N44 pnr: c151</p>
          <p>Motion till riksdagen 2001/02:N44</p>
          <p>av Åke Sandström m.fl. (c) med anledning av prop. 2001/02:39</p>
          <p>Förvärv av aktier i Assi Domän AB, m.m.</p>
          <p>Förslag till riksdagsbeslut</p>
          <p>1. Riksdagen tillkännager för regeringen som sin mening vad i motionen anförs om att vid avsättningar av miljö- eller kulturskäl skall i första hand avsättningarna ske från statens samlade markinnehav. 2. Riksdagen tillkännager för regeringen som sin mening vad i motionen anförs om att statens samlade skogsinnehav skall användas för att kunna erbjuda bytesmöjligheter. 3. Riksdagen tillkännager för regeringen som sin mening vad i motionen anförs om att använda statens samlade skogsinnehav för att erbjuda omarronderingsmöjligheter och tillköpsmöjligheter för att förstärka det enskilda privata skogsbruket. 4. Riksdagen tillkännager för regeringen som sin mening vad i motionen anförs om ett utförsäljningsprogram av statens samlade skogsinnehav för att förstärka det enskilda privata skogsägandet. 5. Riksdagen beslutar vad som i motionen anförs om storleken på Sveaskog AB:s skogsinnehav efter utförsäljningar och att utförsäljningen för att stärka det enskilda privata skogsägandet skall införas i Sveaskog AB:s bolagsordning och meddelas bolaget som riktlinjer. 6. Riksdagen beslutar att avslå propositionen i de delar som ej berör Svenska Lagerhusaktiebolaget under förutsättning att yrkandena 1—5 ej vinner riksdagens bifall.</p>
          <p>Inledning</p>
          <p>Skogen är en av Sveriges allra viktigaste resurser. Tillväxten i den svenska skogen uppgår till mer än 100 miljoner kubikmeter per år. Under år 2000 avverkades ca 76 miljoner kubikmeter. Sveriges skog har således en nettotillväxt. Sammantaget står skogsindustrin för en stor del av Sveriges export, närmare 94 miljarder kronor årligen. Över hälften av Sveriges</p>
          <p>49</p>
          <pb facs="riksdagen-motions-pdf/data/200102/mot_200102_N_0044/mot_200102_N_0044-0002.pdf"/>
          <p>2001/02:N44</p>
          <p>50</p>
          <p>nettoexportinkomster kommer från skogsnäringen. Näringen sysselsätter över 90 000 människor i främst gles- och landsbygd och ger arbete åt en mängd företag i andra sektorer. Därtill ger den värdefulla inkomster till landets många skogsägare med ägor av varierande storlek. En tredjedel av landets enskilda privata skogsägare är kvinnor. Skogen har varit med och lagt grunden för den svenska välfärden och är fortsatt en mycket viktig näring för Sverige både vad gäller antalet sysselsatta, möjligheter till utkomst och främst för dess exportvärde. Goda villkor för den samlade skogsnäringen, från liten till stor, är därför mycket viktigt. Detta gäller alltifrån utbildning till konkurrensförhållanden. Skogsnäringen har stora möjligheter till en positiv utveckling. Centerpartiet värnar det spridda skogsägandet och det aktiva brukandet. Skogsbruket verkar på en fri marknad och Centerpartiet tror på markägarnas ansvar och möjligheter att utveckla näringen inom de ramverk som finns för skogsbruket. Det finns i Sverige en stor kunskap och vilja att förvalta skogen på ett bra sätt. Det enskilda privata skogsägandet måste stärkas. Detta ger möjligheter till utveckling och livskraft i hela landet. Idag ägs ca 51 procent av den svenska skogen av enskilda privata ägare. Centerpartiet anser att det privata småskaliga ägandet av den produktiva skogsmarken på sikt bör innefatta 60— 65 procent av den totala produktiva skogsarealen. Det enskilda privata ägandet ger fler aktörer på marknaden till gagn för dem som köper skogsråvara. Ett ökat enskilt privat ägande är också bra ur miljösynpunkt. Enskilda privata skogsägare har traditionellt varit mycket bra på att genom generationer sköta sin skog. Detta är något som varken bolag eller staten alltid varit. Ingenting talar för att det enskilda privata skogsbruket i framtiden skulle bli sämre på att sköta sin skog.</p>
          <p>Regeringens proposition</p>
          <p>Regeringen föreslår i propositionen att riksdagen ska godkänna att staten genom det helägda statliga bolaget Sveaskog AB blir ägare till samtliga aktier i Assi Domän AB. Sveaskog AB ska genom aktieägartillskott tillföras dels de aktier i Assi Domän AB som nu innehas av Regeringskansliet genom Näringsdepartementet och Förvaltningsaktiebolaget Stattum, dels de medel som tillfördes staten i samband med en inlösenlikvid våren 2001. Vidare föreslås att Riksgäldskontoret bemyndigas att lämna en överbryggningskredit till Sveaskog AB på högst 12 000 miljoner kronor.</p>
          <pb facs="riksdagen-motions-pdf/data/200102/mot_200102_N_0044/mot_200102_N_0044-0003.pdf"/>
          <p>Frågan måste få en lösning</p>
          <p>Under de borgerliga regeringsåren 1991-1994 börsintroducerades Assi Domän AB och under 1998 övertog staten samtliga aktier i Sveaskog AB. Regeringens proposition innebär nu att Sveaskog AB förvärvar samtliga aktier i Assi Domän AB. Dessa ägarförändringar visar att det under lång tid saknats en långsiktig strategi för utveckling av denna del av den svenska skogen. Denna stora del av den svenska skogen är en alltför viktig resurs för att utsättas för denna sorts politik. Det är högst angeläget att den svenska skogspolitiken ger möjligheter för enskilda ägare, bolag och offentliga innehav att verka genom långsiktiga spelregler. En långsiktig lösning måste skapas och denna lösning måste innehålla möjligheter att stärka och öka det privata enskilda ägandet av den svenska skogen.</p>
          <p>Naturvårdsavsättningar och markbyten</p>
          <p>Sveriges skogsägare är viktiga för miljöarbetet och har ett ansvar för att bevara den biologiska mångfalden. Det är positivt att marknadskrafterna genom FSC- och PEFC-certifiering i skogsbruket tar hänsyn till skyddet av den biologiska mångfalden. Det är ett måste för alla inblandade och berörda, inte minst för markägarna, att det finns långsiktiga och tydliga regler för skyddet av den biologiska mångfalden och kulturmiljöer. Reservatsbildningar måste föregås av ordentliga konsekvensanalyser. När staten pekar ut vissa områden som är särskilt intressanta att bevara är det viktigt att den enskilde markägaren inte drabbas på ett negativt sätt. Markägaren måste ges skälig ersättning för de miljö- och kulturinsatser som görs och vid bildandet av olika typer av reservat. Detta kan ske genom ekonomisk kompensation eller genom att ersättningsmark erbjuds. Utan en skälig ersättning försvåras möjligheterna för att få förståelse hos berörda markägare som drabbas av inskränkningar i nyttjandet av sin mark. Ekonomisk kompensation är många gånger problematisk. Många markägare som avstår sin mark till reservat eller accepterar andra inskränkningar för att skydda den biologiska mångfalden vill inte ge upp den rörelse som kan vara associerad med användandet av marken. Mot bakgrund av detta är det viktigt att möjligheten till ersättningsmark prövas noggrant och gärna innan ekonomisk ersättning erbjuds vid reservatsbildningar. Centerpartiet har i andra motioner framfört tankar på en ny modell för bevarande av skyddsvärda skogsområden. En modell där staten köper bevarandetjänster av markägaren istället för att inrätta reservat som omöjliggör fortsatt utkomst från skogen. Mot bakgrund av det som ovan beskrivits anser Centerpartiet att det är ytterst viktigt att värna de enskilda privata skogsägarna och ett aktivt brukande samtidigt som den biologiska mångfalden och kulturmiljöer</p>
          <p>2000/01:c999</p>
          <p>Si</p>
          <pb facs="riksdagen-motions-pdf/data/200102/mot_200102_N_0044/mot_200102_N_0044-0004.pdf"/>
          <p>2001/02:N44</p>
          <p>52</p>
          <p>säkerställs. Vid avsättningar av miljö- eller kulturskäl skall i första hand avsättningarna ske från statens samlade markinnehav. Detta bör ges regeringen till känna. I de fall där avsättningar från det enskilda privatägda skogsinnehavet sker av miljö- eller kulturskäl måste ersättningsmark erbjudas. Statens samlade skogsinnehav bör nyttjas för detta ändamål. Vad som ovan anförs om att statens samlade skogsinnehav ska användas för att kunna erbjuda bytesmöjligheter bör ges regeringen till känna.</p>
          <p>Förstärk det enskilda privata ägandet</p>
          <p>Idag ägs cirka 51 procent av den svenska skogen av enskilda privata skogs- ägare. Övrig skog ägs av bolag, staten, kommuner, Svenska kyrkan m.fl. Det är angeläget att andelen skog som ägs av enskilda privata skogsägare ökar. Detta för att ge utvecklingsmöjligheter och livskraft i de delar av landet som bäst behöver det. Centerpartiets uppfattning är att andelen skog som ägs av enskilda privata ägare på sikt bör öka till 60-65 procent av den produktiva skogsmarksarealen. I samband med Sveaskog AB:s köp av Assi Domän AB skapas möjligheter att utveckla och förstärka det enskilda privata ägandet av den svenska skogen. Utöver att använda statens samlade innehav för avsättningar ur miljö- och kultursynpunkt och som bytesmark måste detta innehav kunna erbjuda om- arronderingsmöjligheter och tillköpsmöjligheter för att förstärka det enskilda privata skogsbruket. Detta är viktigt för att de som idag har skogsfastigheter och bedriver verksamhet ska få bättre möjligheter till att utveckla sin verksamhet. Vad som ovan anförs om att använda statens samlade skogsinnehav = för att erbjuda omarronderingsmöjligheter och tillköpsmöjligheter för att förstärka det enskilda privata skogsbruket bör ges regeringen till känna. Utöver att stärka det befintliga enskilda privata ägandet måste steg tas för att ge fler möjlighet att skapa sig en utkomst från, och bosättning på eller i närhet av, skogsfastigheter. Från statens samlade skogsinnehav bör därför skogsfastigheter försäljas under ett flertal år. Detta utförsäljningsprogram till enskilda privata ägare ger fler möjlighet att få utkomst från skogen samtidigt som sysselsättningstillfällen skapas i skogs- och landsbygd. Det är viktigt att fastigheterna i detta utförsäljningsprogram är av varierande storlek så att många ges möjlighet att delta. För stora fastigheter riskerar att helt stänga ute stora grupper vilket inte är önskvärt. Att skapa utkomstmöjligheter för fler människor är nödvändigt för att möta och motverka befolkningsminskningen i skogskommunerna. Vad som ovan anförs om ett utförsäljningsprogram av statens samlade skogsinnehav för att förstärka det enskilda privata skogs- ägandet bör ges regeringen till känna. Det ”nya” Sveaskog AB:s innehav blir spritt över hela landet. Den försäljning som bolaget genomför skall likaledes ske över hela landet. De områden som ur regionalpolitisk synvinkel är prioriterade av statsmakterna</p>
          <pb facs="riksdagen-motions-pdf/data/200102/mot_200102_N_0044/mot_200102_N_0044-0005.pdf"/>
          <p>ska prioriteras med sikte på att förstärka möjligheterna till lokal utveckling i dessa områden. Sveaskog AB:s försäljning av skogsmark skall ha som mål att statens samlade innehav ej ska överstiga 1096 av den produktiva skogsmarken. Detta gör att Sveaskog efter utförsäljningarna äger och förvaltar 22,2 miljoner hektar av den produktiva skogsmarken. Utförsäljningen av skogsmark för att förstärka det enskilda privata ägandet av den svenska skogen ska införas i Sveaskog AB:s bolagsordning och meddelas bolaget som riktlinjer för bolagets verksamhet och förvaltning. Riksdagen beslutar vad som ovan anförs om storleken på Sveaskog AB:s skogsinnehav efter utförsäljningar och att utförsäljningen för att stärka det enskilda privata skogsägandet ska införas i Sveaskog AB:s bolagsordning och meddelas bolaget som riktlinjer.</p>
          <p>Om riksdagen ej vill stärka det enskilda privata ägandet</p>
          <p>I det fall yrkandena 1—5 ej vinner gillande är det Centerpartiets uppfattning att propositionen ska avslås i alla de delar som ej berör bemyndigandet till regeringen att sälja hela eller delar av aktieinnehavet i Svenska Lagerhusaktiebolaget och bemyndigandet att vid lämplig tidpunkt genomföra försäljningen av Svenska Lagerhusaktiebolaget och vidta de åtgärder som behövs för genomförandet. Detta då statens samlade skogsinnehav enligt vår mening blir alltför omfattande. För Centerpartiet är det viktigaste att stärka det enskilda privata ägandet av den svenska skogen. Under förutsättning att yrkandena 1-5 inte vinner riksdagens bifall bör riksdagen besluta avslå propositionen i de delar som ej berör Svenska Lagerhusaktiebolaget.</p>
          <p>Stockholm den 30 oktober 2001</p>
          <p>Åke Sandström (c) Eskil Erlandsson (c) Sven Bergström (c) Birgitta Carlsson (c) Viviann Gerdin (c)</p>
          <p>2000/01:c999</p>
          <p>53</p>
        </div>
      </div>
    </body>
  </text>
</TEI>
