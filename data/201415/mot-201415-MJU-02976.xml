<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-02976">
  <teiHeader>
    <fileDesc>
      <titleStmt>
        <title>Bra mat och stärkt konkurrenskraft</title>
        <author corresp="i-Bsa1bRZ8s4aqtJquDTqLPc">av Ulf Berg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2976 av Ulf Berg m.fl. (M)</title>
          <idno type="rdwebb">H2022976</idno>
          <rs type="number">2976</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H2022976/text</ref>
          <ref type="dokument_url_html">http://data.riksdagen.se/dokument/H2022976</ref>
          <ref type="dokumentstatus_url_xml">http://data.riksdagen.se/dokumentstatus/H2022976</ref>
          <ref type="docx">http://data.riksdagen.se/fil/E2702B35-DA12-4042-AF50-3501F63302CA</ref>
          <ref type="pdf">http://data.riksdagen.se/fil/DC9991EE-B35C-48B9-A711-3B1B466F18BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-17rLcHuXL7eT8W1nwmMH4h</idno>
            <name>Sotiris Delis</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-37UjqaJjfwnWUtGs1Wj9Yq" type="signed"/>
        <correspContext corresp="i-37UjqaJjfwnWUtGs1Wj9Yq">
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-17rLcHuXL7eT8W1nwmMH4h"/>
        </correspContext>
        <correspAction xml:id="i-Tc8H5W6YAzGBjH6Kst2zL7" type="submitted">
          <date when="2014-11-10"/>
          <time when="17:47:23"/>
        </correspAction>
        <correspAction xml:id="i-4UEBpYuXJAnGZpauvXRgN5" type="reviewed">
          <date when="2014-11-11"/>
          <time when="10:18:55"/>
        </correspAction>
        <correspAction xml:id="i-KcjjXJXqC2CipFdAMovRiP" type="referred">
          <date when="2014-11-12"/>
        </correspAction>
        <correspAction xml:id="i-rpw7EBDfLwjYThBLynYdT" type="assigned">
          <date when="2018-06-05"/>
          <time when="10:32:46"/>
        </correspAction>
        <correspContext corresp="i-rpw7EBDfLwjYThBLynYdT">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-YMACL5y8yMZtDzHcKGDwu3" type="behandlas_i"/>
        <correspContext corresp="i-YMACL5y8yMZtDzHcKGDwu3">
          <ref type="uppgift">2014/15:NU13</ref>
          <ref type="ref_dok_id">H201NU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU13</ref>
          <ref type="ref_dok_titel">Riksrevisionens rapport om effektivitet i exportgarantisystemet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XuyHcyanxHBCoJ4mVkfMrx" type="behandlas_i"/>
        <correspContext corresp="i-XuyHcyanxHBCoJ4mVkfMrx">
          <ref type="uppgift">2014/15:FiU27</ref>
          <ref type="ref_dok_id">H201FiU27</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU27</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DRqCRRXHkRADCZ5gGJN8z7" type="behandlas_i"/>
        <correspContext corresp="i-DRqCRRXHkRADCZ5gGJN8z7">
          <ref type="uppgift">2014/15:MJU2</ref>
          <ref type="ref_dok_id">H201MJU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CcBZduBafU242A53qX6Xco" type="behandlas_i"/>
        <correspContext corresp="i-CcBZduBafU242A53qX6Xco">
          <ref type="uppgift">2014/15:MJU10</ref>
          <ref type="ref_dok_id">H201MJU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QCL7FtFgKgTtXZgvNBuefU" type="behandlas_i"/>
        <correspContext corresp="i-QCL7FtFgKgTtXZgvNBuefU">
          <ref type="uppgift">2014/15:MJU5</ref>
          <ref type="ref_dok_id">H201MJU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU5</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JLv65dny2dugK1aKYejL4L" type="behandlas_i"/>
        <correspContext corresp="i-JLv65dny2dugK1aKYejL4L">
          <ref type="uppgift">2014/15:MJU3</ref>
          <ref type="ref_dok_id">H201MJU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU3</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9rK4PnRxcdJJ7VEoK1yJr3" type="motHeader">
        <div xml:id="i-M3sQeY2zAxzDg16tT9u2xs" type="motTitle">
          Motion till riksdagen 2014/15:2976 av Ulf Berg m.fl. (M) Bra
          mat och stärkt konkurrenskraft
        </div>
      </div>
      <div xml:id="i-9WQv3ddontJ9dsjGd4NfrA" type="motBody">
        <div xml:id="i-XSzN2LWQorPN1LVjyo452w" type="motSummary">
          <head xml:id="i-8LGDBux1Z6gqRLvk3UZKPk">
            Sammanfattning
          </head>
          <p xml:id="i-Q18A3oiMCrAMguWHFEtmsC">
            Hela Sveriges utvecklingskraft, tillväxtpotential och sysselsättningsmöjligheter
            ska tas till vara. Det ska ske på ett sätt som bidrar till hållbar
            utveckling – ekonomiskt, socialt och miljömässigt.
          </p>
          <p xml:id="i-6rTHrK1vghzW4bwtSF2kpV">
            Sveriges produktion av mat och livsmedel spelar en betydande
            roll i detta. Genom att producera mer mat i Sverige skapar vi
            ekonomisk tillväxt, arbetstillfällena växer till runt om i landet,
            samtidigt som vi tar ansvar för miljön.
          </p>
          <p xml:id="i-FGGAJ2NJdUEQYEmDaJLVpy">
            Svensk mat är förstklassig tack vare vårt höga djurskydd, vår
            låga antibiotikaanvändning och vår miljö- och klimathänsyn. Nya
            Moderaterna vill vända utvecklingen som innebär en minskad svensk
            livsmedelsproduktion. Vi måste därmed fokusera på hur vi kan förbättra
            svenska livsmedelsproducenters konkurrensvillkor och deras möjligheter
            till export, hur vi kan göra regelbördan lättare att bära, hur
            vi gör kontroller enklare och hur vi får fler att äta sund mat
            producerad under goda villkor.
          </p>
          <p xml:id="i-9KC3JMPS9ng5GxcS7mtwih">
            Svensk livsmedelsexport är en av våra mest framgångsrika exportgrenar.
            Förra året ökade svensk livsmedelsexport med 9 procent, medan
            varuexporten som helhet sjönk med 7 procent. Under 2011 uppgick
            livsmedelsexporten till 58 miljarder kronor. Vi ser att potentialen
            är betydligt större än så.
          </p>
          <p xml:id="i-988F1b56TKJxy2BLemdRfv">
            För att nå bättre konkurrenskraft inom livsmedelsproduktionen
            måste vi ta ett samlat grepp kring livsmedelsfrågorna ur flera
            perspektiv – konsument, primärproducent, livsmedelsföretag samt
            stat, kommun och landsting. För Nya Moderaterna är det viktigt
            att värna frihandel och öppna gränser, det tjänar Sverige på.
            Samtidigt måste vi arbeta för att svenska bönder och livsmedelsföretag
            i Sverige i allt större utsträckning kan verka under lika goda
            konkurrensförutsättningar som sina europeiska grannar. Vår vision
            är att svenska bönder ska få betalt för sin mat direkt av konsumenterna
            utan skattebetalarnas stöd och bidrag. En utfasning av jordbruksstöden
            och en ökad marknadsorientering måste dock göras gemensamt inom
            EU för att inte snedvrida konkurrensen ytterligare.
          </p>
        </div>
        <div xml:id="i-9eBxzRZs38unxrdPny8RoT" type="motProposal" subtype="förslag">
          <head xml:id="i-7B2ByRRqgm9VoqFkak3Vdo">
            Förslag till riksdagsbeslut
          </head>
          <list xml:id="i-Qzgk43MHqNgojAM6Tv8V1r" style="ol">
            <item xml:id="i-7kBzN9ttaDKstY3t63KS4p">
              Riksdagen tillkännager för regeringen som sin mening vad som
              anförs i motionen om riktade satsningar för exportstöd inom anslag
              1:16 för att öppna nya marknader och skapa förutsättningar för
              handel.
            </item>
            <item xml:id="i-4gGGXbyJbS7fTEmRkdbJ8g">
              Riksdagen tillkännager för regeringen som sin mening vad som
              anförs i motionen om att införa en exportportal.
            </item>
            <item xml:id="i-4UxWvj639bFGR3cgtkN54v">
              Riksdagen tillkännager för regeringen som sin mening vad som
              anförs i motionen om att verka för fler handelsavtal med tredjeland.
            </item>
            <item xml:id="i-DJHU8XCEUQWFL9eKgnTF1u">
              Riksdagen tillkännager för regeringen som sin mening vad som
              anförs i motionen om att Livsmedelsverket bör få i uppdrag att
              mer strategiskt arbeta för att underlätta exporten för livsmedelsföretag
              i Sverige.
            </item>
            <item xml:id="i-W9BXq3d2w9iqK7jNXYxnjw">
              Riksdagen tillkännager för regeringen som sin mening vad som
              anförs i motionen om att skapa ett livsmedelsforskningsråd och
              ett tydligt huvudmannaskap under vilket all livsmedelsforskning
              samlas.
            </item>
            <item xml:id="i-TCdtbL1sG9A2ET7J6VrbkN">
              Riksdagen tillkännager för regeringen som sin mening vad som
              anförs i motionen om att förbättra den svenska tillämpningen av
              EU:s livsmedelslagstiftning och se över de mer långtgående reglerna.
            </item>
            <item xml:id="i-V3FLkvShxn29yoAJr273dk">
              Riksdagen tillkännager för regeringen som sin mening vad som
              anförs i motionen om att ge Livsmedelsverket i uppdrag att arbeta
              fram en policy för livsmedelskontroll som grundar sig på dialog
              och en tydligare koppling mellan avgift och faktiskt utförd kontroll.
            </item>
            <item xml:id="i-T2NdoUFoL19J7bKW81kTwA">
              Riksdagen tillkännager för regeringen som sin mening vad som
              anförs i motionen om att resultaten av en livsmedelskontroll bör
              redovisas med standardiserade kontrollsymboler.
            </item>
            <item xml:id="i-9uLYevNXqwoScvfkZKHF7P">
              Riksdagen tillkännager för regeringen som sin mening vad som
              anförs i motionen om att livsmedelsföretag ska kunna byta livsmedelsinspektör.
            </item>
            <item xml:id="i-YRzut4m7EmM3QXo3zjjDfw">
              Riksdagen tillkännager för regeringen som sin mening vad som
              anförs i motionen om att göra en översyn av djurskyddslagstiftningen.
            </item>
            <item xml:id="i-AFsx1XGXG6KGCAA4DqWiKR">
              Riksdagen tillkännager för regeringen som sin mening vad som
              anförs i motionen om att fortsätta arbeta för att EU:s djurskyddsbestämmelser
              efterlevs.
            </item>
            <item xml:id="i-K1Fn9eH6qQr7QX4bqSWGUk">
              Riksdagen tillkännager för regeringen som sin mening vad som
              anförs i motionen om att Sverige bör vara en drivande röst för
              att EU i större utsträckning ska prioritera frågan om livsmedelsbedrägeri.
            </item>
            <item xml:id="i-rCE6BQFnxMrWFXraM8idU">
              Riksdagen tillkännager för regeringen som sin mening vad som
              anförs i motionen om att verka för att fler kommuner och landsting
              upphandlar bra mat som producerats under goda villkor.
            </item>
            <item xml:id="i-BKfU3VjmEEjZnVtn7gsKWj">
              Riksdagen tillkännager för regeringen som sin mening vad som
              anförs i motionen om att fortsätta stödja småskaliga slakterier
              och behålla de nedsättningar av tillsynsavgifter som den tidigare
              alliansregeringen införde.
            </item>
          </list>
        </div>
        <div xml:id="i-BgsgEbscuQ5o3vRKL4VW85" type="motContent">
          <head xml:id="i-EKyK4L7SN7DHZMKZoUqZTL" type="h1">
            Ökad export
          </head>
          <p xml:id="i-CPWZLN16HcXRT5hmKgnkX9">
            Svensk livsmedelsexport är en av våra mest framgångsrika exportgrenar
            och en ökad export är en grundbult för att öka svenskt livsmedelsföretagande
            och svensk livsmedelsproduktion. Svensk livsmedelsproduktion behöver
            stå på fler ben än den inhemska marknaden för att öka lönsamheten
            och möta den internationella konkurrensen. Svensk mat är i världsklass
            och vi har all anledning att arbeta för en ökad livsmedelsexport.
            Fler och fler får upp ögonen för hälsosam mat, fler och fler oroas
            över antibiotikaresistens och fler och fler vill äta mat som producerats
            under bra förhållanden. Där har svensk mat allt att vinna.
          </p>
          <head xml:id="i-Xe6GSY4TtF1SQG5mCaUDp8" type="h3">
            Exportstöd
          </head>
          <p xml:id="i-7VR9zcir4pgEiM4ymLsEiU">
            Regeringen har valt att drastiskt minska anslaget 1:16, Konkurrenskraftig
            livsmedelssektor, vilket är problematiskt ur flera synvinklar.
            Däribland finns risken att exportstöd kommer att minska eller
            helt försvinna. Exportstödet behövs bland annat till lands- och
            anläggningsgodkännande för de nya marknader som successivt öppnas
            upp för Sverige eftersom de länder som Sverige tecknar avtal med
            ofta kräver att varje enskild anläggning ska godkännas för export
            till det enskilda landet. Därför är det av yttersta vikt att det
            säkerställs att exportstöden är tillräckliga för att öka svensk
            livsmedelsexport. Det gynnar den ekonomiska tillväxten i Sverige,
            samtidigt som det indirekt gynnar svenska primärproducenter. En
            ökad livsmedelsexport ger fler jobb i Sverige, framför allt på
            orter utanför våra tre storstäder. Syftet med exportstödet bör
            dock vara att öppna upp för nya marknader och skapa förutsättningar
            för frihandel utan att snedvrida konkurrens.
          </p>
          <head xml:id="i-JduTgxCC2RmubcagduWzAu" type="h3">
            Exportportal
          </head>
          <p xml:id="i-HJyYW4tDmkLGdcKoaXGZpZ">
            Då Sverige gick med i EU och blev en del av EU:s inre marknad
            fick vi en hemmamarknad med 500 miljoner konsumenter istället
            för endast 9 miljoner svenska konsumenter. Det skapar fantastiska
            möjligheter för livsmedelsföretagen i Sverige och vi ser att det
            finns stor potential att öka exporten till EU-länderna. Det finns
            även fler länder utanför EU där vi har potential att öka exporten.
          </p>
          <p xml:id="i-J9X8fjqBA7SeZiWsVqcHVr">
            Genom att införa en webbaserad exportportal kan vi förenkla svensk
            livsmedelsexport. Exportportalens syfte bör vara att marknadsföra
            svensk mat och göra det enkelt för importörer att välja svenska
            livsmedel. Det bör även undersökas huruvida en sådan exportportal
            kan erbjuda information och blanketter för att underlätta import
            och export.
          </p>
          <head xml:id="i-AucaDZd8JwDtd6py47VSCv" type="h3">
            Handelsavtal
          </head>
          <p xml:id="i-2J2EQzuYpyFpbF5ai4FGQ2">
            Alliansregeringen arbetade hårt för att vi ska kunna exportera
            kött och andra animalieprodukter till Kina genom handelsavtal.
            Sverige exporterar även mycket spannmål till tredje land. Det
            finns flera länder där svensk mat borde vara attraktiv och där
            vi bör verka för handelsavtal, däribland Japan. Det är därför
            viktigt att driva frågan om handelsavtal i fler länder utanför
            EU. Det kommande frihandelsavtalet mellan EU och USA oroar många
            livsmedelsproducenter, men faktum är att ett frihandelsavtal kan
            förenkla livsmedelsexporten till USA, och vissa beräkningar visar
            att det finns möjligheter till att det är just livsmedelsexporten
            som kommer att öka mest. Därmed anser vi att det är av yttersta
            vikt att regeringen fortsätter i samma anda och verkar för fler
            handelsavtal med tredje land. Därmed kan svenska livsmedelsproducenter
            utöka sin export vilket gynnar både primärproducenter och livsmedelsföretag.
          </p>
          <p xml:id="i-RJfLVHvV6cTCcXhR6miamv">
            Livsmedelsverket är ansvarig myndighet för svensk livsmedelsexport
            och ska bland annat fungera som en kontakt mellan företag och
            myndigheter i länder utanför EU samt ta fram intyg för export
            av livsmedel. Dock bör Livsmedelsverkets uppdrag utvecklas mer
            strategiskt och vi menar att det bör stå i myndighetens regleringsbrev
            att deras uppdrag ska inkludera att specifikt underlätta för export.
          </p>
          <head xml:id="i-Mbc4y2wQYCBMhpYwWVprSq" type="h1">
            Mer forskning för bättre mat
          </head>
          <p xml:id="i-AUF9ZF15Qsf4P6NqE7cCNn">
            För att Sverige ska ligga i framkant vad det gäller livsmedel
            och för att svenska företag ska kunna nischa sig på den globala
            marknaden behövs det mer forskning för bättre mat. De områden
            där vi just nu ser stor potential är livsmedel med hög förädlingsgrad,
            inom så kallad Functional Food (hälsoriktiga livsmedel) och på
            nischprodukter. Några av framtidens viktigaste utmaningar berör
            hälsa och en hållbar livsmedelsproduktion. Därför är det viktigt
            på flera plan att vi värnar livsmedelsforskningen i Sverige. I
            dag är livsmedelsforskningen uppdelad mellan flera olika myndigheter,
            forskningsråd och stiftelser. Att skapa ett livsmedelsforskningsråd
            där all aktuell forskning samlas skulle kunna effektivisera forskningen.
            TvärLivs är ett konkret exempel på ett väl fungerande samarbete
            mellan två forskningsråd (Formas och Vinnova) och näringslivet,
            ett exempel som bör byggas vidare på i arbetet med ett livsmedelsforskningsråd.
          </p>
          <head xml:id="i-DndhCUZU4T2wvwW8tzo4vk" type="h1">
            Svensk livsmedelslagstiftning
          </head>
          <p xml:id="i-Sxcc6Ajobn39ZX4EJLevAz">
            Sedan Sverige gick med i EU är livsmedelslagstiftningen i stor
            utsträckning EU-gemensam. Visst utrymme ges dock att på nationell
            nivå införa ytterligare krav på bland annat kontroller. Vi menar
            att nationella, mer långtgående regler riskerar att försvaga svenska
            livsmedelsproducenters konkurrenskraft än mer och medför en ökad
            administration och kostnad för främst små livsmedelsproducenter.
            Därför anser vi att det bör göras en översyn huruvida det finns
            nationella, mer långtgående regler som går att förbättra och förenkla
            utan att för den delen försämra det som gör svenska livsmedel
            så bra, däribland god djurhälsa och liten negativ miljö- och klimatpåverkan.
          </p>
          <head xml:id="i-JW9RZkkvzL9PN4LfySvme4" type="h1">
            En ny modell för livsmedelskontroll
          </head>
          <p xml:id="i-L3h5amnCiUQaCsV2X55boR">
            Ansvaret för livsmedelskontrollerna ligger främst på kommunal
            nivå. Vanligtvis betalar livsmedelsföretaget en fast avgift varje
            år för de kontroller kommunen ska göra. I dagsläget genomförs
            det sammantaget för få livsmedelskontroller runt om i landet.
            Det leder till att många livsmedelsföretag upplever att de inte
            får de kontroller som de betalar för och det kan även vara ett
            problem för livsmedelssäkerheten gentemot konsumenten. Vi föreslår
            i stället en ny modell, där företagen betalar en mindre fast administrativ
            avgift varje år, därefter faktureras företagen efter utförd kontroll.
            Fokus på kontrollerna bör dessutom vara en gemensam dialog mellan
            inspektör och företag, där målet är att gemensamt lösa eventuella
            problem innan företaget får ett föreläggande.
          </p>
          <head xml:id="i-6Bqsm8v1zPzbZe6uniyS2K" type="h1">
            Standardiserade kontrollsymboler
          </head>
          <p xml:id="i-6BSjfnBysVavwEEqjkwjwt">
            I bland annat Danmark och Finland har man ett system med standardiserade
            kontrollsymboler som gör det enkelt för kunden att se hur företaget
            har klarat sig i livsmedelskontrollen. Det bör övervägas huruvida
            ett liknande system bör införas även i Sverige, det gör det enkelt
            för kunden att välja säker mat, och de företag, butiker och restauranger
            som har en god livsmedelssäkerhet kan marknadsföra det gentemot
            kunderna.
          </p>
          <head xml:id="i-BaYueTLb2wBco6exB9LaCp" type="h1">
            Byte av livsmedelsinspektör
          </head>
          <p xml:id="i-5jNt5XMDQDrP9x3S3rSg43">
            Om ett livsmedelsföretag och en livsmedelsinspektör inte kan
            enas kring ett beslut går det att överklaga till kommunen. Går
            det ej att hitta en lösning går ärendet vidare till högre instans
            – länsrätten. Det är ett krångligt och tidskrävande system. I
            flera fall fungerar livsmedelskontrollerna utmärkt, men om problem
            skulle uppstå måste det finnas andra vägar att gå framåt. Därför
            föreslår vi att livsmedelsföretag ska ges rätt att byta livsmedelsinspektör.
            Dock vet vi att i vissa kommuner finns det bara en livsmedelsinspektör,
            och för att kunna tillgodose möjligheten att byta inspektör föreslår
            vi att kommuner/regionförbund bör samverka för att kunna erbjuda
            möjligheten till byte. Genom fördjupad samverkan ökar det även
            möjligheten till specialisering för de olika inspektörerna, jämfört
            med idag då en inspektör måste kunna allt.
          </p>
          <head xml:id="i-7YWwCwwDtSrsoBgfqCBt5V" type="h1">
            Moderniserad djurskyddslagstiftning
          </head>
          <p xml:id="i-9CupxvoR9XVfhDq9KwHDTL">
            Sverige har ett av världens högsta djurskydd och vår syn på djur
            skiljer sig från många andra länders. De flesta lantbrukare i
            Sverige gör ett fantastiskt jobb med sin tamboskap och ser ett
            mervärde i djuren. Tack vare att svenska lantbrukare dagligen
            sköter om sina djur på ett bra sätt har vi en mycket god djurhälsa
            och därmed behöver vi inte ge lika mycket antibiotika till djuren
            jämfört med resten av världen.
          </p>
          <p xml:id="i-JR25oeid2iN1RapxDvoFCz">
            Faktum är att Sverige har EU:s lägsta antibiotikaanvändning vad
            gäller tamboskap. Exempelvis använder man i Tyskland 16 gånger
            mer antibiotika än i Sverige. Två tredjedelar av all antibiotika
            i världen går till djuruppfödning och är ett resultat av jakten
            på billigt kött. Det är därmed ett globalt problem och där har
            Sverige, som föregångsland i frågorna, all anledning att vara
            en stark och drivande röst.
          </p>
          <p xml:id="i-EKR7yFHYK2cbckMgcUuVjX">
            Vi ska vara mycket stolta över svensk djurproduktion och värna
            vårt djurskydd, och vi är övertygade om att vårt svenska djurskydd
            och djurhälsan i Sverige har goda möjligheter att vara en större
            nisch på den globala marknaden.
          </p>
          <p xml:id="i-2gqv3WCoh9JUHT1Bgm5NPA">
            Därför är det viktigt att vi inte försämrar djurhälsan i Sverige
            utan i stället utvecklar det till en fördel. Vi måste även fortsätta
            arbeta för att höja djurskyddet inom EU så att det närmar sig
            svensk standard och arbeta för att de djurskyddsbestämmelser som
            gäller i EU efterlevs samt att det blir konsekvenser för länder
            som bryter mot vår gemensamma lagstiftning.
          </p>
          <p xml:id="i-SnduWooeGpP3RuY2tVP2Ny">
            Dock anser vi att en översyn och modernisering av djurskyddslagstiftningen
            är eftersträvansvärt. Vi menar att det finns möjlighet till översyn
            som förenklar för djuruppfödaren utan att djurhälsan försämras.
            Syftet och målet med svensk djurskyddslagstiftning bör vara att
            djuren mår bra och är hälsosamma. Vi vill se en mer målstyrd lagstiftning
            som säkerställer detta men vägen dit kan variera.
          </p>
          <head xml:id="i-LiFPEsQ5ZibGohg5GG4n7F" type="h1">
            Livsmedelsbedrägerier
          </head>
          <p xml:id="i-WDjStpP7VJabmwv4m5mWyK">
            Vår utgångspunkt är att det aldrig ska löna sig att fuska eller
            bryta mot lagen. Dessvärre kommer rapporter om att livsmedelsbedrägerierna
            breder ut sig och att kriminella grupperingar runt om i Europa
            tjänar pengar på att exempelvis sälja olivolja som innehåller
            smörjolja eller honung som innehåller sockerlösning. Det absolut
            viktigaste för att motverka livsmedelsbedrägeri är att alla länder
            inom EU gemensamt arbetar med denna fråga, eftersom mycket mat
            handlas inom EU:s inre marknad.
          </p>
          <p xml:id="i-FSKhVhFyWrDWh3nvQatMmA">
            Därför vill vi att denna fråga ska prioriteras högre på EU-nivå
            och att gemensamma insatser görs. Inte minst för att fördjupa
            samverkan mellan EU:s medlemsstater och dess berörda myndigheter
            vad beträffar exempelvis informationsutbyte. Samarbetena mellan
            myndigheter, både i och utanför Sverige, bör förbättras och göras
            mer strategiskt och systematiskt för att upptäcka livsmedelsbedrägerier.
            Konsumenter ska känna sig trygga med maten de äter och bedrägerier
            ska aldrig löna sig.
          </p>
          <head xml:id="i-GqbVtZAbuvXoiqkRmTqV4Q" type="h1">
            Offentlig upphandling
          </head>
          <p xml:id="i-Pn4MXr5KLdfh1Sd45wzzvQ">
            År 2013 upphandlades livsmedel i den offentliga sektorn för 8,9
            miljarder kronor. Kommuner och landsting är med andra ord stora
            aktörer på livsmedelsmarknaden, och har därmed stora möjligheter
            att påverka. Det är även viktigt att barnen i skolan, patienterna
            på sjukhusen och våra äldre ska få bra och näringsrik mat. Vi
            tycker att pris inte ensamt ska styra val av mat, utan även miljöpåverkan,
            djurskydd och antibiotikaanvändning borde vara viktiga faktorer
            att ta hänsyn till vid livsmedelsupphandling.
          </p>
          <p xml:id="i-JEgeWaaAz7GogK2UktKNff">
            I många länder använder man rutinmässigt antibiotika till tamboskap
            som kompensation för en sämre djurhälsa. I Sverige har vi en mycket
            god djurhälsa, och rutinmässig användning av antibiotika är sedan
            länge förbjudet. Den antibiotikaresistens som sprider sig världen
            över är ett stort problem som måste tas på största allvar.
          </p>
          <p xml:id="i-28RLDKT91EfKgvommnAqTe">
            Därför är det oerhört viktigt att vi tar vårt ansvar genom att
            upphandla kött från djur som inte har fått antibiotika rutinmässigt.
            Genom att ta hänsyn till alla dessa faktorer har svensk mat goda
            möjligheter att vinna upphandlingar. Vi vill att fler ska upphandla
            smart. På så sätt kan vi få bättre mat i offentlig verksamhet
            och stödja mat som producerats under goda förhållanden.
          </p>
          <head xml:id="i-WwzwuUorv3ZyQdrqSE7MS1" type="h1">
            Småskaliga slakterier
          </head>
          <p xml:id="i-Sh3uLLq5LF1j8u1f2k7F3N">
            Fler småskaliga slakterier runt om i landet leder till kortare
            djurtransporter och skapar samtidigt arbetstillfällen. De småskaliga
            slakterierna är viktiga för att möjliggöra ett ökat utbud av närproducerade
            livsmedel samt skapar en viktig infrastruktur för att stärka turism
            och den ökade gastroturismen. Alliansregeringen sänkte avgiften
            för småskaliga slakterier just av dessa anledningar, vilket ökade
            konkurrenskraften både för primärproducenter och slakterierna,
            och under Alliansens tid fördubblades antalet småskaliga slakterier.
            Därför är det av stor vikt att denna satsning finns kvar, både
            för djurens och jobbens skull.
          </p>
        </div>
        <div xml:id="i-Nmy1zFuJkTDVivMQpsG2oG" type="signatureBlock">
          <list xml:id="i-C2U8znfM3ej5dtcefqGSAN">
            <item xml:id="i-BXVb2iCQDZ2vpBFFyvWzdF" who="i-Bsa1bRZ8s4aqtJquDTqLPc" type="signature">
              Ulf Berg (M)
            </item>
            <item xml:id="i-9SXxXQY6WbjamgW7zn3gqC" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
            <item xml:id="i-2VcCsKgtZo9E8Bb7VmGTaS" who="i-NU3HPSXKRWGcdWfzmr5Vhd" type="signature">
              Åsa Coenraads (M)
            </item>
            <item xml:id="i-8RWG8BEv2LFx38FU6jXSGG" who="i-JyuoWkg9RUZd3XVSA6MfE6" type="signature">
              Gunilla Nordgren (M)
            </item>
            <item xml:id="i-Na1vhc8BidgdfSGbebMQY1" who="i-17rLcHuXL7eT8W1nwmMH4h" type="signature">
              Sotiris Delis (M)
            </item>
          </list>
        </div>
      </div>
    </body>
  </text>
</TEI>
