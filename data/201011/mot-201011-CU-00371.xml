<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00371">
  <teiHeader>
    <fileDesc>
      <titleStmt>
        <title>Konsumentfrid</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentfrid</title>
          <idno type="rdwebb">GY02C371</idno>
          <rs type="number">C371</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C371/text</ref>
          <ref type="dokument_url_html">http://data.riksdagen.se/dokument/GY02C371</ref>
          <ref type="dokumentstatus_url_xml">http://data.riksdagen.se/dokumentstatus/GY02C371</ref>
          <ref type="doc">http://data.riksdagen.se/fil/B780EA3A-4A00-4F39-A0B5-21350870738E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CfxuidM7gqxkzA2LGQZfcq" type="signed"/>
        <correspContext corresp="i-CfxuidM7gqxkzA2LGQZfcq">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-2pucwPBMtDJTYYjHkP2iUQ" type="numbering">
          <date when="2010-10-29"/>
        </correspAction>
        <correspAction xml:id="i-QZmBgwgyqjb1Y151JCZKfe" type="submission">
          <date when="2010-10-27"/>
        </correspAction>
        <correspAction xml:id="i-VL3347rVcxbKPE5ZHCjrwA" type="transfer">
          <date when="2010-10-24"/>
        </correspAction>
        <correspAction xml:id="i-Tfw4irpd2vXvxh9RLyQY1f" type="assigned"/>
        <correspContext corresp="i-Tfw4irpd2vXvxh9RLyQY1f">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8YvGxQwnQFiBJaTYyucs12" type="motBody">
        <div xml:id="i-CmagMDN3fdgpe32Jamffo1" type="TOC">
          <head xml:id="i-FyJjRmG33wusY3eXWjm3S4">
            1 Innehållsförteckning
          </head>
          <list xml:id="i-TuqJ7MQvPxpLh6fszBd22c">
            <item xml:id="i-SDE79dhvrxdZxGeSSJVWqL">
              2 Förslag till riksdagsbeslut 2
            </item>
            <item xml:id="i-3sPRJ6XKjr2ZCUtw6iv74K">
              3 Inledning 3
            </item>
            <item xml:id="i-DV3MGQaViCgsWHKhwu4VbB">
              4 Begränsa direktreklamen 3
            </item>
            <item xml:id="i-JfiUGhgWm7zFRhLZb8weFw">
              5 Telefonförsäljning och marknadsföring 4
            </item>
            <item xml:id="i-S8ei9kQqJszpyNexywujES">
              6 Reklam riktad till barn 5
            </item>
            <item xml:id="i-Y7GbrN5yCkh42UpQsEjqPG">
              7 Könsdiskriminerande reklam 6
            </item>
          </list>
        </div>
        <div xml:id="i-94CtHtUdRKAxeWQ5v4Zy9h" type="motProposal" subtype="förslag">
          <head xml:id="i-4oyRGYZcMFBjgDEL8AZniL">
            2 Förslag till riksdagsbeslut
          </head>
          <list xml:id="i-SxoXYn38DhfTG7npjUSkUz" style="ol">
            <item xml:id="i-GrtF3422owr32byRdF8YqU">
              Riksdagen tillkännager för regeringen som sin mening vad som
              anförs i motionen om att tillsätta en utredning som ska ha till
              uppgift att ta fram förslag om att begränsa direktreklamen och
              stärka konsumenternas rätt.
            </item>
            <item xml:id="i-E3Zt541ZiftUbkutVZS8aj">
              Riksdagen tillkännager för regeringen som sin mening vad som
              anförs i motionen om att marknadsföringslagen bör ses över i syfte
              att ta fram regler som ska hindra oseriösa försäljningsmetoder.
            </item>
            <item xml:id="i-GsXw2A2qpywnT3sxXZpA6N">
              Riksdagen tillkännager för regeringen som sin mening vad som
              anförs i motionen om att införa regler i marknadsföringslagen
              som ålägger näringsidkare att beakta barns allmänna utsatthet
              i kommersiella sammanhang.
            </item>
            <item xml:id="i-3L8bKb9i3dPWzQasMapc85">
              Riksdagen tillkännager för regeringen som sin mening vad som
              anförs i motionen om att ge en lämplig myndighet i uppdrag att
              fortlöpande följa upp reklam som riktar sig till barn samt övervaka
              att lagar och riktlinjer följs vid marknadsföring som riktar sig
              till barn.
            </item>
            <item xml:id="i-WKppzVExAdeb362qc3fGWE">
              Riksdagen begär att regeringen återkommer med förslag till lag
              om förbud mot könsdiskriminerande reklam.
            </item>
            <item xml:id="i-9eGCVbbeovUF6R6oW3Gf6Y">
              Riksdagen tillkännager för regeringen som sin mening vad som
              anförs i motionen om att ge Konsumentombudsmannen i uppdrag att
              göra en kartläggning av den könsdiskriminerande reklamens utveckling
              och omfattning samt att utforma råd och sprida information om
              könsdiskriminerande reklam.
            </item>
            <item xml:id="i-RZ9ni1yyc9quzjWMQZr44x">
              Riksdagen tillkännager för regeringen som sin mening vad som
              anförs i motionen om att ge Skolverket och Högskoleverket i uppdrag
              att göra en översyn av utbildning i mediekritisk kompetens. 1
            </item>
          </list>
          <p xml:id="i-TcrkAfr1taYgCCj1gQsbvj">
            1 Yrkande 7 hänvisat till UbU.
          </p>
        </div>
        <div xml:id="i-8CaMZWYpdJ9tepgucYV8MJ" type="motContent">
          <head xml:id="i-Cz6Z2Qh9awSJDRgaJfVr59" type="h1">
            3 Inledning
          </head>
          <p xml:id="i-J9n4MreDHRwh6aApj2p9T8">
            Det kan konstateras att konsumentpolitiken är ett mycket viktigt
            politikområde. Här kan vi som konsumenter ta makten och visa vad
            som är viktigt för oss själva och ställa krav utifrån olika hänsyn.
            Som aktiva konsumenter kan vi få gehör för krav på god hälsa,
            solidaritet, bra arbetsvillkor och miljöhänsyn. I denna motion
            fokuserar vi på ett område inom konsumentpolitiken, nämligen reklamfrågor.
            Ytterligare förslag inom samma område finns i våra motioner angående
            alkoholreklam och angående tobaksfrågor.
          </p>
          <p xml:id="i-GdtRqx2Bf6wsobNxgAuufP">
            Samtidigt som vi som konsumenter har ett visst mått av makt blir
            vi ständigt översköljda med budskap om att köpa och konsumera.
            Marknadsföringen är ofta mycket aggressiv och vänder sig inte
            sällan till konsumenter som redan är utsatta, inte minst ekonomiskt.
            Detta sker bland annat genom uppmaningar till dyra kreditköp som
            skapar ohållbara skuldfällor. I den offentliga miljön utsätts
            vi alla för ständiga påtryckningar och dessutom får vi mängder
            av direktreklam levererad direkt in i våra hem.
          </p>
          <p xml:id="i-Qf1Zgg7c1Sd2wCWxxcTGiR">
            Det kan handla om gratistidningar, reklamblad och i värsta fall
            dörrförsäljare som knackar på våra dörrar och telefonförsäljare
            som ringer på våra telefoner. I detta reklambrus är det inte lätt
            att vara en medveten konsument som tillåts att själv bestämma
            över sina tillgångar och val av inköp.
          </p>
          <p xml:id="i-GxTyBqcGHz3vP1uoGUduZa">
            Även om det finns regler såsom Nixregistret som ska förhindra
            telefonmarknadsföring och regler kring direkt- och hemförsäljning
            som ger möjlighet till exempelvis ångerrätt så skapar dessa regler
            ingen egentlig konsumentfridssfär. Vi är alla fortfarande tillgängliga
            för påverkan av dessa kommersiella intressen såväl på gator och
            torg som i våra egna hem.
          </p>
          <p xml:id="i-HFGdzYyFrZB8Fk77xXQtbs">
            För att kringgå människors önskan om att slippa reklam ökar andelen
            direktadresserad reklam. När denna typ av marknadsföring når personer
            som kanske har en intellektuell funktionsnedsättning, är äldre
            eller har invandrat kan brevet uppfattas som ett krav på personligt
            ansvar. Inte sällan undertecknar mottagaren brevet för att han
            eller hon tror att det krävs. Detta kan sedan leda till ekonomiska
            förpliktelser för lång tid framåt. Inte sällan handlar det om
            prenumerationer av något slag eller om kreditlån med höga avgifter.
            Denna aggressiva och effektiva försäljning in i våra hem har kraftigt
            ökat sedan marketingföretag ringer och försäljer varor i våra
            hem. Gränsen för den nytta som reklam har är för länge sedan passerad.
            Samhället har som det är idag inga försvar att sätta emot denna
            utveckling.
          </p>
          <head xml:id="i-VPfCjxQ5Da5Kx3QyxamFER" type="h1">
            4 Begränsa direktreklamen
          </head>
          <p xml:id="i-XYDyU27gsVPppPcviU6EwR">
            Det borde vara självklart att var och en själv ska ha möjlighet
            att välja om man vill ta emot reklambudskap. I våra egna hem ska
            konsumtionsfrid råda. Naturligtvis innebär detta inte ett reklamstopp.
            Företag måste ha möjligheter att marknadsföra sig och informera
            om sina varor och tjänster. Detta är också i konsumenternas intresse
            då det ger möjlighet att jämföra och skapa en marknadsöversikt.
            Beställd reklam och/eller konsumentupplysning är exempel på tjänster
            som gynnar både konsumenter och företag men konsumenternas ställning
            och rätt måste stärkas.
          </p>
          <p xml:id="i-76ZXbGMvYVma37rUWDVzSL">
            Regeringen bör tillsätta en utredning i syfte att se över möjligheterna
            att begränsa direktreklamen och stärka konsumenternas ställning
            i enlighet med det ovanstående. Detta bör riksdagen ge regeringen
            till känna.
          </p>
          <head xml:id="i-E2dDdKwdBEXxyzDarynbkg" type="h1">
            5 Telefonförsäljning och marknadsföring
          </head>
          <p xml:id="i-7k4SY7D4LF6mDrbUVXjFmh">
            Dagens telefonförsäljning och telefonmarknadsföring skapar ofta
            oklarheter för konsumenter. Många konsumenter har svårt att förstå
            villkoren för köpeavtal som sluts vid telefonförsäljning. Det
            beror på brister i informationen från försäljaren och att avtalet
            ofta ingås snabbt. Vidare förekommer det att mindre seriösa telemarketingföretag
            genom rena bluffmetoder lurar konsumenter att tro att de ingått
            bindande avtal. Till exempel har det hänt att företaget spelat
            in samtalet med konsumenten och sedan klippt ut relevanta avsnitt
            ur detta så att det av inspelningen verkar som om avtal slutits.
            Även om detta så klart tillhör undantagen så måste frågan beröras.
          </p>
          <p xml:id="i-ToFbhcaan1LkXAYGnjXYGx">
            För att det inte ska råda några tvivel för konsumenten om ett
            avtal har ingåtts eller inte ska den del av samtalet, rimligtvis
            den avslutande delen, där avtal ingås spelas in i bevissyfte.
            Vidare bör informationen om villkoren för avtalet framgå tydligt
            under samtalet.
          </p>
          <p xml:id="i-VF3Lka4RaxybpT5bTLFDmd">
            För att stärka konsumenternas rätt och möjlighet att göra väl
            underbyggda val bör telemarketingföretag vara skyldiga att tillhandahålla
            en bemannad svarsfunktion dit konsumenter kan vända sig med sina
            frågor. En presumtiv köpare bör rimligtvis ha möjlighet att ringa
            tillbaka till det företag hon eller han har blivit uppringd av
            för att få information om produkter och tjänster.
          </p>
          <p xml:id="i-CE3TeF1UFXAYwTfP4f42gs">
            För närvarande är det endast möjligt att spärra telefonnummer
            till fasta abonnemang emot telefonsamtal i marknadsföringssyfte
            i det s.k. Nixregistret. Vidare förekommer det att mindre seriösa
            telemarketingföretag inte respekterar spärrar utan ringer till
            personer trots att de anmält sig till Nixregistret. Informationen
            om möjligheten att anmäla sig till Nix är inte tillräckligt lättillgänglig.
            Detta leder till att många personer tvingas ta emot telefonförsäljares
            samtal i sina hem mot sin vilja.
          </p>
          <p xml:id="i-769xCRrsR6e2p6wZ52K3T5">
            En möjlighet att komma till rätta med detta problem vore att
            införa ett omvänt Nixregister, dvs. att den person som vill ta
            emot direktreklam via telefon i sitt hem anmäler detta till registret.
            Konsumenten gör då ett aktivt val att bli uppringd i marknadsföringssyfte.
          </p>
          <p xml:id="i-LrNKRE3T4rJPLihfULAN7t">
            Enligt marknadsföringslagen är det inte tillåtet att skicka sms
            eller mms i marknadsföringssyfte till en mobiltelefon utan att
            konsumenten först samtyckt till det. Trots detta ökar antalet
            anmälningar till Konsumentverket angående sms-reklam till konsumenter
            som inte godkänt det innan.
          </p>
          <p xml:id="i-UZq1NcjbCZGbLUspJJmcXn">
            Ytterligare en fråga är reklam i sociala medier. För närvarande
            granskar konsumentombudsmännen i de nordiska länderna denna fråga
            i syfte att dels kartlägga vilken typ av marknadsföring det handlar
            om, dels se om den bryter mot dagens regler för elektronisk marknadsföring.
            I utredningen kommer man särskilt att titta på reklam som riktar
            sig till barn. När det gäller marknadsföring i sociala medier
            är området relativt outforskat, varför denna utredning är välkommen
            men det är så klart inte tillräckligt. På grund av ovanstående
            anledningar krävs det en utredning av marknadsföringslagen i syfte
            att hindra oseriösa försäljningsmetoder. Detta bör riksdagen som
            sin mening ge regeringen till känna.
          </p>
          <head xml:id="i-8FjxFZqSZupqxKtd7bz95V" type="h1">
            6 Reklam riktad till barn
          </head>
          <p xml:id="i-UAcLZm8tC45tdZgTsZVUUu">
            Marknadsföringen som vänder sig till barn blir allt mer aggressiv
            och mera omfattande. På olika sätt smygs det in reklam för olika
            varor och tjänster riktade till barn. I sin marknadsföring till
            barn använder sig företag ofta av säljfrämjande åtgärder som utdelning
            av leksaker, gratiserbjudanden, tidningsutskick, utfärdande av
            s.k. medlemskort och pysselaktiviteter.
          </p>
          <p xml:id="i-3R7e3gNiznCqy6mkwCbcTA">
            Det är också allt vanligare att produkter marknadsförs i handeln
            och placeras i t.ex. varuhus på ett sådant sätt att barn och unga
            konsumenter lockas till påverkan och köp. Även barns matvanor
            påverkas i hög grad av aggressiv marknadsföring av snabbmat, godis,
            läsk och andra livsmedel med höga fett- och sockerhalter. Ofta
            har förpackningarna figurer och färgsättningar som riktar sig
            till barn. Reklamen i tv, i tidningar och på affischer ute på
            stan påverkar barns och ungdomars uppfattning av sitt utseende
            och skapar en orealistisk självbild för många barn och ungdomar.
            Inte sällan kan ökad konsumtion av de olika produkterna vara till
            nackdel för barnens psykiska och fysiska hälsa.
          </p>
          <p xml:id="i-8nFwtzHn6aNzs3TLUVEUor">
            Även företag som riktar sig till barn med tjänster som ringsignaler
            eller spel till mobilen har blivit allt vanligare tjänster som
            ofta marknadsförs som gratis eller med en engångsavgift men som
            fortsätter som en prenumeration och är svåra att ta sig ur. Att
            ingå avtal med barn är inte lagligt, men företagen menar att föräldrarna
            automatiskt godkänt avtalen när de tecknat mobilabonnemang och
            gett till sitt barn.
          </p>
          <p xml:id="i-5CUFsJSowwBEZK4houz889">
            Visserligen förbjuder direktivet om otillbörliga affärsmetoder
            direkta köpuppmaningar som riktar sig till barn men enligt vår
            mening bör ytterligare åtgärder vidtas för att skydda barn från
            en alltför stark exponering. Vänsterpartiet anser att regelverket
            mot denna form av reklam bör förstärkas. Regeringen bör utreda
            möjligheten att införa en regel i marknadsföringslagen som ålägger
            näringsidkare att beakta barns allmänna utsatthet i kommersiella
            sammanhang. Detta bör riksdagen som sin mening ge regeringen till
            känna.
          </p>
          <p xml:id="i-Q7xT94BkSGTMtKtdzsdLRF">
            Vi anser även att regeringen bör ge en lämplig myndighet i uppdrag
            att fortlöpande följa upp reklam som riktar sig till barn. Regeringen
            bör vidare verka för att lagstiftningen utvecklas så att företagen
            tvingas att ta större ansvar för att i sin marknadsföring uppmuntra
            barn till hälsosamma matvanor samt för att det sker en tydligare
            övervakning av att lagar och riktlinjer följs vid marknadsföringen
            till barn. Regeringen bör också, särskilt inom ramen för det internationella
            samarbetet, verka för att mötesplatser på Internet inför särskilda
            hälsopolicyer för reklam. Enligt vår uppfattning finns det dessutom
            anledning för regeringen att utreda om marknadsföringslagens bestämmelser
            om reklamidentifikation behöver förstärkas. Regeringen bör därför
            ge en lämplig myndighet i uppdrag att fortlöpande följa upp reklam
            som riktar sig till barn samt att övervaka att lagar och riktlinjer
            följs vid marknadsföring som riktar sig till barn. Detta bör riksdagen
            som sin mening ge regeringen till känna.
          </p>
          <head xml:id="i-3f1xhak6zETpWz2TfeVABf" type="h1">
            7 Könsdiskriminerande reklam
          </head>
          <p xml:id="i-SLbGEtZbGoS8ABiAy6aAxC">
            Reklamen är ett medel som används i ett kommersiellt syfte för
            att påverka oss att konsumera. Även om reklamen har till huvudsyfte
            att öka efterfrågan på varor och tjänster så påverkar den också
            mottagarens medvetande när det gäller frågor som inte har något
            direkt samband med de utannonserade varorna och tjänsterna. Reklamen
            skapar och upprätthåller stereotypa idealbilder av män och kvinnor.
            Bilderna är nästan utan undantag retuscherade, vilket leder till
            att de befäster ett skönhetsideal som inte existerar i verkligheten.
            Reklamen skapar och upprätthåller den heterosexuella normen. Könsdiskriminerande
            reklam påverkar formandet av människors identitet och motverkar
            samhällets jämställdhetssträvanden.
          </p>
          <p xml:id="i-T6sUVGWtcunbw2vfsxsM66">
            Sexualiseringen av det offentliga rummet ökar. De onaturliga
            kroppsideal som skapas och upprätthålls av reklamen påverkar såväl
            tonårsflickor som pojkar negativt. Reklamen förmedlar också en
            könsstereotyp bild till barn och ungdomar. Vidare sänder könsdiskriminerande
            reklam en tydlig signal om att det är acceptabelt att behandla
            andra människor, i synnerhet kvinnor, som objekt som kan konsumeras.
            Att mode, musik, reklam och annat medieinnehåll influeras av ett
            pornografiskt bildspråk och pornografiska attribut försvårar jämställdhetsarbetet
            och legitimerar kvinnors underordning i samhället. Många kvinnor
            och män känner sig speciellt kränkta av framställningen av kvinnor
            som rena sexualobjekt. Objektifieringen som framför allt kvinnor
            utsätts för i kommersiella syften är därför på många sätt ett
            allvarligt samhällsproblem.
          </p>
          <p xml:id="i-QeGoGuLQ5E4M4Hjf3ZsUmv">
            I Norge, Danmark, Finland och Island finns redan lagstiftning
            som är tillämplig på könsdiskriminerande reklam. Utformningen
            av lagstiftningen skiljer sig åt mellan de olika länderna. I korthet
            har man valt att införa regler mot könsdiskriminerande reklam
            i lagstiftning om marknadsföring, avtalsvillkor och jämställdhet
            eller så har man som i Finland genom praxis funnit att redan befintlig
            konsumentskyddslagstiftning är tillämplig.
          </p>
          <p xml:id="i-DT3WHeWDHbQyFYSuRMBVxH">
            Sverige har genom olika internationella konventioner åtagit sig
            att motverka könsdiskriminering. Dock är varken marknadsföringslagen
            eller diskrimineringslagstiftningen tillämplig på könsdiskriminerande
            reklam. Lagstiftaren har i stället överlåtit åt näringslivet att
            genom frivilliga åtgärder motverka den könsdiskriminerande reklamen.
            Vi anser att detta är beklagligt och vill framföra kritik mot
            hur Näringslivets etiska råd mot könsdiskriminerande reklam (ERK)
            har skött sitt uppdrag. ERK, samt Marknadsetiska rådet, har sedan
            den 1 november 2008 ersatts av den branschfinansierade reklamombudsmannen.
            Det återstår att se om denna förändring ger konkreta resultat.
          </p>
          <p xml:id="i-WbrU5u56qqaWq1rGWeFvat">
            Frågan om könsdiskriminerande reklam har debatterats och utretts
            i flera omgångar sedan mitten av 1970-talet. Både lagutskottet
            och konstitutionsutskottet har i ett flertal betänkanden uttalat
            att ett förbud mot könsdiskriminerande reklam kräver ändringar
            i tryckfrihetsförordningen (TF) och yttrandefrihetsgrundlagen
            (YGL). Tryckfriheten har, som en del av yttrandefriheten, en särskilt
            stark ställning i Sverige. Att få tycka, tänka och förmedla tankar
            till andra är centralt i en demokrati. Även om skyddet för tryck-
            och yttrandefriheten är och ska vara starkt finns det situationer
            där det för att skydda andra värden krävs inskränkningar. De skyddade
            värdena ska då vara så starka att det kan motiveras och godtas
            i ett demokratiskt samhälle att göra sådana inskränkningar. Skyddet
            för alla människors lika värde kan vara ett sådant.
          </p>
          <p xml:id="i-SEZYcwxYVNSqZBvxNmWvcs">
            I januari 2008 kom utredningen SOU 2008:5 Könsdiskriminerande
            reklam kränkande utformning av kommersiella meddelanden . Utredningen
            gör bedömningen att en lagreglering av den könsdiskriminerande
            reklamen bör ske. Det är reklamens utveckling och omfattning men
            framför allt dess art som kräver att könsdiskriminering i reklam
            motverkas. Regeringen avvisade förslagen i utredningen med hänvisning
            till just tryck- och yttrandefriheten. Det är ett märkligt resonemang
            när man i en statlig utredning bedömt att det går att balansera
            dessa två lagstiftningsfrågor på ett rimligt sätt. Med tanke på
            utvecklingen på reklammarknaden är det därför dags att snarast
            besluta om ett förbud mot könsdiskriminerande reklam. Detta bör
            riksdagen som sin mening ge regeringen till känna.
          </p>
          <p xml:id="i-9v4u8hTPY7Me9mvW9tNJss">
            I utredningen om könsdiskriminerande reklam finns också flera
            andra viktiga förslag. Enligt utredningen är det t.ex. viktigt
            att en utpekad myndighet har ett uppdrag att arbeta med frågor
            avseende könsdiskriminerande reklam. Ett sätt att främja lika
            rättigheter och möjligheter för alla oavsett kön är att synliggöra
            förekomsten av diskriminering i reklam och vidta åtgärder för
            att motverka förekomsten av densamma. Att ge en utpekad myndighet
            i uppdrag att arbeta mot könsdiskriminerande reklam ökar fokuset
            på frågan. Konsumentombudsmannen föreslås också göra en kartläggning
            av den könsdiskriminerande reklamens utveckling och omfattning
            samt utforma råd och sprida information om könsdiskriminerande
            reklam. Detta bör riksdagen som sin mening ge regeringen till
            känna.
          </p>
          <p xml:id="i-HGyhAf2geXWYntMpdwAWEq">
            Skolan har en viktig uppgift i att lära elever att analysera,
            värdera och hantera massmediala budskap. Enligt utredningen är
            det önskvärt att undervisningen i mediekritisk kompetens blir
            mer omfattande än den är i dag. Därför föreslås Skolverket och
            Högskoleverket göra en översyn och utvärdering avseende utbildning
            i mediekritisk kompetens samt om det anses behövas arbeta för
            en utbildningsutveckling i denna fråga. Detta bör riksdagen som
            sin mening ge regeringen till känna.
          </p>
        </div>
        <div xml:id="i-Wzj5F7BX6VGS32Tss3c6Su" type="motSignatures">
          <list xml:id="i-7hxfrUwpcSJSLe81Y5u9ud">
            <item xml:id="i-AwshB8woqUgpUzsZL8bnem" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-JE6EGnrvQ7ofVLmEHsW1hB" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-GPE9xgEoFy9xQqFwP3Z4TR" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-FdX4djdNdgXHwCWTtgT4hG" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-GMik8zJ7zCN2FTgWDNdEpD" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-KGyov8RyW5eZrv4NjLc6iY" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
