<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00401">
  <teiHeader>
    <fileDesc>
      <titleStmt>
        <title>Franchising</title>
        <author corresp="i-MVzhVeKwRGmjHjHoSrReg9">av Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Franchising</title>
          <idno type="rdwebb">H102C401</idno>
          <rs type="number">C401</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C401/text</ref>
          <ref type="dokument_url_html">http://data.riksdagen.se/dokument/H102C401</ref>
          <ref type="dokumentstatus_url_xml">http://data.riksdagen.se/dokumentstatus/H102C401</ref>
          <ref type="doc">http://data.riksdagen.se/fil/61AC6E5A-61DD-465C-9A6C-36819BF14C23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SaZnAJdhCwaiKs3NyZ65T3" type="signed"/>
        <correspContext corresp="i-SaZnAJdhCwaiKs3NyZ65T3">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-6c5s9Ud8uxsgXZ6fmtsfss" type="numbering">
          <date when="2013-10-07"/>
        </correspAction>
        <correspAction xml:id="i-GzEk3SARTJxx19ihZezyVH" type="submission">
          <date when="2013-10-04"/>
        </correspAction>
        <correspAction xml:id="i-HDwNj47e2WbiQjuWquJH9b" type="transfer">
          <date when="2013-10-03"/>
        </correspAction>
        <correspAction xml:id="i-58FV7goCB1x2EMTzCNWsV1" type="assigned"/>
        <correspContext corresp="i-58FV7goCB1x2EMTzCNWsV1">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wjys6hgcvAJeeY9p1EXF3y" type="motHeader"/>
      <div xml:id="i-58MLksueeVGGJH1LrabYAS" type="motBody">
        <div xml:id="i-Fb7F5ekAmsyAdSkyReXC7W" type="motProposal" subtype="förslag">
          <head xml:id="i-GV8ZgFfHG1U1AmGZPAYc19">
            Förslag till riksdagsbeslut
          </head>
          <p xml:id="i-E5EzKeLR3qYV78itQWVEsF">
            Riksdagen tillkännager för regeringen som sin mening vad som
            anförs i motionen om en översyn av lagen om franchising.
          </p>
        </div>
        <div xml:id="i-3iMKUpHEoN2ZQUJsswsyZj" type="motContent">
          <head xml:id="i-BetoELQd6jf4znvZaDKTSs" type="h1">
            Motivering
          </head>
          <p xml:id="i-ChvWdbJfkGj5U8V8rsMpJN">
            Franchising har under senare år växt lavinartat i Sverige och
            är därmed en viktig näringspolitisk fråga. Franchising under ansvarsfulla
            former där båda parter ges förutsättningar för lönsamhet och har
            en ömsesidig lojalitet är en utmärkt form för affärsmässigt samarbete.
            Rubriker i pressen som Franchiseavtal blev en fälla, Franchisetagare
            utnyttjas med 7-Elevens avtal, beskriver emellertid en annan och
            viktig del av verkligheten. Antalet konkurser bland franchisetagare
            har också ökat på senare tid. Franchisetagare är typiska småföretagare
            som har en mycket utsatt ställning. Alltfler verksamheter övergår
            till franchising: McDonalds, 7-Eleven, Hemglass, Elgiganten är
            några kända exempel. Snabbmatsrestauranger är så gott som hundraprocentigt
            franchiserade. Andra branscher där det ofta förekommer är fastighetsförmedling,
            biluthyrning och städföretag.
          </p>
          <p xml:id="i-2ufWVZ56Fe6HUVvxspA4SH">
            Sedan några år tillbaka finns en lag som reglerar franchisegivarens
            skyldighet att informera en franchisetagare innan ett avtal träffas.
            Redan vid tillkomsten av denna lag framhölls från många håll att
            den inte gav ett tillräckligt skydd för den ofta mycket utsatta
            grupp av småföretagare som franchisetagarna utgör. Erfarenheterna
            av lagen visar att det nu är dags att ta nästa steg för att i
            någon mån komma till rätta med de ojämlika förutsättningar som
            gäller i förhållandet franchisegivare–franchisetagare. Redan i
            propositionen till lagen framhölls att franchiseavtalen är påtagligt
            ensidigt utformade i franchisegivarens favör. Det finns idag ingen
            reell möjlighet för en franchisetagare att förhandla om eller
            påverka ett franchiseavtals innehåll. En följd av detta är att
            franchisetagaren ofta påtvingas tvivelaktiga och oskäliga avtalsvillkor.
          </p>
          <p xml:id="i-VVYna6JV1r13PALmkmtbzT">
            Det senaste exemplet är att det statliga bolaget Apoteket AB
            också har en försöksverksamhet med franchising, och har tagit
            efter en av de värsta franchisegivarna i branschen. Det har lett
            till rättsliga efterspel, där stora problem åsamkats franchisetagaren,
            bl a att inte kunna ha kontroll över sin egen ekonomi. Just apoteksverksamhet
            skiljer sig från vanlig franchiseverksamhet då det inte bara är
            en butik man ska driva, utan att det dessutom finns välutbildad
            personal i farmakologi, och dessutom krävs det att företagaren
            själv ska ha kunskaper om hur ett apotek drivs och ha relevant
            utbildning för detta. Det är ytterst tveksamt om ett statligt
            bolag ska på ett närmast oseriöst sätt bedriva denna typ av verksamhet.
          </p>
          <p xml:id="i-Gimtdr7CbkiaXsRCAR2Juy">
            Dessutom är lagen uddlös, för om en franchisegivare bryter mot
            lagen ska fallet prövas i Marknadsdomstolen. Domstolen kan bara
            döma ut vite och vitet tillfaller inte den drabbade parten, det
            vill säga franchisetagaren, utan det allmänna. Man måste då ställa
            sig frågan hur realistiskt det är att en hårt pressad franchisetagare
            vill driva en process där skadeståndet, vitet, tillfaller någon
            annan. Om det finns en politisk vilja att ge franchisetagare ett
            verkligt skydd bör man också ha en lag som ger den effekten.
          </p>
          <p xml:id="i-CShJQkfMsJnZkDn7RdiWH8">
            Andelen oseriösa franchisegivare har även starkt ökat på senare
            tid. Därför är det nödvändigt att vässa dagens lagstiftning med
            verkliga skyddsregler för den svagare parten i ett franchiseförhållande.
            Ett tillgodoseende av franchisetagarens självklara skyddsbehov
            kan inte bara avfärdas med argumentet att regelbördan för näringslivet
            ska minskas. Vid en avvägning mellan detta argument och det berättigade
            kravet på skydd för en svagare avtalspart väger skyddsaspekten
            tyngst. Skyddslagstiftning för franchisetagare finns idag bland
            annat i USA, Kanada, Frankrike, Spanien, Italien, Korea och Japan.
            Även Europarådet har antagit en rekommendation där medlemsstaterna
            uppmanas att införa lagstiftning om franchising.
          </p>
          <p xml:id="i-3ZzSU5hftT8ziyg5TYQUQF">
            Jag vill här lyfta fram fyra områden bland flera där behovet
            av en skyddslagstiftning är nödvändig.
          </p>
          <p xml:id="i-DH1PWVdR8VMirMchVZL9Dc">
            1. Förhandlingsrätt kombinerad med ett föreningsrättsskydd för
            franchisetagare är den viktigaste förutsättningen för att åstadkomma
            en bättre balans mellan parterna på franchiseområdet. En lagstiftning
            som ger franchisetagaren förhandlingsrätt skulle även medföra
            ett radikalt minskat behov av detaljlagstiftning utan att dynamiken
            i de olika franchisekedjorna skulle påverkas. Utan en förhandlingsrätt
            har franchisetagaren i realiteten ingen möjlighet att påverka
            innehållet i ett franchiseavtal.
          </p>
          <p xml:id="i-L28bCQdgP283bXeYwSd8EA">
            2. Bestämmelser om uppsägning av avtalen samt ekonomisk kompensation
            vid inlösen av inventarier, varulager med mera i samband med uppsägning
            saknas oftast i franchiseavtal. Här bestämmer idag franchisegivaren
            enväldigt. En enkel och samtidigt för båda parter acceptabel lösning
            borde vara att efter mönster av kommissionslagen ge franchisetagaren
            rätt att t ex få ersättning för investeringar som blir onyttiga
            på grund av att avtalet sägs upp.
          </p>
          <p xml:id="i-7Gj59TaTi8uY1V28YX7HCA">
            3. Skiljeklausul är obligatorisk i ett franchiseavtal. Detta
            förstärker ojämlikheten i ett franchiseförhållande. En franchisetagare
            kan då inte gå till allmän domstol för att få en tvist löst utan
            har i praktiken ingen möjlighet att processa med en franchisegivare
            eftersom franchisetagaren löper risken att få betala hela kostnaden
            för skiljedomen (arvode till skiljemännen samt sina egna och motpartens
            advokatkostnader). I normalfallet uppgår kostnaden till 1–2 miljoner
            kronor. Någon rättshjälp beviljas inte heller i sådana tvister.
            En mindre företagare som en franchisetagare kan med andra ord
            bli i det närmaste rättslös i en tvist med en franchisegivare.
            Statens roll är att tillse att det finns fungerande spelregler
            på marknaden för att inte svagare parter i affärsrelationer ska
            utnyttjas. Problemet med skiljeklausuler i franchiseavtal och
            det faktum att domstolarna efter ett HD-utslag (NJA 1992 s. 290)
            inte jämkar franchiseavtal med skiljeklausul visar att spelreglerna
            mellan franchisegivare och franchisetagare inte fungerar. Skiljeklausul
            är ett oskäligt villkor i franchiseförhållanden. Regler i lag
            om att franchisegivaren i de fall där denne kräver skiljeklausul
            ska betala hela eller större delen av skiljekostnaderna är därför
            nödvändiga.
          </p>
          <p xml:id="i-GMaEuFh1Cg1Ad5HJjsp9hr">
            4. I standardavtalen som franchisegivare tillhandahåller finns
            flera bestämmelser som kan betecknas som oskäliga, t ex regler
            om viten som är så utformade att endast franchisetagaren drabbas
            av vite vid avtalsbrott. Dessa bestämmelser ger franchisegivaren
            ensidig rätt att ändra eller lägga till moment i franchiseavtalen
            utan att detta först diskuterats eller godkänts av franchisetagaren.
          </p>
          <p xml:id="i-YSCJFUU8Pf7eycrLfnyjja">
            Om staten eller statliga företag ska bedriva franchisingverksamhet
            ska de vara ett föredöme för andra franchisetagare och inte tillhöra
            de som utnyttjar bristen på lagstiftning på området fullt ut.
          </p>
          <p xml:id="i-LE61Qnrx9v6W2k6jSdb2u1">
            Franchisetagarnas Riksorganisation (FRO) har förgäves sökt få
            förhandlingar till stånd med Svenska Franchiseföreningen (SFF)
            i syfte att förhandlingsvägen lösa bl a de problem som här redovisats.
            Lagstiftning är därför enda vägen till en lösning. En lagstiftning
            skulle även få till effekt att man kan stävja förekomsten av oseriösa
            franchisesystem, något som borde ligga i båda parters intresse.
            Vi är i Sverige idag i samma situation som USA befann sig i på
            1960-talet när man där beslutade att införa lagstiftning om franchising.
            Det finns alltför många exempel på missbruk där enskilda personer
            har råkat i stora ekonomiska svårigheter till följd av illa genomtänkta
            eller bedrägliga franchisesystem för att inte vidta åtgärder.
            Regeringen bör därför besluta om en översyn av lagstiftningen
            för att komma till rätta med de missförhållanden som råder inom
            franchising.
          </p>
        </div>
        <div xml:id="i-DDNocFvQDiZGut7H5Yn5YU" type="signatureBlock">
          <list xml:id="i-JXUMgKjnmknpKir1Jo3V5r">
            <item xml:id="i-EynNarfTHYJFw7t6vFH6j3" type="signature">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
