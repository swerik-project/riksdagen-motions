<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00253">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__253/mot_1957__ak__253-001.pdf"/>
      <fw xml:id="i-9F1EDRiZ6XLr4n8QNDXPBG">
        Molioner i Andra kammaren, nr 253 år 1957 9
      </fw>
      <div xml:id="i-NuLbjC9kD5yJha4cZJJ2W5" type="motHeader">
        <div xml:id="i-pYk5rktCc3fdoziSMSWs9" type="motTitle"/>
        <div xml:id="i-LP5oPQmTAWd989JM9vbkvP" type="motSubmissionInfo"/>
      </div>
      <div xml:id="i-3nM1WvEfnnK55yRXTh1iRZ" type="motBody">
        <div xml:id="i-PS96v95wB7Yjui6ohWmYAY">
          <p xml:id="i-8p4joYM6ZU6z3APBXBb9no">
            Nr 253
          </p>
          <p xml:id="i-YLiobEL3ZVGZx3QWAMZfYL">
            Av herr Ohlin m. fl., om föreskrifter till säkerställande av
            all- mänhetens obehindrade tillgång till myndigheters offentliga
            handlingar.
          </p>
          <p xml:id="i-LqB5nuVGjTuTm7FZSe5DYJ">
            Ett av de väsentligaste hjälpmedel, vartill allmänheten har tillgång
            då det gäller att utöva kontroll över myndigheters och domstolars
            åtgöran- den, är den för svensk rätt säregna grundsatsen om allmänna
            handlingars offentlighet. Genom reglerna härom har möjlighet beretts
            till insyn i de ledande statsorganens såväl som i lokala myndigheters
            verksamhet. Garantier har härigenom åvägabragts för att — så långt
            det är praktiskt möjligt — alla företeelser inom det offentliga
            livet, vilka är skriftligen belagda, blir underkastade allmänna
            opinionens fria kritik. Principen om allmänna handlingars offentlighet,
            vilken småningom genomsyrat hela vår förvaltning nedifrån och
            upp liksom domstolsväsendet, har blivit en hörnsten i vårt demokratiska
            samhällsskick. Grundlagen har givit principen den utformningen
            att allmän handling, som ej skall hållas hemlig, skall på begäran
            tillhandahållas den som önskar taga del av densamma; se tryckfrihetsförordningen
            2:8. Stad- gandet synes närmast förutsätta att den som skall begära
            en handling för utlämnande känner till denna på förhand. En sådan
            tolkning leder till att, om en handlings existens kan hemlighållas
            för allmänheten, man på detta sätt också kan på ett effektivt
            sätt förhindra dess utlämnande. Är handlingen icke känd, kan ingen
            begära dess utlämnande. Nu för- håller det sig emellertid uppenbarligen
            så att om offentlighetsgrundsat- sen skall få den ovan angivna
            betydelsen för samhällslivet — något som från alla sidor betygats
            vara av vikt — det utöver de minimikrav, som det nyss återgivna
            stadgandet i TF lägger på myndigheterna, måste ford- ras positiva
            åtgärder från dessas sida i syfte att ställa handlingar, som är
            offentliga, till allmänhetens disposition. På många håll har också
            myndigheterna i riktig insikt om betydelsen av att offentlighetsprincipen
            på angivet sätt bygges ut i praktiken i skilda former lämnat sin
            medverkan till anordningar syftande till att underlätta för allmänheten
            att taga del av offentliga handlingar hos myndigheten. Då allmänheten
            i stor utsträckning företrädes av represen- tanter för pressen
            och dennas intresse framför allt är inriktat på hand- lingar,
            som har nyhetsvärde, har de åtgärder som vidtagits framför allt
            tagit sikte på att tillgodose pressens önskemål om att få taga
            del av nyin- komna handlingar eller andra handlingar, som på något
            sätt har aktuali-
          </p>
          <pb facs="riksdagen-motions-pdf/data/1957/mot_1957__ak__253/mot_1957__ak__253-002.pdf"/>
          <fw xml:id="i-8UihV8yG9wk8sCFCLahFxb">
            10 Motioner i Andra kammaren, nr 253 år 1957
          </fw>
          <p xml:id="i-RsUoruDU2TnnpE2ixWmZLK">
            tet. Exempelvis förekommer vid domstolar att de under dagen avkun-
            nade domarna hålles tillgängliga för allmänheten i en viss lokal.
            På lik- nande sätt plägar åtskilliga myndigheter på särskild plats
            inom myndig- heten lägga fram alla under dagen inkomna handlingar.
            Ofta är det här fråga om ett tillmötesgående från vederbörande
            myndighets sida. Det förtjänar dock erinras om att det enligt
            verkstadgan (6 $ 3 mom.) åligger chefen hos myndighet, för vilken
            stadgan gäller, att tillse att i den mån så erfordras särskilda
            anordningar vidtages för att underlätta bland annat för tidningspressen
            och för andra intresserade att erhålla upplysning om ärenden hos
            myndigheten. Det är emellertid icke ovanligt att myndighet icke
            företager åtgärder för att på sätt här angivits bistå allmänhet
            och press. Av vikt är här särskilt att det icke föreligger någon
            skyldighet för myndigheterna att träffa några anstalter för att
            offentlighetsprincipen skall kunna i sin till- lämpning effektivt
            verka i opinionsbildningens och den fria kritikens tjänst. Från
            senare år kan till och med anföras flera exempel på att myndig-
            heterna tvärtom handlat i motsatt riktning och att man i stället
            för att underlätta offentliga handlingars tillgänglighållande
            försökt undanhålla allmänheten handlingar, trots att dessa varit
            offentliga, genom att mörk- lägga deras existens. Det förekommer
            t. ex. att handlingar icke lämnas till registratorn för införande
            i vederbörliga diarier omedelbart efter handlingens ankommande.
            I stället omhändertages den av vederbörande tjänsteman, som kan
            hemlighålla handlingens existens. Då för närva- rande regler torde
            saknas om att inkommande handlingar omedelbart skall diarieföras
            finns det stora möjligheter att på detta sätt förhindra att kännedom
            om vissa offentliga handlingars existens når ut till all- mänheten.
          </p>
          <p xml:id="i-E8BC7b1pABso3W4g9Ybsts">
            Stor uppmärksamhet har under senare tid kommit de s. k. handbreven
            till del. Sådana förekommer i stor utsträckning inom vissa förvaltnings-
            grenar. Det torde nu vara klarlagt att även dessa i allmänhet
            är att anse som allmänna handlingar och oftast även torde vara
            att betrakta som offentliga. Även på detta område föreligger behov
            av att på ett lämp- ligt sätt trygga allmänhetens insyn i förvaltningsverksamheten.
            Inom en förvaltningsgren har principen om allmänna handlingars
            offentlighet i praktiken fått en mycket speciell utformning nämligen
            inom utrikesför- valtningen. Självfallet är att en stor del av
            handlingarna inom denna förvaltningsgren är underkastade sekretess
            enligt sekretesslagens bestäm- melser. Lika uppenbart är emellertid
            att en mycket stor del av dessa handlingar skulle visa sig vara
            offentliga vid en närmare granskning. Allmänhetens nyhetsbehov,
            såvitt angår innehållet i sekretessbelagda handlingar, har man
            inom utrikesdepartementet sökt tillgodose genom departementets
            pressbyrå, som tillhandahåller allmänheten informationer
          </p>
          <pb facs="riksdagen-motions-pdf/data/1957/mot_1957__ak__253/mot_1957__ak__253-003.pdf"/>
          <fw xml:id="i-6QPimyqsRcBnjPC8388qW7">
            Molioner i Andra kammaren, nr 253 år 1957 11
          </fw>
          <p xml:id="i-7s5QCJfY2DwxHyXHRrbxTT">
            i den mån sådana anses kunna lämnas. Vad angår handlingar, som
            är offentliga, saknas anledning att upprätthålla särskilda anordningar
            till förhindrande av att allmänheten kan taga omedelbar del av
            dem på sätt TF förutsätter. Med det anförda har vi velat understryka
            betydelsen av att anordningar vidtages för att underlätta allmänhetens
            tillgång till offentliga handlingar. TF:s regler på detta område
            bör utbyggas med bestämmelser, som stad- gar skyldighet för de
            myndigheter — statliga som kommunala — vilka har offentliga handlingar
            om hand att tillse att genom diarieföring eller på annat sätt
            utomstående kan få en översikt över myndighetens bestånd av offentliga
            handlingar. Mera detaljerade riktlinjer för frågans lösning torde
            kunna uppdragas först sedan frågan blivit föremål för utredning.
            Vi får sålunda hemställa, att riksdagen måtte anhålla hos Kungl.
            Maj:t om utred- ning rörande komplettering av tryckfrihetsförordningen
            med föreskrifter som säkerställer allmänhetens obehind- rade tillgång
            till respektive myndigheters offentliga hand- lingar.
          </p>
          <p xml:id="i-Xz25pSbE1t8c4xJbCJWJXg" type="date">
            Stockholm den 25 januari 1957
          </p>
          <p xml:id="i-gK4BuzTzrccB4sG7Z3CS9">
            Bertil Ohlin Wald. Svensson Per A. Johnsson
          </p>
          <p xml:id="i-4fsyngBjP6Qczigny93317">
            i Kastanjegården
          </p>
          <p xml:id="i-LKWZ6eyx5K6c5nSDcnhAxo">
            Bertil v. Friesen Sven Gustafson Sven Wedén i Göteborg Henning
            Gustafsson Manne Ståhl
          </p>
          <p xml:id="i-XDtkVpUCRLTsHTb19wnLZL">
            i Skellefteå
          </p>
        </div>
      </div>
    </body>
  </text>
</TEI>
