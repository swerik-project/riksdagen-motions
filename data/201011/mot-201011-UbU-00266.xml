<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00266">
  <teiHeader>
    <fileDesc>
      <titleStmt>
        <title>Vinst och kvalitet i fristående skolor</title>
        <author corresp="i-iThmkGNxBe7XUsT8b92pZ">av Jabar Amin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vinst och kvalitet i fristående skolor</title>
          <idno type="rdwebb">GY02Ub266</idno>
          <rs type="number">Ub266</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub266/text</ref>
          <ref type="dokument_url_html">http://data.riksdagen.se/dokument/GY02Ub266</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub266</ref>
          <ref type="doc">http://data.riksdagen.se/fil/383DD4AC-D440-4D0C-94AF-729742420330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XuiumVDUe79qw54mzCDUFk" type="signed"/>
        <correspContext corresp="i-XuiumVDUe79qw54mzCDUFk">
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-JrL6vhs6vtQ3qFFayMbAiZ" type="numbering">
          <date when="2010-10-26"/>
        </correspAction>
        <correspAction xml:id="i-GnnY65RzUwq7aw4VGK6mEM" type="submission">
          <date when="2010-10-22"/>
        </correspAction>
        <correspAction xml:id="i-GwH4TvfgCHM6x4J7ghzsKe" type="transfer">
          <date when="2010-10-21"/>
        </correspAction>
        <correspAction xml:id="i-TehQH6dAcnnt3ZKnawMBga" type="assigned"/>
        <correspContext corresp="i-TehQH6dAcnnt3ZKnawMBga">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Euf6NxqH3AQrjMq8op1y6s" type="motBody">
        <div xml:id="i-E4gqhbrHQq54h2dwH6VuuX" type="motProposal" subtype="förslag">
          <head xml:id="i-BzRTpd8avUkHbjtxcHmPUB">
            Förslag till riksdagsbeslut
          </head>
          <list xml:id="i-BMkJ9sMwfCWKbdUeADRotX" style="ol">
            <item xml:id="i-CidvPSqJVTVUBLRjeWed3t">
              Riksdagen tillkännager för regeringen som sin mening vad som
              anförs i motionen om att utreda införande av en plikt att anmäla
              vinstutdelning i friskoleföretag till Skolinspektionen.
            </item>
            <item xml:id="i-HXVLqCsGg2hZvYM2xhvsnP">
              Riksdagen tillkännager för regeringen som sin mening vad som
              anförs i motionen om att införa ett förbud mot vinstutdelning
              i friskoleföretag i de fall där det finns icke åtgärdade anmärkningar
              hos Skolinspektionen mot verksamheten.
            </item>
            <item xml:id="i-LF8LeVqgJLELqu7q4oHKuM">
              Riksdagen tillkännager för regeringen som sin mening vad som
              anförs i motionen om att införa en plikt att anmäla ägarbyte till
              Skolinspektionen vid överlåtelse av företag eller koncernbildningar
              som inbegriper friskolor.
            </item>
          </list>
        </div>
        <div xml:id="i-J5vmA2cXkGENT8VarGpWNj" type="motContent">
          <head xml:id="i-BY89PDznFBwnxWJrSNodho" type="h1">
            Motivering
          </head>
          <p xml:id="i-DLn6eY5c9rpBXQvddx8zfb">
            Så sent som på 1980-talet hade barn och föräldrar ingen som helst
            valmöjlighet den närmaste kommunala grundskolan var det enda alternativet
            för barnens skolgång. Barn som bodde i miljonprogramsområden var
            hänvisade till miljonprogramsområdenas skola. Barn som bodde i
            innerstaden gick i innerstadsskolorna. Bostadssegregationen slog
            fullt ut igenom i barnens skolgång. Det fanns också privatskolor,
            även om de var mycket få. De kunde delas upp i två grupper, skolorna
            för de rika som kostade mycket och idealistskolorna (t.ex. Waldorfskolor)
            som kostade mindre men ändå mycket och som finansierades av idealister
            och låga lärarlöner.
          </p>
          <p xml:id="i-DBrPRqaLq3HX7zrMAwP2ER">
            Miljöpartiet de gröna var pådrivande i friskole- och valfrihetsreformen
            som på 1990-talet skapade en unik skolsituation i Sverige. Det
            blev fritt att välja vilken kommunal grundskola du ville i din
            kommun. I dag utnyttjar ofta upp till 30 procent av föräldrarna
            denna möjlighet. Privatskolorna blev friskolor och förbjöds ta
            ut avgifter från föräldrarna samtidigt som de fick samma finansiering
            som kommunala skolor och ställdes under Skolverkets kontroll.
            Alla friskolor öppnades för alla barn och föräldrar. Från att
            ha varit skoltjänstemännens och politikernas skolor helt och hållet
            blev de även barnens och föräldrarnas. Om man är missnöjd med
            sin skola kan man i dag byta. Det var inte möjligt tidigare.
          </p>
          <p xml:id="i-2k81ACyR35bJPmPEzrSjwD">
            Friskolorna har vitaliserat det svenska skolväsendet. Många kommunala
            skolor har vittnat om att det nytänkande som friskolor i deras
            närhet kommit med har inspirerat även dem. Möjligheten för elever
            att välja skola har lett till att skolorna tvingats utveckla sig
            och förbättra sin verksamhet. Det svenska utbildningsväsendet
            är starkt styrt genom lagar och förordningar. Trots det förekommer
            missförhållanden på skolor runtom i landet. Miljöpartiet tror
            inte att en stark centralstyrning av skolan automatiskt garanterar
            en bra skola. Vi är övertygade om att en större frihet för skolorna
            att utforma den egna verksamheten kan ge en bättre skola. För
            att varje elev ska få så bra möjligheter att utvecklas som möjligt
            så måste det finnas förutsättningar för att lägga upp undervisningen
            på olika sätt och skapa lösningar som fungerar.
          </p>
          <p xml:id="i-SAfy2UEPZ9sYy9s1dMC9m9">
            Den ökade friheten för även med sig ett ökat ansvar för skolorna.
            Alla har rätt till en likvärdig utbildning och det är statens
            ansvar att se till att den rättigheten är verklighet för landets
            elever. Därför måste vi ha en bra tillsyn av våra skolor. Det
            är även viktigt att sanktionsinstrumenten är så lika som möjligt
            för alla skolor. Det ska inte vara skillnader i villkor beroende
            på vilken huvudman en skola har, utan kommunala och fristående
            skolor ska behandlas så lika som möjligt. Mångfalden inom svensk
            skola är här för att stanna, och Miljöpartiet värnar den.
          </p>
          <p xml:id="i-4ChjBbErE9VnSFqiaSMm9E">
            Miljöpartiet välkomnar att regeringen i den nya skollagen tagit
            till sig de olika åtgärder för att stärka tillsynen av skolor
            i landet som vi har velat se i många år och som vi motionerade
            om för två år sedan. Vi kan konstatera att såväl vitesrätt för
            Skolinspektionen som möjligheten att omedelbart stänga skolor
            som gravt missköter sig finns med i den nya skollagen.
          </p>
          <p xml:id="i-2i72FWFXfLW5Vaa2DSDKwS">
            Samtidigt finns det ett ämne som saknas i den nya lagen och som
            diskuteras mycket inom skolvärlden i dag; det är problematiken
            kring fristående skolor som arbetar fram ett överskott under skolåret
            och hur det hanteras. Även frågan om fristående skolor som överlåts
            till nya ägare inom ramen för företagsköp måste aktualiseras.
            Dessa frågor är nya eftersom knappast någon vid införandet av
            friskolereformen kunde föreställa sig den otroliga framgångssaga
            som detta skulle bli. Det är helt klart att friskolor har kommit
            till Sverige för att stanna och att det svenska folket gillar
            dem.
          </p>
          <p xml:id="i-XSDCB7U7S8et1biFmXh7CU">
            Vi vill i denna motion peka på ett antal åtgärder för att säkra
            kvaliteten vid eventuella vinstutdelningar och för att säkerställa
            informationshanteringen vid ägarbyte i friskolor i större skala.
            Vi lägger fram våra förslag för att trygga det breda förtroende
            som fristående skolor åtnjuter i vårt land och ge förslag till
            hur regelverket kan anpassas till förändrade förhållanden.
          </p>
          <head xml:id="i-MPnFrS9gCZvNWtA36v914z" type="h2">
            Extra kontroll och begränsning vid vinstutdelning
          </head>
          <p xml:id="i-QgqEDzcNwkbftUiC8a1qTD">
            All verksamhet behöver start- och investeringskapital, och så
            även fristående skolor. När man startar en skolverksamhet behövs
            ett startkapital, och även vid större investeringar som t.ex.
            byggnationer och utvidgningar. Detta kapital ställs oftast till
            förfogande av aktieägare som känner sig förbundna till och tror
            på verksamheten. Men någon gång i framtiden vill man kanske få
            tillbaka sitt investerade kapital, och gärna med en ränta som
            motsvarar värdeutvecklingen. Detta sker oftast i form av vinstutdelning
            till aktieägare från bolaget. Detta är en ordning som förekommer
            i alla bolag i Sverige, men när det gäller fristående skolor har
            debattens vågor gått höga om vinstutdelning.
          </p>
          <p xml:id="i-FKoSGqbWnmEunuLv7mEQbg">
            Vi vill börja med att konstatera att Miljöpartiet är klar motståndare
            till all slags kvartalskapitalism inom friskolevärlden. Vi tror
            inte heller att några skolor skulle kunna överleva på längre sikt
            om deras mål enbart var att tjäna pengar och generera så stora
            vinster som möjligt. Om det är målet för ens verksamhet bör man
            nog rekommendera andra affärsområden. Skol- och utbildningsområdet
            kan i första hand karakteriseras som ett mycket långsiktigt affärsområde.
            Det är viktigt att vi verkar för att säkerställa detta.
          </p>
          <p xml:id="i-HRDXhTx4cPKdrsqyWXuXUm">
            Vi från Miljöpartiets sida anser att det är nödvändigt att stärka
            kontrollen av kvaliteten i förhållande till vinstutdelningen.
            Vi säger nej till förbud mot vinstutdelning. Men vi anser att
            om ett friskolebolag delar ut vinst ska detta anmälas till Skolinspektionen
            för kännedom. Skolinspektionen har ansvaret att granska att fristående
            och kommunala skolor håller kvaliteten i sin verksamhet. Om Skolinspektionen
            anser att det är nödvändigt att kontrollera om de ekonomiska förutsättningarna
            för en eventuell vinstutdelning kan ha skapats genom att verksamheten
            bedrivits med en undermålig kvalitet, kan man vidta åtgärder när
            man får information om vinst­utdelningen. Vi anser även att vinstutdelning
            inte ska vara tillåten i de fall där det finns icke åtgärdade
            anmärkningar på verksamheten från Skolinspektionens sida. Först
            när anmärkningarna är åtgärdade ska en vinstutdelning kunna ske.
          </p>
          <head xml:id="i-42gDY58B28fe1Eox6e5Qvk" type="h2">
            Anmälningsplikt vid ägarbyte
          </head>
          <p xml:id="i-DBy6cdJBKAnMbgwhXKNCaG">
            Många fristående skolor ingår i dag i koncernbildningar av olika
            slag. Detta var en utveckling som inte kunde förutses när friskolelagen
            skapades. Skolinspektionen ansvarar för kontrollen av verksamhetens
            kvalitet när det gäller såväl fristående som kommunala skolor.
            Denna kontroll gäller oavsett vem som är huvudman och ska garantera
            en likvärdig skola över hela landet oavsett huvudman.
          </p>
          <p xml:id="i-9JZbZ4czF69dEqFoCZ1XwD">
            Samtidigt är det viktigt att ägarförhållanden kring fristående
            skolor är klarlagda och att Skolinspektionen kan vidta åtgärder
            om myndigheten misstänker att något sker som kan tänkas minska
            kvaliteten i verksamheten. Därför föreslår vi att en bestämmelse
            införs om att ägarbyte av fristående skolors huvudmän, i form
            av t.ex. bolagsförsäljningar, koncernförsäljningar eller liknande,
            alltid ska anmälas till Skolinspektionen. Skolinspektionen kan
            därefter avgöra om myndigheten behöver få in mera information
            i ärendet och har i så fall naturligtvis rätten att kräva in det.
          </p>
        </div>
        <div xml:id="i-WtNJV7y7xGJbVKPHDSXuxr" type="motSignatures">
          <list xml:id="i-9JNrcKCCaBy1DiWMuBxRRC">
            <item xml:id="i-KkHaxQ42rEwFd7qeP5aDER" who="i-iThmkGNxBe7XUsT8b92pZ">
              Jabar Amin (MP)
            </item>
            <item xml:id="i-WY3bqa8e47zk6yMhsk6S4P" who="i-SNtv8jZRB19Jr8oegj1mGK">
              Esabelle Dingizian (MP)
            </item>
            <item xml:id="i-4yedTbANYfqo8EMhZHUDyW" who="i-2EZPhWWR7yHztg3zN2aNvh">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
