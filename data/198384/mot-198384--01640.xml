<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01640">
  <teiHeader>
    <fileDesc>
      <titleStmt>
        <title>Förbättrade villkor för barn och ungdom</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrade villkor för barn och ungdom</title>
          <idno type="rdwebb">G7021640</idno>
          <rs type="number">1640</rs>
          <ref type="dokument_url_text">http://data.riksdagen.se/dokument/G7021640/text</ref>
          <ref type="dokument_url_html">http://data.riksdagen.se/dokument/G7021640</ref>
          <ref type="dokumentstatus_url_xml">http://data.riksdagen.se/dokumentstatus/G7021640</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3jNJSZpuNuiKN1G2rAajnv" type="signed"/>
        <correspContext corresp="i-3jNJSZpuNuiKN1G2rAajnv">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1640/mot_198384__1640-001.pdf"/>
      <fw xml:id="i-MeV11uGxhX4okPQfejEfhb">
        Mot. 1983/84:1640 2
      </fw>
      <div xml:id="i-PQd6dCrGjgtDTF2wXYKLSZ" type="motHeader">
        <div xml:id="i-MJ2Qkcr31iFK1xUWuwNn9E" type="motTitle"/>
        <div xml:id="i-F7d1uWbgw5LesQT45UMW8S" type="motSubmissionInfo"/>
      </div>
      <div xml:id="i-5KiDzkPadD5FSKAsDuerkW" type="motBody">
        <div xml:id="i-Y6MvECifEQMXbc1tM2xdBC">
          <p xml:id="i-G5oRASbm9od5A9TtpLZ1q1">
            Mot. 1983/84
          </p>
          <p xml:id="i-RQtDKTKwVrC5FUcUsjXvrS">
            1640-1645 Motion
          </p>
          <p xml:id="i-7oCc9cWSmvGCgxCp2HBp5j">
            1983/84:1640
          </p>
          <p xml:id="i-6K7ztgsAtWecnxfZr3xusQ">
            Lars Werner m. fl. Förbättrade villkor för barn och ungdom
          </p>
          <p xml:id="i-CCboM9XqtnuDC1XQHazQWE">
            Vpk efterlyser i denna motion ett samlat politiskt grepp från
            riksdag och regering angående barn och ungdomars villkor i samhället.
            Målen för en sådan politik finns till stor del redan formulerade
            i en mängd material och utredningar, bl. a. från statens ungdomsråd.
            Inom statsrådsberedningen har man redan insett behovet av samordnade
            insatser för det här arbetet, i och med tillsättandet av Barn-
            och ungdomsdelegationen. Arbetet där måste enligt vår mening utmynna
            i ett konkret åtgärdspaket som har till syfte att förbättra barn
            och ungdomars situation i Sverige. Det är lämpligt att arbetet
            påbörjas före 1985, världsungdomsåret. Allt fler barn och ungdomar
            i Sverige betraktar framtiden som något osäkert och skrämmande.
            Undersökningar visar att allt fler unga tror att vår värld kommer
            att förstöras genom nedsmutsning och miljögifter eller förintas
            av ett kärnvapenkrig. De flesta unga ser en mörk och dyster framtid
            för Sverige med hög arbetslöshet och stor bostadsbrist. Många
            ungdomar reagerar negativt på att ingen frågar dem om deras åsikter
            om vårt framtida samhälle. I stället för att bli uppmuntrade att
            ta ett eget ansvar i samhället och ta initiativ till förändringar,
            skjuts ungdomar i bakgrunden och får ingen funktion i samhället.
            Eftersom de inte heller behövs i produktionen, får de inte något
            värde genom ett utfört arbete. Inom skolan, bostadsområdet eller
            på fritidsgården tilldelas de inte heller något ansvar. Trots
            att barn och ungdomar materiellt fått det oerhört mycket bättre
            av den snabba utvecklingen under efterkrigstiden, saknar de uppgifter
            som på ett helt annat sätt fanns tidigare. Om vi går tillbaka
            i historien för att studera barns och ungdomars uppväxtförhållanden,
            finner vi att begreppet ungdom inte förekom. Förhållanden för
            barn och ungdomar har naturligtvis alltid varierat utifrån klasstillhörighet.
            Borgarklassens barn betraktades i och för sig som små vuxna, men
            tillhörde en privilegierad grupp som stod utanför det produktiva
            arbetet. Barnen till arbetare och bönder sattes däremot in i produktionen
            så snart de ansågs vara fysiskt mogna och upptogs därigenom i
            de vuxnas skara. Barnens första arbetsuppgifter utfördes ofta
            i det egna hemmet. Därefter övertog barnet successivt allt fler
            arbetsuppgifter i produktionen. Barnen fick på så sätt en tidig
            inblick i vuxenvärlden. Värderingar, normer och kulturyttringar
            fördes på ett naturligt sätt över till barnen genom nära relationer
            till föräldrar och andra vuxna. Den auktoritet som föräldrarna
            hävdade gentemot barnen var naturligtvis inte enbart positiv.
            Barnens egna
          </p>
          <p xml:id="i-AjjJVntEx4wrLUAHctG2mw">
            1 Riksdagen 1983/84.3 saml. Nr 1640-1645
          </p>
          <pb facs="riksdagen-motions-pdf/data/198384/mot_198384__1640/mot_198384__1640-002.pdf"/>
          <p xml:id="i-XGP9re41ep6YzJZxjUAjJM">
            åsikter fick inte stort utrymme, förrän de blivit ekonomiskt
            oberoende av föräldrarna. Det positiva med överföringen av normer
            och värderingar var dock att vissa för samhället grundläggande
            värderingar inlemmades i barnens föreställningar. Genom att människor
            var beroende av ett fungerande kollektiv kom alla att ta ansvar
            för varandra. En positiv social kontroll växte fram, som påverkade
            människornas liv. Ansvaret för barnen kom på så sätt att delas
            av många. Genom industrialismens framväxt i mitten av 1800-talet
            skapades en stor efterfrågan på billig arbetskraft. Arbetarklassens
            barn utnyttjades för arbete på fabriker för en minimal lön. Den
            begynnande arbetarrörelsen kämpade hårt för att befria barnen
            från arbete. Däremot betonades arbetets värde, och barnen skulle
            läras upp i arbete. Samtidigt som arbetarklassens barn utnyttjades
            i barnarbete, myntades begreppet ungdomstid av medelklassen. Deras
            barn skulle i stället vårdas, fostras och skolas inför inträdet
            i vuxenlivet. Arbetarklassens familjer hade inte råd att avstå
            från de inkomster som barnens arbete inbringade. Klyftan växte
            mellan de välbärgades och de fattigas barn. Genom att på detta
            sätt se tillbaka på speciellt arbetarnas och böndernas barns och
            ungdomars uppväxtförhållanden genom tiderna åskådliggörs vissa
            drag som helt eller delvis har försvunnit i dagens samhälle:
          </p>
          <p xml:id="i-GRncedPCtKckwgQBxFdbt7">
            e Den nära kopplingen mellan barn-ungdomstid och vuxenliv. Barnen
            fick på ett tidigt stadium insikt i föräldrarnas liv. e Närheten
            mellan arbete och bostad ledde till att fritiden kopplades samman
            med arbetet. Barnen ingick som en del i kollektivets fritid. e
            Barnen hade egna uppgifter och ett eget ansvar i samhället. e
            Grundläggande värderingar i samhället överfördes till barnen genom
            en nära kontakt med barnen.
          </p>
          <p xml:id="i-XasU62wFTMi7PUUbSgR52p">
            Det fanns alltså positiva drag i det gamla samhället. Men låt
            oss för allt i världen inte glömma de förhållanden som kom att
            förmå en hel klass, arbetarklassen, att resa sig, organisera sig
            och kämpa för ”rättvisa, frihet och bröd”. En kamp för vilken
            människor kastades i fängelse, sköts och misshandlades till döds.
            Det är inte mer än 53 år sedan människor dödades i vårt land,
            därför att de krävde rättvisa och människovärde. Det är en självklarhet
            att orättvisorna, den råa, brutala utsugningen, bristen på bröd
            dominerade även arbetarbarnens liv. Kanske var det också den insikten
            och det omöjliga i att acceptera dessa förhållanden och en önskan
            att åtminstone barnen skulle få leva ett annat liv, som gav arbetarrörelsen
            mycket av dess kraft.
          </p>
          <pb facs="riksdagen-motions-pdf/data/198384/mot_198384__1640/mot_198384__1640-003.pdf"/>
          <fw xml:id="i-TonMfhyYBeUPBxSHUvAR7s">
            Mot. 1983/84:1640 3
          </fw>
          <p xml:id="i-7b5x4Sy6TaPdajj7YCwZg8">
            Barn och ungdomar i dag
          </p>
          <p xml:id="i-QxR6jaFC8BxXr1V3VXYMyM">
            Kampen har också gett resultat. Framgångarna har varit många,
            och arbetarklassens barn och ungdomar lever i dag under helt andra
            villkor än vid seklets början. Det finns barnomsorg, en allmän
            förskola och den nioåriga grundskolan omfattar alla. De flesta
            går vidare i gymnasieskola, och det finns materiella möjligheter
            till högskolestudier. Praktiskt taget alla har tillgång till radio,
            TV och tidningar. Det finns folkbibliotek i varje kommun. Det
            finns föreningsverksamhet av olika slag för barn och ungdom. Det
            finns föräldrapenning, barnbidrag och bostadsbidrag. Inga skall
            behöva gå och lägga sig hungriga på kvällen och alla skall ha
            någonstans att bo. Allt kan tyckas gott och väl. Men alla barn
            ryms inte i barnomsorgen, och det är inte arbetarbarnen som dominerar
            bland dem som får plats. Däremot får många av dem tillbringa sin
            barndom i tillfälliga tillsynslösningar. För majoriteten av arbetarbarnen
            innebär skolan något helt annat än den gör för barn från borgerliga
            hem. De får klart för sig att andra värderingar gäller än de som
            de har fått med sig hemifrån. Kunskap är inte längre att veta
            hur man använder sina händer i produktivt arbete, utan det är
            att inhämta mesta möjliga av det man blir tillsagd att inhämta.
            Lyckas man inte med det, så är man en misslyckad elev, vilket
            betygen talar om, och då får man ägna sig åt praktiskt arbete.
            Är det någon som är förvånad över att det produktiva arbetet står
            lågt i kurs bland dagens ungdom, sedan de har tillbringat nio
            år av sitt liv med att lära sig att det är mindervärdigt? För
            att inte tala om hur dessa ungdomar kan komma att se på sina föräldrar
            som är lika ”misslyckade” och aldrig har kunnat bli något annat
            än svarvare, snickare, målare och reparatörer. Att det är från
            dessa föräldrars arbete och ingen annanstans ifrån, som alla de
            rikedomar som finns i vårt samhälle kommer, det lär inte skolan
            ut. I skolans världsbild är det fortfarande överklassen som har
            skapat historien och utvecklingen. Hur skulle det f.ö. kunna vara
            på något annat sätt när lärare och läroboksförfattare omfattar
            den bilden. Skulle någon lucka trots allt uppstå, så har SAF obegränsade
            resurser att genom allehanda små skrifter bibringa eleverna sin
            ”objektiva” uppfattning. Det förhållandet att de flesta eleverna
            går vidare till gymnasieskolan — för arbetarbarnen gäller det
            då huvudsakligen de yrkesinriktade linjerna — kan tyvärr inte
            enbart tolkas som att eleverna vill gå vidare för att få del av
            kunskaperna. Många skulle vilja arbeta, men arbete finns inte
            att få för dem. Därför väljer de att fortsätta studera. Det är
            inte någon särskilt inspirerande situation. Vi kan på det här
            sättet fortsätta att gå igenom punkt efter punkt och på var och
            en finna avgörande klasskillnader. Det gäller tillgången till
            idrott och föreningsverksamhet — det är inte i första hand arbetare
            som har tid och råd att skjutsa omkring sina barn och ungdomar
            till olika aktiviteter. Det gäller
          </p>
          <pb facs="riksdagen-motions-pdf/data/198384/mot_198384__1640/mot_198384__1640-004.pdf"/>
          <fw xml:id="i-NwZadR6tAwJdgd7gWxXg5T">
            Mot. 1983/84:1640 4
          </fw>
          <p xml:id="i-BdopBRNtV2bBx4Rh5y6KrD">
            tillgången till kultur — det finns barn som aldrig har läst en
            bok, och det är inte i första hand barn från högre samhällsskikt.
            Om det finns elever i skolan, på vilka kravet ställs att de skall
            anpassa sig, så finns det också andra elever för vilka skolan
            är anpassad. Elever som går igenom skolan med höga betyg, därför
            att de har studietradition och stort ordförråd med sig från hemmet
            och dessutom en god portion självsäkerhet, och om inte allt detta
            hjälper, kan föräldrarna ge ett gott stöd. Det är barn som vet
            hur man skall bete sig när en lärare är i närheten. De får tidigt
            klart för sig, hur man skall välja ämnen i högstadiet för att
            säkert komma in på gymnasieskolans teoretiska linjer, för att
            sedan fortsätta på högskolan. De är inte rädda att dra på sig
            studieskulder för de vet att de kommer att få jobb efter avslutade
            studier, det är närmast en fråga om vilket jobb de vill ha. Men
            så kan man ytterligt sällan beskriva den verklighet som barn och
            ungdomar från arbetarklassen har. För dem gäller snarare att ungdomstiden
            sträcker sig fram till 20-25-årsåldern om de då har lyckats få
            arbete och bostad. I och med den ökade arbetslösheten och bostadsbristen
            finns det en risk att ungdomstiden kommer att förlängas ännu mer.
            Den som socialt slås ut av arbetslöshet och drogmissbruk kommer
            kanske aldrig att accepteras som vuxen. Ungdomsti- den består
            för många ur arbetarklassen av ett vakuum, ett tomrum där man
            endast väntar på att bli vuxen. Under denna väntan får de unga
            inget arbete, ingen bostad och får över huvud taget inte något
            tillfälle att ta ansvar för sin egen situation. Allt fler ungdomar
            tappar tron på samhällets funktion och organisation. De upplever
            att det är meningslöst att försöka påverka sin egen situation
            och samhället i stort. Känslan av maktlöshet och ensamhet växer
            sig allt starkare. Besvikelsen över hur de vuxna behandlar dem
            och över deras brist på engagemang för de unga växer. Ett ökat
            främlingskap breder ut sig och segregationen mellan olika åldersgrupper
            ökar. Det finns en allvarlig risk att allt fler unga vänder samhället
            ryggen. Ilskan och besvikelsen leds in i passivitet och självfixering
            i stället för att leda till uppror och aktivitet för förändring.
            De kommersiella krafterna är inte sena att utnyttja dessa tendenser.
            De försöker, och har till stor del redan lyckats, att fylla det
            tomrum som ungdomstiden innebär. Tomrummet skall fyllas ut med
            konsumtion, så lyder kommersialismens budskap. En speciell marknad
            för ungdomsprylar har byggts upp, och massmediaindustrin framställer
            en speciell ungdomsvärld. Det kommersiella budskapet formar ungdomen
            till passiva konsumenter och överför reaktionära värderingar.
            Arbetarklassens barn och ungdomar står sämre rustade, bl.a. genom
            kulturellt utarmade miljöer, för att kunna avslöja denna indoktrinering.
            Den borgerliga tesen att ensam är stark och satsa på dig själv
            passar bra in i kommersialismens värld. Följden blir att allt
            fler barn och ungdomar blir uppfostrade i egoism och individualism.
            Detta leder till att förmågan att leva sig in i andras förhållanden
            försvinner och därmed grunden för solidaritet.
          </p>
          <pb facs="riksdagen-motions-pdf/data/198384/mot_198384__1640/mot_198384__1640-005.pdf"/>
          <fw xml:id="i-4rTp9yesY7xd2aDsWKLwun">
            Mot. 1983/84:1640 5
          </fw>
          <p xml:id="i-6DJkNtkhKEVKpS81sgdiFw">
            Det vi i det här avsnittet hittills har talat om har inte främst
            varit de materiella villkoren. Men även dessa har under senare
            år fått en ny aktualitet. Sparprogrammen från olika regeringar
            har avlöst varandra. Solidaritet, rättvisa, människovärde, sociala
            förhållanden, jämlikhet, makt åt dem som ingen har är inte faktorer
            som finansdepartementets räknemästare tar med i sina ekvationer.
            Kanske därför att de aldrig har behövt solidariteten, alltid har
            fått rättvisa, aldrig har fått sitt människovärde ifrågasatt,
            har haft sociala förhållanden som liknat en snitslad bana, aldrig
            har behövt fundera över jämlikhet och har makt. Hur kan man annars
            uttrycka sig som de gör: ”Vi måste alla vara med och bära krisens
            bördor.” De borde veta att alla inte är med och bär dessa bördor.
            Det är de som på ett eller annat sätt i sitt dagliga liv är beroende
            av den offentliga sektorn, som är föremålet för alla besparingar,
            som får bära dem. Det är inget problem för elever med goda studieresultat,
            studievana och gott stöd hemifrån om man inför ett antal lärarlösa
            lektioner i skolan eller slopar vikarier för sjuka lärare några
            dagar per år. Men för de elever som saknar allt detta kan det
            vara en katastrof. Det är inte de barn och ungdomar som har fyllda
            bokhyllor och skåp med grammofonskivor och musikkassetter hemma
            eller abonnemang på teater- och musikinstitutioner som drabbas,
            när kulturanslagen skärs ned och det kommersiella utbudet tillåts
            ta över alltmer. Det är de andra — de som inte har något av allt
            detta. Många barn och ungdomar får i dag på ett hårdhänt sätt
            lära sig vad skolan inte förmått och förmodligen inte heller velat
            lära dem, nämligen att de lever i ett klassamhälle. De får se
            hur de som redan har mycket också har makten att skaffa sig mer.
            De får uppleva det förnedrande i att arbete ges dem som en allmosa.
            Det är inte så vi vill att ungdomar skall uppleva sitt inträde
            i vuxenvärlden.
          </p>
          <p xml:id="i-WwY1u8VRKfzmLYVFfhWRCk">
            Barn och ungdomar i framtiden
          </p>
          <p xml:id="i-NAwvABpggkikiekKddn2ST">
            Barn och ungdomar måste återfå en plats i vårt samhälle. Det
            är ett övergrepp att inte ta tillvara kraften och aktiviteten
            hos barn och ungdomar. De grundläggande rättigheter som ungdomar
            i dagens Sverige saknar, arbete med en lön att leva på och rätten
            till en bostad, måste upprättas. Arbetet är det viktigaste i en
            människas liv. Genom arbetet får varje individ en plats att fylla
            och en funktion i samhället. Genom arbetet skapas självkänsla
            och rätten att delta i samhällets utformning. Nya, fasta och varaktiga
            jobb måste skapas! (Se andra motioner från vpk.) De bostadsområden
            som skall byggas och renoveras måste kopplas nära samman med arbetsplatserna.
            Därigenom skapas ett naturligt samband mellan arbete och fritid.
            Ungdomar får tidigt insikt om arbetslivet och dess villkor, och
            kontakten mellan skola och arbetsliv kan förbättras. Bostadsområden
            måste planeras efter människors behov. Skola, bostad,
          </p>
          <pb facs="riksdagen-motions-pdf/data/198384/mot_198384__1640/mot_198384__1640-006.pdf"/>
          <fw xml:id="i-XBhQLLhxF1Ks3fQVena6tp">
            Mot. 1983/84:1640 6
          </fw>
          <p xml:id="i-YbeR3yxdB4rHnqjYjGvAv2">
            arbetsplats och fritidsanläggningar måste kopplas samman. Hyresgästerna
            själva måste ges avgörande inflytande över planering och skötsel
            i samarbete med anställd personal. Inte minst barn och ungdomar
            bör delta i detta arbete. Skolan måste betraktas som en del av
            samhället. Skolan är barnens arbetsplats där demokratin, som på
            alla övriga arbetsplatser, måste förstärkas och utvecklas. Redan
            i skolan måste eleverna fostras i demokratiskt tänkande. Elevernas
            vilja att påverka genom att organisera sig måste stödjas som en
            naturlig del i en strävan för demokrati. Eleverna bör tillerkännas
            ett direkt ansvar för skolans planering och skötsel. Skolan måste
            med respekt för elevernas erfarenhetskunskaper och klassbakgrund
            även ta ett grundläggande ansvar för att samhällets värderingar
            förs vidare till eleverna. Det gäller t.ex. värderingar som yttrande-
            och åsiktsfrihet, demokrati, arbetets värde, ekonomisk och social
            jämlikhet, alla människors lika värde, gemenskap, ansvar och fostran
            för fred. Skolan måste uppmuntra elevernas förmåga till kritiskt
            tänkande för att de skall stå rustade i kampen mot de kommersiella
            krafterna och den borgerliga indoktrineringen. Skolans mål, att
            alla elevers förutsättningar skall tas tillvara, måste förverkligas.
            Detta kan endast ske om skolans roll som sorterings- och urvalsinstrument
            försvinner. (Se andra motioner om skolan från vpk.) Riksdag och
            regering får inte underlåta ta sitt ansvar för verksamheten på
            förskolor och fritidshem. Förutsättningen är att en läroplan med
            fastställda pedagogiska mål snarast utarbetas och antas. Dess
            mål måste vara utformade så att de ger personal på förskolor en
            ledning i det dagliga arbetet. Barnen måste stimuleras till att
            ta ansvar för sig själva och sina kamrater. Fantasin och egen
            skapande verksamhet måste ges större plats. Besparingar inom skola,
            barnomsorg, fritidssektor, kultur drabbar i sin förlängning barn
            och ungdomar. Regeringen försöker väl medveten om detta dölja
            sig bakom vackra och vidlyftiga direktiv till Barn- och ungdomsdelega-
            tionen. Ord kostar nämligen inte. Det är en ödets ironi att regeringen
            i ett av världens rikaste länder inte anser sig ha råd att på
            ett bestämt och medvetet sätt satsa på den uppväxande generationen.
            Vi menar, att barn och ungdom måste få kosta. Ja, det kommer t.o.m.
            att visa sig vara ”lönsamt” för samhället på sikt.
          </p>
          <pb facs="riksdagen-motions-pdf/data/198384/mot_198384__1640/mot_198384__1640-007.pdf"/>
          <fw xml:id="i-HsrcJRMiJponX5QFSPSWWB">
            Mot. 1983/84:1640 R
          </fw>
          <p xml:id="i-Rfo4kcjo5AVB4pYM4v9JCm">
            Hemställan
          </p>
          <p xml:id="i-VPKKvfwPp3cqdr1zNyTW9e">
            Med hänvisning till det anförda föreslås att riksdagen hos regeringen
            hemställer om ett samlat program för att förbättra barns och ungdomars
            förhållanden med beaktande av vad som anförs i motionen.
          </p>
          <p xml:id="i-Mc4uszXehT2QqARriStbvh">
            Stockholm den 24 januari 1984
          </p>
          <p xml:id="i-U1Bzk9YqpP5UX6TEip5h1U">
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk) JÖRN SVENSSON (vpk)
          </p>
        </div>
      </div>
    </body>
  </text>
</TEI>
