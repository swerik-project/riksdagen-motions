<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__401/mot_1970__ak__401-001.pdf"/>
      <fw>
        Motion i Andra kammaren, nr 401 år 1970 5
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 401
          </p>
          <p>
            Av herr Holmberg m. fl., om ett fristående, reklamfinansierat
            TV- företag, m. m.
          </p>
          <p>
            (Lika lydande med motion nr 362 i Första kammaren)
          </p>
          <p>
            Europarådets rådgivande församling antog för ett par dagar sedan,
            den 24 januari, ett uttalande, som innebär ett avståndstagande
            från statligt monopol på radio- och TV-sändningar. I debatten
            jämställdes, enligt tid- ningsreferaten, ett sådant monopol med
            statligt pressmonopol. Det fria ordet är en självklar del av demokratin
            och en förutsättning för dess bestånd. Demokratins försvar och
            förnyelse kräver en fri opinionsbild- ning. Alla demokratiska
            partier i vårt land hävdar tryckfrihet och yttrande- frihet som
            självklara medborgerliga rättigheter. Monopol och förmynder- skap
            från statsmakternas sida över opinionsbildningen förkastas som
            stri- dande mot de demokratiska idealen. För moderata samlingspartiet
            är det självklart att de betydelsefulla opinionsmedia — radio
            och TV — inte får utgöra något undantag härvidlag. Radio- och
            TV-monopol kan inte accepte- ras. Riskerna för en utveckling mot
            självtillräcklighet, bristande objektivi- tet eller politiskt
            missbruk är alltför stora. Önskemålet om hög kvalitet och valfrihet
            för medborgarna liksom även hänsynen till dem som verkar inom
            radio och TV kräver därtill att konkurrens finnes. även ekonomiska
            skäl och den tekniska utvecklingen på radio- och TV-området gör
            en omprövning av vårt nuvarande system nödvändig.
          </p>
          <p>
            Den tekniska utvecklingen Den gamla tesen om trängsel i etern
            får nu anses helt förlegad. Det tek- niska framåtskridandet har
            gått så snabbt att den internationella sam- ordningsplaneringen
            håller på att akterseglas. Inom en icke avlägsen fram- tid torde
            flertalet bostäder i de större tätorterna vara anslutna till särskild
            distributionskabel, vilken kommer att medgiva översändning av
            ett flertal kanaler. Möjligheterna till regionala och lokala TV-programsändningar
            ökas härigenom väsentligt. Detta system kommer också att frigöra
            frekvensutrym- me för ökad radiokommunikation. Ett nytt läge har
            också uppkommit genom tillkomsten av satelliter för kommunikationsändamål.
            Vid Internationella teleunionens möte 1971 måste därför frekvenstilldelningsfrågan
            särskilt behandlas. Nu framskymtar också de nya möjligheter som
            utvecklingen av lasern kommer att medföra. Det
          </p>
          <pb facs="riksdagen-motions-pdf/data/1970/mot_1970__ak__401/mot_1970__ak__401-002.pdf"/>
          <fw>
            6 Motion i Andra kammaren, nr 401 år 1970
          </fw>
          <p>
            bör vara en uppgift för Sveriges delegater att vid detta tillfälle
            aktivt med- verka till att alla möjligheter tillvaratages så att
            den nya teknikens rön och erfarenheter snarast kan utnyttjas.
            Nya vägar kommer att öppnas för dis- tributionen av TV-program
            avsedda för direktmottagning i hemmen. Nya möjligheter tillkommer
            för uppbyggande av undervisningssystem i u-län- derna. Vi vill
            i detta sammanhang hänvisa till den experimentverksamhet som amerikanska
            rymdstyrelsen bedriver i Indien. En övergång till system för direktmottagning
            i hemmen av satellitsända program kan nu bedömas som ganska nära
            förestående. Denna utveckling innebär i sin tur att nya komplicerade
            frågor uppstår. Vi kommer att ställas inför mycket svårbedömda
            frågor, som berör inte bara frekvenstilldelningar, upphovsrätter,
            språkfrågor m. m. utan dess- utom många andra problem. De svenska
            TV-tittarna och radiolyssnarna kommer att finna det orimligt att
            betala höga licensavgifter för en mono- poliserad statlig svensk
            radio- och TV-produktion om ett urval av utifrån kommande sändningar
            samtidigt står till buds. Utländska varor kommer att till ringa
            marginell kostnad för den utländske tillverkaren annonseras på
            den svenska marknaden medan de svenska tillverkarna måste betala
            ut- ländska radio- och TV-företag för en internationell annonsering
            för att kunna konkurrera på sin egen hemmamarknad. I en sådan
            situation blir vårt nuvarande monopolsystem helt ohållbart. Vi
            måste aktivt arbeta för att nödvändiga internationella överenskommelser
            kommer till stånd och sam- tidigt anpassa våra egna åtgärder inom
            landet till den utveckling som är att vänta.
          </p>
          <p>
            Det svenska radio- och TV-systemets utformning I radio- och TV-monopolet
            saknas det konkurrensmoment som från den fria opinionsbildningens
            synpunkt är så väsentligt. Konkurrerande organ som bevakar och
            kompletterar varandra utgör en av grundstenarna i en fun- gerande
            demokrati. Så sker inom vår fria press, och så borde också kunna
            ske i radio och TV. År efter år har vi framfört dessa synpunkter,
            och helt utan effekt har vår argumentation inte varit. I förståelse
            för behovet av konkurrens har regeringen velat skapa en form av
            kanalkonkurrens inom monopolets ram. Vi har nu en kort tids erfarenhet
            av hur denna speciella form av konkurrens fungerar. även om denna
            tid är för kort för defini- tiva slutsatser förefaller uppläggningen
            inte att ha vunnit uppskattning vare sig från tittarna eller från
            de arbetande krafterna inom Sveriges Radio. Det förefaller nu
            vara nödvändigt, från demokratisk synpunkt och mot bakgrund av
            den tekniska utveckling som ovan berörts, att överväga hur det
            svenska radio- och TV-systemet skall reformeras. Konkurrens mellan
            olika företagsformer är ett grundläggande önskemål. En helt fri
            etableringsrätt
          </p>
          <p>
            o
          </p>
          <p>
            och en okontrollerad kommersialisering kan å andra sidan inte
            tillåtas.
          </p>
          <pb facs="riksdagen-motions-pdf/data/1970/mot_1970__ak__401/mot_1970__ak__401-003.pdf"/>
          <fw>
            Motion i Andra kammaren, nr 401 år 1970 7
          </fw>
          <p>
            En eller flera fristående radio- och TV-kanaler skall finnas.
            De kan organiseras så att en parlamentariskt tillsatt nämnd eller
            styrelse fördelar sändningstid mellan enskilda sinsemellan konkurrerande
            programföretag. I styrelsens avtal med programföretagen kan allmänna
            regler fastställas beträffande etik och kvalitet, skyldighet att
            giva utbildningsprogram eller information av lokalt intresse o.
            s. v. Förutsältningarna för att i framtiden bereda sändningstid
            för programproduktion av folkrörelser och intresse- organisationer
            eller politiska partier bör klarläggas. Vi anser det vara na-
            turligt att som ett första steg förverkliga det av Tidningsutgivareföreningen
            framförda förslaget att tidningspressen finge ta huvudansvaret
            för ett pro- grambolag medan den avstod från ägarinflytande i
            Sveriges Radio. Att vi är beredda att låta dagspressen såsom första
            konkurrerande företag få dispo- nera sändningstid sammanhänger
            bl. a. med att pressen inte endast har ett avgörande ansvar för
            den dagliga nyhets- och opinionsförmedlingen utan även representerar
            olika meningsriktningar. Förslagsvis skulle ett sådant pressägt
            programföretag få disponera delar av eller, i avvaktan på att
            flera programföretag kommer till stånd, hela den sändningstid,
            som nu TV 2 tekniskt kan erbjuda. Reklamfinansiering torde bli
            den naturliga inkomstkällan för oberoende bolag. Vi vill emellertid
            understryka att reklamfinansiering endast är ett alternativ av
            flera finansieringsformer. Vi är däremot icke beredda att god-
            taga reklam i Sveriges Radio såsom ett alternativ till reklam
            i fria och med varandra konkurrerande televisionsbolag. Motståndarna
            till en från statsmakterna fristående radio- och televisions-
            verksamhet anför som huvudargument att reklamfinansiering skulle
            med- föra en obehörig påverkan på programutformningen. Särskilt
            pekar man då på den amerikanska televisionen. Vi har aldrig förordat
            den amerikanska modellen. Tvärtom har vi varit kritiska mot detta
            system och i stället före- slagit att verksamheten skall uppbyggas
            så, att reklamfinansieringen är helt skild från själva programproduktionen
            och inte ges möjligheter att påverka dennas utformning. Vad vi
            härvid åsyftar är närmast en uppläggning i enlighet med vissa
            europeiska system som fungerar enligt stränga och detaljerade
            regler på ett sätt som visar att det generaliserande talet om
            programmens kommersialisering i en fri radio och TV helt saknar
            grund. Som exempel på en principiell lösning kan vi åberopa det
            engelska systemet. Utöver omfattande åtgärder, bl. a. innebärande
            att annonsörernas sänd- ningsförslag granskas av en särskild övervakande
            styrelse 3—6 månader före sändningen, har i den s. k. Television
            Act noga fastställts hur reklam- inslag får ske. Reklam får utsändas
            vid tre tillfällen: 1) före ett program, 2) efter ett program,
            samt
          </p>
          <pb facs="riksdagen-motions-pdf/data/1970/mot_1970__ak__401/mot_1970__ak__401-004.pdf"/>
          <fw>
            8 Motion i Andra kammaren, nr 401 år 1970
          </fw>
          <p>
            3) under en programsändning med s. k. naturliga avbrott. Naturliga
            av- brott kan uppstå vad gäller sport under en paus, vid teater
            mellan akter, vid underhållning under scenbyte o. s. v. Den totala
            reklamtiden får ej överstiga 6 minuter i genomsnitt per sänd-
            ningstimma och dag. Ej heller får reklamtid överstiga 7 minuter
            under någon enskild sändningstimme, såvida inte programinslag
            varar lång tid och är av den karaktären att reklam ej kan utsändas
            under denna. Vi står också helt öppna för införande av vissa förbudsregler
            t. ex. i av- seende på sprit- och tobaksreklam. Vi vill vidare
            peka på att den tillkomst av konkurrerande företag som vi anser
            så väsentlig ur demokratisk synpunkt omöjligen kan uppnås om man
            har ett statligt radio-TV-företag som åtnjuter licensinkomster
            vid sidan av reklaminkomster och som därmed har en konkurrenssituation
            som är övriga företag i utomordentlig grad överlägsen. Även pressen
            skulle komma i ett orimligt underläge i konkurrens med ett TV-företag
            som, tack vare licens- inkomster, kunde sätta sina annonspriser
            utan hänsyn till de faktiska kost- naderna, Den av kommunikationsministern
            tillsatta utredningen om TV- reklam bör nu erhålla tilläggsdirektiv
            att snabbt utreda och framlägga för- slag till erforderlig reglering
            av den reklamverksamhet som fordras för fi- nansiering av bl.a.
            ett pressägt programföretags sändningar. Ett väsentligt motiv
            i utlandet för tillkomsten av kommersiella radio- och TV-företag
            har varit licensavgifternas storlek. I flertalet fall har man
            konstaterat att reklamfinansieringen är enda utvägen för att kunna
            hålla licensavgifterna på en rimlig nivå. 1968 års riksdag beslöt
            om höjning av licensavgifterna. Vi påtalade därvid det anmärkningsvärda
            i att departementschefen inte med ett enda ord berör- de den framtida
            ekonomiska kostnadsutvecklingen, trots de alarmerande och anmärkningsvärda
            resultat som Sveriges Radio redovisat. I motion till föregående
            års riksdag framhöll vi att &gt;»Departementschefen berör denna väsentliga
            fråga med en enda mening: I anslagsframställningen har Sveriges
            Radio även redovisat en prognos över kostnadsutvecklingen i den
            avgiftsfinansierade rundradioverksamheten under tiden fram t.o.
            m. 1973—1974. Av vad skäl undanhålles riksdagen en närmare analys
            av denna kostnadsutveckling? Vilka licensavgifter har vi att vänta
            i framtiden? Uppenbart är att nya höjningar av licensavgiften
            snart måste genomföras.» I årets statsverksproposition kan vi
            nu konstatera att den ekonomiska ut- vecklingen blivit sådan att
            Sveriges Radio för sin del inte kan biträda televerkets förslag
            beträffande utbyggnadstakten av den andra etappen av TV 2-nätet
            utan förordar, med hänvisning till de återverkningar ett genom-
            förande av förslaget har på rundradiorörelsens ekonomi, en långsammare
            utbyggnad. Departementschefen avstår också från ställningstagande
            till andra etappens utbyggnad. Situationen har alltså blivit den
            att minst sju
          </p>
          <pb facs="riksdagen-motions-pdf/data/1970/mot_1970__ak__401/mot_1970__ak__401-005.pdf"/>
          <fw>
            Motion i Andra kammaren, nr 401 år 1970 9
          </fw>
          <p>
            procent av landets befolkning inte skall få tillfälle att se
            TV 2-program men likväl vara med att betala dryga och för landet
            enhetliga licensavgifter. Ett sådant förhållande kan ur rättvisesynpunkt
            inte godtagas. En gradvis förändring av det svenska systemet för
            radio och TV av de skäl och efter de riktlinjer som här ovan anförts
            förutsätter att den inter- nationella utvecklingen noga följes
            och att många frågor av teknisk, ekono- misk och juridisk art
            utredes och finner sin lösning. Dessa uppgifter bör lämpligen
            åvila ett opartiskt organ, och vi föreslår att en parlamentarisk
            delegation tillskapas, som med sig adjungerar företrädare för
            berörd teknik och vetenskap.
          </p>
          <p>
            Det nuvarande radio- och TV-monopolets arbetsformer I avvaktan
            på att i denna motion framförda förslag till riktlinjer för en
            omläggning av det svenska radio- och TV-systemet kunnat förverkligas
            bör en del reformer i fråga om radio- och TV-monopolets arbetsformer
            genom- föras. Resultaten av de lyssnar- och tittarundersökningar
            beträffande program som företages skall vara i princip omedelbart
            offentliga. TV-tittare och radiolyssnare bör ha möjlighet att
            ge sin mening till känna om program- politiken och programmens
            utformning, och sammanställningar av sådana meningsyttringar skall
            offentliggöras. I syfte att garantera rättssäkerheten skall skyldighet
            föreligga för Sve- riges Radio att på begäran snabbt och kostnadsfritt
            ställa till förfogande bild och ljudband eller avskrifter av sända
            program till programdeltagare liksom till personer eller organisationer,
            som direkt beröres av programmen. Den enskilde medborgaren, organisationen,
            företaget eller kommunala eller statliga organet behöver ett bättre
            skydd mot riskerna för övergrepp eller olika former av orättvis
            behandling från monopolmedias sida. En sär- skild radio- och TV-ombudsman
            bör tillsättas efter mönster av JO-institu- tionen. Med stöd av
            det ovan anförda hemställes, att riksdagen i skrivelse till Kungl.
            Maj:t måtte anhålla att tilläggsdirektiv utfärdas till 1966 års
            reklamutredning att snarast utreda och framlägga förslag till
            erforderliga bestämmelser för den reklamverksamhet som fordras
            för att ett av pressen ägt fristående, reklamfinansierat företag
            för TV-produktion skall kunna komma till stånd, att Kungl. Maj:t
            måtte tillsätta en parlamentarisk delega- tion kompletterad med
            företrädare för vetenskap och tek- nik för att följa den internationella
            tekniska och ekono- miska utvecklingen på televisionens område
            och med upp- gifter i övrigt enligt vad i motionen anförts, samt
          </p>
          <pb facs="riksdagen-motions-pdf/data/1970/mot_1970__ak__401/mot_1970__ak__401-006.pdf"/>
          <fw>
            10 Motion i Andra kammaren, nr 401 år 1970
          </fw>
          <p>
            att Kungl. Maj:t framlägger förslag om reformer beträf- fande
            radio- och TV-monopolets arbetsformer i enlighet med vad i motionen
            anförts. Stockholm den 27 januari 1970
          </p>
          <p>
            Yngve Holmberg (m) Staffan Burenstam Linder (m) Leif Cassel (m)
          </p>
          <p>
            Rolf Eliasson (m) Carl Eric Hedin (m) Astrid Kristensson (m)
            i Moholm Tage Magnusson (m) Karin Wetterström (m)
          </p>
          <p>
            i Borås
          </p>
        </div>
      </div>
    </body>
  </text>
</TEI>
