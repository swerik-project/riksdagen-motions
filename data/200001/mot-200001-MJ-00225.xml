<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0225/mot_200001_MJ_0225-0001.pdf"/>
      <div type="motHeader" xml:id="i-8i3fbL1xSGExXAzXmdor7a">
        <div type="motTitle" xml:id="i-2bbRVBiHYBA12ZpNU1Wer8"/>
        <div type="motSubmissionInfo" xml:id="i-FtNP2wgeiVjeb8jdV6K5Yr"/>
      </div>
      <div type="motBody" xml:id="i-QsnHXZ9a8MU8iBzkiaSQVr">
        <div xml:id="i-Fi7rbqGNd7GtLPHGP9v8Tb">
          <p xml:id="i-9PpTMT87znbnHmrvuf5shJ">
            24
          </p>
          <p xml:id="i-RhDYC2WsEuiVJiu5Mq6F3C">
            2000/01 mnr: MJ225 pnr: c399
          </p>
          <p xml:id="i-5ngTqk1yMuKtQygiXSWXEU">
            Motion till riksdagen 2000/01:MJ225
          </p>
          <p xml:id="i-29V44XtKFyTp8ygWxrEg9c">
            av Erik Arthur Egervärn (c)
          </p>
          <p xml:id="i-PX5AjoFA6pMGhNXMa8BhzC">
            Kadaverhantering i Norrland
          </p>
          <p xml:id="i-3tEwfkjymfSs3FfoxbBiYC">
            Förslag till riksdagsbeslut
          </p>
          <p xml:id="i-KSvVXJvjZPDR2YLU266UvJ">
            Riksdagen tillkännager för regeringen som sin mening vad i motionen
            anförs om behovet av en destruktionsanläggning för djur i Norrland.
          </p>
          <p xml:id="i-PnsvYiXjYziKhoEexQ2GUC">
            Motivering
          </p>
          <p xml:id="i-B1iuKt4uDotFFjL6r8xL8E">
            Insamlingen av självdöda djur bygger på ett EG-direktiv, som
            inte är relevant för norra Sverige. EU-direktivet tar på intet
            sätt hänsyn till de långa avstånden mellan gårdarna och den låga
            djurtätheten. Systemet med långa, miljömässigt tveksamma transporter
            inger inte heller något förtroende för landets bönder. Enligt
            EU-direktiv får självdöda djur inte grävas ner. Föreskrifter om
            hantering av djurkadaver och annat animaliskt avfall regleras
            i SJVFS 1998:34. Materialet skall hanteras i en steriliseringsanläggning,
            där upphettning sker till en temperatur av minst 133 grader. Fram
            till 98-12-01 fanns en generell dispens från insamlingskravet
            i norra Sverige. Idag har endast vissa socknar med mycket låg
            djurtäthet generell dispens. Materialet indelas i två grupper,
            högriskavfall och lågriskavfall. Till högriskavfallet räknas bl.a.
            självdöda djur och till lågriskavfallet hör bl.a. slaktrester
            från slakterier. När kravet på insamling kom planerades en anläggning
            i Örnsköldsvik och därefter i Nordmaling. För en anläggning i
            Nordmaling har miljötillstånd erhållits. Hittills har högriskavfallet
            transporterats till Norge till en anläggning 36 km söder om Trondheim.
            Lågriskavfallet transporteras till en anläggning i Finland 37
            mil söder om Haparanda. Kostnaden för att hämta ett storboskap
            är i Jämtlands län 1 950 kr per styck. För mindre djur, som väger
            maximalt 300 kg är kostnaden 1 450 kr per styck. Denna kostnad
            är betydligt högre för en bonde i vårt län än en i södra Sverige.
            Det finns ingen rättvisa i denna fråga!! 2000-10-01 upphör transporterna
            av högriskavfall till Norge på grund av att regelverket ändras.
            Det är för dagen oklart vad som då händer.
          </p>
          <pb facs="riksdagen-motions-pdf/data/200001/mot_200001_MJ_0225/mot_200001_MJ_0225-0002.pdf"/>
          <p xml:id="i-NjjvRor5ptnKY6Pt5rNTxk">
            2000/01:MJ225
          </p>
          <p xml:id="i-DyXoMAUhoJ4Xug4JqhM8jJ">
            Mot bakgrund av detta är det motiverat att frågan utreds i akt
            och mening att etablera en destruktionsanläggning för döda djur
            i Norrland, så att hanteringen av dessa kan ske på ett kostnadsneutralt
            sätt för djurägare oavsett var man bor i landet.
          </p>
          <p xml:id="i-FBgBeASz981CXCdDN3v7z9">
            Stockholm den 28 september 2000
          </p>
          <p xml:id="i-7YQnGXEmNEeVGxNtQzMm9L">
            Erik Arthur Egervärn (c)
          </p>
          <p xml:id="i-J4syCYKPVX2LWe9Tr68mk1">
            25
          </p>
        </div>
      </div>
    </body>
  </text>
</TEI>
