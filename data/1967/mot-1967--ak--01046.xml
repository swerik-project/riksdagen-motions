<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--01046">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__1046/mot_1967__ak__1046-001.pdf"/>
      <fw xml:id="i-9C6zQaeEo2RBjoU8iZzX7y">
        Motioner i Andra kammaren, nr 1046 år 1967 9
      </fw>
      <div xml:id="i-4rfNjSxDx2CxSsN1yquPpC" type="motHeader">
        <div xml:id="i-NtLmG9JfgEVs4CdHUWzn5f" type="motTitle"/>
        <div xml:id="i-9wyTza9TEpcQJ8ENcxQHBt" type="motSubmissionInfo"/>
      </div>
      <div xml:id="i-FTT6WmawCsQxyBsiDpFt3A" type="motBody">
        <div xml:id="i-JT2WjtjNZ2VWyMpbLx6L6q">
          <p xml:id="i-UEciPyeUeu4fxcM8GEEQdi">
            Nr 1046
          </p>
          <p xml:id="i-EnnbGeKf7KbDVQ5jxzNz43">
            Av herrar Ohlin och Hedlund, i anledning av Kungl. Maj:ts pro-
            position nr 90, med förslag till förköpslag m. m.
          </p>
          <p xml:id="i-8gqngMeqAZGXMsFFcNm975">
            (Lika lydande med motion nr 839 i Första kammaren)
          </p>
          <p xml:id="i-3d9HL7xNo3rnvbCuAw7n8U">
            I Kungl. Maj:ts proposition nr 90 föreslås införande av kommunal
            förköps- rätt till mark. Enligt lagförslaget skall — med vissa
            undantag — förköpsrätt kunna utövas vid försäljning av fast egendom
            som med hänsyn till den fram- tida utvecklingen krävs för tätbebyggelse
            eller därmed sammanhängande anordning. Förslaget innebär, att
            kommun ges rätt att träda i köparens ställe och förvärva den egendom
            som köpet avser på samma villkor som av- talats mellan säljaren
            och köparen. På väsentliga punkter har regeringen inte anslutit
            sig till det socialdemo- kratiska majoritetsförslaget i markvärdekommittén.
            Beträffande så grund- läggande frågor som avgränsningsbestämmelsen
            för tillämpningsområdet, proceduren för tillståndsprövning samt
            det planeringsmässiga underlaget för denna prövning föreslår sålunda
            regeringen andra lösningar än dem som kommittémajoriteten förordade.
            Regeringen har i stället tagit intryck av och i huvudsak anslutit
            sig till de förslag som framfördes i herrar Hamrins och Hermanssons
            gemensamma reservation i kommittén. Folkpartiets och centerpartiets
            ledamöter i nämnda kommitté föreslog en utformning av förköpsrätten
            som till fullo skall tillgodose samhällsbygg- nadsintresset samtidigt
            som den enskildes rättstrygghet ej trädes för nära. Man ansåg
            bl. a. från rättssäkerhetssynpunkt det inte vara acceptabelt att,
            som den socialdemokratiska kommittémajoriteten förordade, enbart
            begränsa förköpsrätten genom kommunallagens bestämmelser om den
            kommunala kompetensen. Mittenledamöterna föreslog i stället att
            förköpsrätten anknytes till de ändamål som anges i expropriationslagen
            samt de bestämmelser i byggnadslagen enligt vilka kommun kan erhålla
            rätt till inlösen. Därmed skulle mera precisa och allmänt accepterade
            kriterier för förköpsrättens ut- övande erhållas. Det övervägande
            antalet remissinstanser ansluter sig i hu- vudsak till den av
            reservanterna föreslagna lösningen med anknytning till expropriationslagstiftningen.
            Folkpartiet och centerpartiet har i olika sammanhang betonat vikten
            av att kommunerna bedriver en aktiv markpolitik och förbättrar
            sin mark- beredskap. Lagbestämmelser om kommunal förköpsrätt till
            mark skulle kunna bli ett värdefullt instrument i kommunernas
            markpolitik. Vi tillstyr-
          </p>
          <pb facs="riksdagen-motions-pdf/data/1967/mot_1967__ak__1046/mot_1967__ak__1046-002.pdf"/>
          <fw xml:id="i-87uWMGDZPRtT6psaH4h8Jz">
            10 Motioner i Andra kammaren, nr 1046 år 1967
          </fw>
          <p xml:id="i-ViY3sZQj7Cx88SmjfqxVfJ">
            ker därför i princip lagbestämmelser om kommunal förköpsrätt
            av fast egen- dom belägen inom kommunens område eller inom det
            kommunblock som kommunen tillhör. Förköpsinstitutet ger kommunerna
            information om fastighetsmarknaden och legala möjligheter att
            genomföra önskvärda och motiverade markför- värv även i de fall
            egendomen försålts till annan. Jämfört med ett tids- ödande expropriationsförfarande
            är fördelarna med förköp uppenbara. San- nolikt torde utövande
            av förköpsrätt i många fall komma att ersätta expro- priation.
            Förköpsrätt innebär ett betydligt mindre kännbart ingrepp för
            säljaren än expropriation. Denne kan nämligen själv avgöra tidpunkten
            för försälj- ningen, priset och köpevillkoren i övrigt. Behovet
            och värdet av en kommunal förköpsrätt får emellertid inte över-
            drivas. Från alla synpunkter är frivilliga markförvärvsuppgörelser
            att före- dra och bör därför eftersträvas. I vissa fall torde
            expropriation bli ofrån- komlig. Genom förköpsrätten ges kommunerna
            ökad möjlighet att förvärva mark som är bäst lämpad för framtida
            bebyggelse, varigenom kommunernas möj- ligheter att utbjuda välbelägen
            och färdigplanerad mark ökar. Vi vill i detta sammanhang understryka,
            att denna liksom andra reformer i syfte att underlätta den kommunala
            markpolitiken inte får leda till att kommunerna vid utbudet av
            den planlagda marken gynnar vissa företagsformer på de andras
            bekostnad. även markvärdekommittén framhåller detta i sitt betän-
            kande. Vi anser, att kommunerna i ökad utsträckning bör utnyttja
            sin ställ- ning som markägare och marköverlåtare i syfte att åstadkomma
            en förbätt- rad konkurrens om byggande och förvaltning. Folkpartiet
            och centerpartiet har i gemensam motion i samband med Kungl. Maj:ts
            proposition nr 100 föreslagit att en statlig marklånefond in-
            rättas från och med 1 januari 1968. Med hänsyn till det stora
            behovet och värdet av en aktiv kommunal markpolitik och en god
            kommunal markbe- redskap är det synnerligen angeläget att riksdagen
            godkänner detta förslag. En grundläggande förutsättning för en
            aktiv kommunal markpolitik samt för att de juridiska hjälpmedlen
            att föra en sådan politik effektivt skall kunna utnyttjas är att
            kommunerna bl.a. har tillräckliga ekonomiska resurser. Utan tillräckliga
            sådana är t. ex. en förköpslagstiftning föga me- ningsfull. Genom
            inrättande av en marklånefond redan från årsskiftet 1967/68 kan
            lösningen av kommunernas finansieringsproblem i detta sam- manhang
            underlättas. I föreliggande proposition anser departementschefen
            — i likhet med folk- partiets och centerpartiets ledamöter i markvärdekommittén
            — att de nu- varande gränserna för den kommunala kompetensen enligt
            kommunallag- stiftningen är alltför ovissa och svårbestämbara
            för att kunna utgöra en av grundpelarna i en lagstiftning om kommunal
            förköpsrätt och att en sådan
          </p>
          <pb facs="riksdagen-motions-pdf/data/1967/mot_1967__ak__1046/mot_1967__ak__1046-003.pdf"/>
          <fw xml:id="i-MkQqh1eZ1LCaxZpxw4Vrk1">
            Motioner i Andra kammaren, nr 1046 år 1967 11
          </fw>
          <p xml:id="i-FmZimD7rAV8VGdbvcBwz3J">
            lösning inte tillgodoser de rättssäkerhetskrav som bör vara vägledande
            vid utformningen av förköpsinstitutet. Vi delar denna uppfattning.
            När det gäller frågan hur tillämpningsområdet för förköpsrätten
            lämp- ligen bör bestämmas träder den föreslagna anknytningen till
            expropriations- grunderna i förgrunden. I första hand är därvid
            expropriation för tätbebyg- gelse enligt 1 $ första stycket 16.
            expropriationslagen av intresse. Enligt denna bestämmelse kan
            kommun få tillstånd till expropriation för att sä- kerställa att
            mark på skäliga villkor är tillgänglig för tätbebyggelse och där-
            med sammanhängande anordningar. Denna bestämmelse avser, såsom
            fram- hölls i propositionen nr 184 år 1949 i samband med att bestämmelsen
            inför- des, all den mark som behövs för en planmässig utveckling
            av kommunen, alltså inrättande av — förutom bostäder — lokaler
            för näringsverksamhet av olika slag (industri, hantverk, handel
            och annan ekonomisk verksamhet, fria yrken, nöjesliv o. s. v.)
            och upplåtande av områden som erfordras för bostädernas och lokalernas
            praktiska utnyttjande (trafikleder, torg
          </p>
          <p xml:id="i-LziFw5hJz9SCmxzsJhT6Mw">
            5, fri- tidsområden 0. s. v.). Nämnda lagrum i expropriationslagen
            ger således ett fullt tillfredsställande utrymme för samhällsbyggandets
            behov, vilket även hittillsvarande praxis givit belägg för. Bestämmelsen
            enligt 1 $ i lagförslaget som skall begränsa förköpsrättens tillämpning
            har en formulering som är mycket lik den i första stycket 1 $
            punkt 16 i expropriationslagen. Från samhällsbyggnadssynpunkt
            är avvikel- sen enligt vår mening och som påvisats ovan överflödig.
            Det något mindre restriktiva kravet på aktualitet i fråga om markbehovet
            som enligt proposi- tionen skulle möjliggöras genom bestämmelsen
            i lagförslaget torde från denna synpunkt få liten betydelse i
            praktiken. Åtskilliga expropriationsan- sökningar som bifallits
            hos Kungl. Maj:t och sålunda erhållit expropria- tionstillstånd
            har avsett och omfattat mark som inte bedömts bli föremål för
            exploatering förrän om ca 10 år eller därefter. Den i propositionen
            uttalade farhågan, att den prisdämpande effekten i betydande utsträckning
            skulle utebli om kravet på aktualitet beträffande markbehovet
            upprätthålles i sam- ma grad inom en förköpslagstiftning som inom
            den nuvarande expropria- tionslagstiftningen, synes oss därför
            överdriven. Enligt 9 $ i lagförslaget måste kommun söka tillstånd
            till förköpet om säljaren eller köparen bestrider förköpsrätten
            inom en månad. Den lösning som föreslås synes väl tillgodose rättssäkerhetskravet.
            En förutsättning är dock att köparen och säljaren blir tillfredsställande
            informerade om sin be- stridanderätt. Därför bör i 7 $ en formulering
            införas av innebörd att sälja- ren och köparen i samband med underrättelsen
            om kommunens beslut att utöva förköpsrätt erinras om innehållet
            i 9 $. Markvärdekommittén hade in- fört en sådan bestämmelse i
            sitt lagförslag. Förköpstillståndsprövningen föreslås förläggas
            till Kungl. Maj:t, vilket var ett av de tre alternativ som nämndes
            i mittenreservationen. Det innebär, att expropriationstillstånd
            och förköpstillstånd prövas av samma myndighet. Vi tillstyrker
            detta förslag.
          </p>
          <pb facs="riksdagen-motions-pdf/data/1967/mot_1967__ak__1046/mot_1967__ak__1046-004.pdf"/>
          <fw xml:id="i-YEcrkDLvQkFGRkvPghn9xV">
            12 Motioner i Andra kammaren, nr 1046 år 1967
          </fw>
          <p xml:id="i-GdFSRTkqKCnHQC7mwAnEzu">
            Vid tillståndsprövning skall inriktningen av den kommande samhällsut-
            vecklingen och behovet av mark för olika ändamål bedömas. Denna
            pröv- ning blir som den beskrives i propositionen mycket lik expropriationstill-
            ståndsprövning. Beträffande erforderligt underlag för prövningen
            synes det inte finnas någon skillnad från tillståndsprövningen
            vid expropriation. General- eller regionplan eller förslag till
            detaljplan kan användas. Om var- ken översiktliga planer eller
            detaljerade planer föreligger kan kommunen genom annan utredning
            visa att marken behövs för tätbebyggelseändamål.
          </p>
          <p xml:id="i-VuMEAMhLDG7wZ29Nhwk4kD">
            I fråga om sistnämnda utredning förutsätter vi att den — som
            vid expro- priationsansökan — på ett tillfyllestgörande sätt visar
            att marken behövs
          </p>
          <p xml:id="i-X6dmRkEt7RAf85iss6x2ao">
            för tätbebyggelse eller därmed sammanhängande anordning och att
            sålunda marken erfordras för att förbättra kommunens markberedskap.
            Av det som ovan anförts beträffande tillämpningsområdet, tillståndspröv-
            ningen samt det planeringsmässiga underlaget för denna prövning
            framgår, att det finns skäl ifrågasätta den enligt 1 $ i lagförslaget
            föreslagna avvikel- sen från en direkt anknytning av förköpsrätten
            till expropriationsgrunderna. Då emellertid avvikelsen torde ha
            ringa betydelse i praktiken vill vi inte mot- sätta oss lagförslaget
            på denna punkt. Förköpsrätten skall enligt lagförslaget ej gälla
            statens markförsäljningar. Regeringen biträder alltså inte markvärdekommitténs
            förslag att förköps- rätten även skall omfatta sådana försäljningar.
            Flera remissinstanser, t. ex. de båda kommunförbunden, några länsstyrelser
            samt Storstockholms pla- neringsnämnd, uttalar sig däremot för
            kommitténs förslag. I fråga om för- säljningar av kyrklig jord
            anser departementschefen att förköp bör kunna ske. Folkpartiet
            och centerpartiet har i en gemensam motion i anledning av regeringens
            proposition nr 99 framhållit att statens och kyrkans markför-
            säljningar är av stor betydelse för kommunerna. Den statliga och
            kyrkliga mark, som beröres av samhällsutbyggnaden, måste i god
            tid ställas till kom- munernas förfogande, och bedömningar i samband
            med markförsäljningar om lokalisering av anläggningar för allmänt
            ändamål bör grunda sig på kom- munernas bebyggelseplanering. I
            nämnda motion föreslås bl. a. att statens mark göres exproprierbar
            enligt expropriationslagens grunder. Vidare före- slås att all
            kyrklig mark göres exproprierbar. Vi anser det inte vara befogat
            att staten och kyrkan då det gäller förköps- rätten beredes en
            undantagsställning i förhållande till enskilda markägare vid förverkligandet
            av den kommunala markpolitiken. Det kanske väsent- ligaste värdet
            av att statens och kyrkans mark omfattas av kommunal för- köpsrätt
            består däri att statsmakterna därmed klart manifesterar vikten
            av samarbete för att lösa kommunernas markproblem. Självfallet
            är det dock av största betydelse att kommunerna begagnar förköpsrätten
            på sådant sätt att tillbörlig hänsyn tas till de intressen statliga
            myndigheter har att tillvarata. Vi föreslår, att inte bara kyrkans
            utan även statens markförsäljningar omfattas av den kommunala
            förköpsrätten.
          </p>
          <pb facs="riksdagen-motions-pdf/data/1967/mot_1967__ak__1046/mot_1967__ak__1046-005.pdf"/>
          <fw xml:id="i-9ARfpBfsufN3TLRtpZLnxG">
            Motioner i Andra kammaren, nr 1046 år 1967 13
          </fw>
          <p xml:id="i-DCNhFF4PqNcJLEJtBpLMPh">
            I specialmotiveringen rörande 9 $ i lagförslaget understrykes
            att förköps- tillståndet inte kan begränsas till viss del av såld
            fastighet eller till viss eller vissa fastigheter vid en försäljning
            av flera fastigheter. Det framhålles emel- lertid, att en uppdelning
            av den försålda egendomen mellan kommunen och köparen ändå kan
            ske. Vid tillämpningen av obillighetsregeln skall nämligen Kungl.
            Maj:t kunna beakta en överenskommelse om fördelning av egendo-
            men mellan dessa. En sådan överenskommelse innebär att kommunen
            ge- nom förköpet förvärvar all den försålda egendomen och att
            köparen från kommunen förvärvar den del som enligt överenskommelsen
            skall tillfalla honom. I samband med förköpsrätts utövande torde
            fall uppkomma då endast en mindre del av den försålda marken kommer
            att användas för tätbebyggel- sens utveckling. För att reducera
            förköpsrättens användning på områden som den ej är avsedd för
            anser vi att Kungl. Maj:t vid tillämpningen av obillighetsregeln
            även bör beakta ett erbjudande från köparen till kommu- nen om
            uppdelning av egendomen. Vi föreslår att en formulering härom
            in- föres i specialmotiveringen. Enligt motiven till 3 $ i den
            föreslagna lagen anger departementschefen att också vattenområde
            skall inräknas i fastighetens ägovidd, när man av- gör om fastighetens
            areal är så stor att förköpsrätt föreligger. I fastighets- registret
            anges vanligen endast landarealens omfattning. Inte heller anges
            vilka fastigheter som är strandtomter. Detta innebär att inskrivningsdomar-
            na i framtiden vid praktiskt taget varje fastighetsförsäljning
            skulle behöva kontrollera fastighetens omfattning hos lantmäterimyndigheten.
            För många fastigheter råder också stor osäkerhet om omfattningen
            av det vattenområde som ingår i fastigheten. Därtill kommer att
            t. ex. fritidstomter ofta kan bestå av en mycket liten landareal
            och ett stort vattenområde. Det kan allmänt sägas att när en kommun
            önskar utnyttja förköpsmöj- ligheten för att kunna exploatera
            mark för tätbebyggelse kan storleken av eventuella vattenområden
            som hör till de aktuella fastigheterna knappast vara av intresse.
            För vissa egnahemsägare kan också den föreslagna utform- ningen
            av lagen innebära att förköpsrätten skulle kunna användas trots
            att själva tomtmarken har mycket liten omfattning. Vi föreslår,
            att begreppet ägovidd i 3 $ i förköpslagen endast avses omfatta
            markarealen. De föreslagna reglerna för beräkningen av den ersättning
            som kommu- nen skall erlägga för köparens utgifter respektive
            köparens skyldighet att ersätta kommunen för uppburen avkastning
            som ges i 13 $ förefaller mindre tillfredsställande. Man har sålunda
            inte angivit från vilken tidpunkt ränta skall räknas på de belopp
            med vilka kommunen skall ersätta köparen för hans kostnader i
            samband med köpet. Enligt vår mening bör det vara natur- ligt
            att räntan räknas från den dag kostnaden uppstått. Detta bör också
            ut- tryckligen anges i lagen. I 15 $ ges regler för kommunens
            skyldigheter att meddela säljare och kö-
          </p>
          <pb facs="riksdagen-motions-pdf/data/1967/mot_1967__ak__1046/mot_1967__ak__1046-006.pdf"/>
          <fw xml:id="i-Adwyefw6mteaHMzn2dvkTB">
            14 Motioner i Andra kammaren, nr 1046 år 1967
          </fw>
          <p xml:id="i-BA9CA3RuRMWcoh4Q5Gysey">
            pare beslut om förköp. Kommunen skall anses ha fullgjort sina
            skyldigheter i detta avseende om rekommenderat brev avlämnats
            på postanstalt inom lan- det för befordran till mottagarens vanliga
            adress. Denna regel innebär bety- dande risker för rättsförluster
            för säljare och köpare. Dels kan det vara högst osäkert vad som
            skall anses vara en persons »vanliga adress». Dels kan adressaten
            vara bortrest. Från rättssäkerhetssynpunkt är det väsentligt att
            delgivningsskyldigheten här lägges på inskrivningsdomaren. Tidsfristerna
            för bestridande etc. bör räknas från den dag då adressaten fått
            del av kommuns beslut. Bestämmel- serna för bestridande m. m.
            bör anges i delgivningen. För att undvika rätts- förluster för
            kommunen kan delgivningsförfarandet i detta fall komplette- ras
            med regler om kungörelse av delgivningen för den händelse adressaten
            skulle hålla sig oanträffbar för att undgå delgivningen. I propositionen
            föreslås att minimitiden för avgäldsperioderna i fråga om tomträtt
            som upplåtes för bostadsändamål förkortas från 20 år till 10 år.
            Vi tillstyrker detta förslag. Det är uppenbart att 20 år är en
            alltför lång period för avgäldsreglering om man skall nå syftet
            att förbehålla samhället en skälig andel av markvärdestegringen.
            En förkortning till 10 år ökar tomträttens effektivitet i detta
            avseende. även andra skäl talar för den före- slagna ändringen.
            Om alltför lång tid förflyter mellan avgäldsregleringarna kan
            kraftiga språng uppåt uppkomma i tomträttshavarens och hans hyres-
            gästers levnadsomkostnader, vilket kan orsaka sociala olägenheter.
            Förkort- ningen från nuvarande 20 till 10 år betyder dessutom
            att enhetliga minimi- perioder i fortsättningen kommer att gälla
            i fråga om alla slag av tomträtts- upplåtelser. Med stöd av det
            anförda hemställes, att riksdagen vid sin behandling av Kungl.
            Maj:ts proposi- tion nr 90 måtte 1. besluta att även statens markförsäljningar
            skall omfat- tas av den kommunala förköpsrätten; 2. besluta att
            begreppet ägovidd i 3 $ i förköpslagen endast skall avse markarealen;
            3. besluta att i 7 $ förköpslagen införes en formulering av innebörd
            att säljaren och köparen i samband med underrät- telsen om kommunens
            beslut att utöva förköpsrätt erinras om deras bestridanderätt
            enligt 9 $; 4. besluta de ändringar i förköpslagstiftningen som
            föran- ledes av de i motionen anförda synpunkterna rörande 9 8,
            13 8 och 15 $; att utskottet måtte utarbeta erforderliga ändringar
            i lag- texten.
          </p>
          <p xml:id="i-EwP1eG8yPfDD4dYcPfoqFr" type="date">
            Stockholm den 2 maj 1967
          </p>
          <div xml:id="i-Ayn1fNxMoXfzb6rgcC3NG" type="signatureBlock">
            <p xml:id="i-L144FV6Thbc45WjmCy4ixt" who="i-BqDGKscaLhUZHhaFFmx5pf" type="signature">
              Bertil Ohlin (fp)
            </p>
            <p xml:id="i-KVQXHrKf6VNByRKY9SjcSK" who="i-KaEwnQ53dsfqZGV8fcpYbX" type="signature">
              Gunnar Hedlund (cp)
            </p>
          </div>
        </div>
      </div>
    </body>
  </text>
</TEI>
