<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01360">
  <teiHeader>
    <fileDesc>
      <titleStmt>
        <title>med anledning av proposition 1980/81:82 om åtgärder mot frilevande</title>
        <author>av Ylva Annerstedt m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:82 om åtgärder mot frilevande</title>
          <idno type="rdwebb">G4021360</idno>
          <rs type="number">1360</rs>
          <ref type="dokument_url_text">http://data.riksdagen.se/dokument/G4021360/text</ref>
          <ref type="dokument_url_html">http://data.riksdagen.se/dokument/G4021360</ref>
          <ref type="dokumentstatus_url_xml">http://data.riksdagen.se/dokumentstatus/G4021360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KZRYQXLaqTdR8ZicM7zYRV</idno>
            <name>YLVA ANNERSTEDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-WBbHNFdT1AL5ZXgeWJEYvS</idno>
            <name>GUNNEL LILJEGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-36RBgeGox2WfrrhDtWk92N" type="signed"/>
        <correspContext corresp="i-36RBgeGox2WfrrhDtWk92N">
          <note type="signatory" corresp="i-KZRYQXLaqTdR8ZicM7zYRV"/>
          <note type="signatory" corresp="i-WBbHNFdT1AL5ZXgeWJEYvS"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1360/mot_198081__1360-001.pdf"/>
      <div type="motHeader" xml:id="i-UjCGYuYQ8FWq71ivwTTYJH">
        <div type="motTitle" xml:id="i-RpRfwEspYwPXVmaDPwTXhn"/>
        <div type="motSubmissionInfo" xml:id="i-7XtdihRb3SGgeiBuEYozPR"/>
      </div>
      <div type="motBody" xml:id="i-9Lr7LxV7d5QCUcEBxuRBof">
        <div xml:id="i-DLy2hP1ZoD7P69ygbDTfrV">
          <p xml:id="i-CB7K5aHkumcn2pErW3VC8h">
            Motion
          </p>
          <p xml:id="i-4rFLABHdG8e23uTcU3t8Jx">
            1980/81:1360
          </p>
          <p xml:id="i-n3wAZTynWUibRvkUgVZK8">
            av Ylva Annerstedt m. fl.
          </p>
          <p xml:id="i-2y5MjJxAkG73QCBuwrp8dD">
            med anledning av proposition 1980/81:82 om åtgärder mot frilevande
            vildsvin m. m.
          </p>
          <p xml:id="i-Eoxyun5a8Sw31pTeX1kXMU">
            I propositionen föreslås att en frilevande vildsvinsstam skall
            få finnas kvar i Stockholms län men utrotas i övriga delar av
            landet. Som skäl för utrotning anges en rad argument. Enligt vår
            mening är dessa argument också relevanta för förhållandena i Stockholms
            län. I propositionen hävdas att införandet av en ny djurart i
            landet bör föregås av noggranna överväganden. I detta sammanhang
            förtjänar det att påpekas att så ingalunda varit fallet när det
            gäller vildsvin. De djur som nu lever i frihet är resultatet av
            att några exemplar rymt från privat vilthägn. Det är också viktigt
            att påpeka att förhållandena i Sverige i dag är väsentligt annorlunda
            än på 1700-talet, när vildsvinen var ett naturligt inslag i vår
            fauna. Då hade vildsvinen naturliga fiender i t. ex. vargen, och
            landets befolkning var bara en fjärdedel så stor som i dag. Det
            hävdas också att de vildsvin som lever fritt i dag till stor del
            är uppblandade med tamsvin och har mycket litet gemensamt med
            forna tiders vildsvin. En särskild omständighet i sammanhanget
            är att i den södra delen av Stockholms län, där svinen nu lever,
            jorden till största delen brukas av arrendatorer utan jakträtt
            och möjlighet att t. ex. genom skyddsjakt freda sina grödor. I
            södra delen av länet består landskapet av skogspartier med insprängda
            åkrar. Det är just den naturtyp som både jakt- och viltvårdsberedningen
            i sitt betänkande SOU 1980:11 Vildsvin i Sverige och E. Dahl i
            sin rapport Vildsvinet i Nordeuropa, dess biologi och relationer
            till människan anger som den mest utsatta för skaderisker. Skadorna
            har också blivit betydande för jordbrukarna i denna del av länet,
            där vildsvinens favoritföda, potatis och stråsäd, odlas i stor
            omfattning. I något fall har kostnaderna för skadorna varit lika
            stora som det årliga arrendet. Även om propositionen slår fast
            att de skadedrabbade skall ersättas fullt ut för vildsvinsskador,
            är det inte acceptabelt att människor skall behöva uppleva att
            ständigt få frukterna av hårt och långvarigt arbete fullständigt
            ödelagda. I vårt land är kontrollen rigorös både när det gäller
            tamgrisarnas hälsotillstånd och köttets kvalitet efter slakt.
            Att ha en fritt vandrande vildsvinsstam, som man inte har någon
            kontroll på i hälsohänseende, innebär risker för överförande av
            t. ex. svinpest och trikiner. Trots att vildsvinet anses vara
            ett skyggt djur, finns det flera exempel på att de kommer fram
            till gårdarna och också parar sig med tamsvinen.
          </p>
          <pb facs="riksdagen-motions-pdf/data/198081/mot_198081__1360/mot_198081__1360-002.pdf"/>
          <p xml:id="i-Hg84Ga2tgwMcht1zJPvpX">
            Mot. 1980/81:1360 8
          </p>
          <p xml:id="i-YRm1S2HiNdW8LVV4BpLYSA">
            Det finns även risker för att vildsvinen kan komma att bli en
            allvarlig trafikfara. Djuren rör sig, liksom annat vilt, framför
            allt om natten, vilket innebär ytterligare risker för trafikanterna
            på E4-an, som löper rakt igenom ”vildsvinsområdet” i södra länsdelen.
            Beredningen skriver att vildsvinen normalt går undan för människan,
            men att de kan bli farliga om de känner sig hotade. Med tanke
            på att området är populärt för friluftsmänniskor kan det tänkas
            att svinen kan känna sig trängda ganska ofta och också anfalla.
            I en sådan situation är naturligtvis ett djur som kan väga upp
            till ett halvt ton mycket farligt för människan. I propositionen
            sägs att försöket med en frilevande vildsvinsstam skall pågå i
            tre år samt utvärderas. Föredraganden säger dock också: ”Om emellertid
            redan dessförinnan alltför stora olägenheter skulle bli följden
            av ett visst bestånd i Stockholms län bör, efter framställning
            till regeringen, de omedelbara åtgärder som är nödvändiga för
            att utrota stammen få vidtas.” Enligt vår uppfattning är olägenheterna
            för de jordbrukare som är verksamma inom området redan så stora
            att utrotning av vildsvin bör ske också i Stockholms län. Med
            hänvisning till det ovan anförda hemställs att riksdagen som sin
            mening ger regeringen till känna vad som i motionen anförts om
            utrotning av vildsvin i Stockholms län.
          </p>
          <p xml:id="i-VM5FZMYhf9wiSBa7Y7zkaF">
            Stockholm den 27 januari 1981
          </p>
          <p xml:id="i-CVaCB44PhbXeACCuhkmu33">
            YLVA ANNERSTEDT (fp) GUNNEL LILJEGREN (m) TORE CLAESON (vpk)
          </p>
        </div>
      </div>
    </body>
  </text>
</TEI>
