<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00376">
  <teiHeader>
    <fileDesc>
      <titleStmt>
        <title>Alkoholpolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholpolitik</title>
          <idno type="rdwebb">GU02So376</idno>
          <rs type="number">So376</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So376/text</ref>
          <ref type="dokument_url_html">http://data.riksdagen.se/dokument/GU02So376</ref>
          <ref type="dokumentstatus_url_xml">http://data.riksdagen.se/dokumentstatus/GU02So376</ref>
          <ref type="doc">http://data.riksdagen.se/fil/1B50DA90-907A-4876-9D3C-16948498AAAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GAc1f9gyHpPv4RuN72qPfZ" type="signed"/>
        <correspContext corresp="i-GAc1f9gyHpPv4RuN72qPfZ">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction type="referral" xml:id="i-S2J29d5hbfo72tFgenJkn6">
          <date when="2006-11-07"/>
        </correspAction>
        <correspAction type="dismissal" xml:id="i-X5ftd1pgbo7WRukWMSMdEk">
          <date when="2006-11-07"/>
        </correspAction>
        <correspAction type="numbering" xml:id="i-2exAeUgcX2AaPWr4kUBExm">
          <date when="2006-11-02"/>
        </correspAction>
        <correspAction type="submission" xml:id="i-QwaBgKwrgrxLPWLtvCLjm7">
          <date when="2006-10-31"/>
        </correspAction>
        <correspAction type="transfer" xml:id="i-VKeFSyeNLmTmjjAUrijFmD">
          <date when="2006-10-31"/>
        </correspAction>
        <correspAction type="assigned" xml:id="i-55MgG36x8NmPPqqpV6dmTj"/>
        <correspContext corresp="i-55MgG36x8NmPPqqpV6dmTj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WSD3vJuqcgocHypPUQj1UV">
            1 Förslag till riksdagsbeslut
          </head>
          <list style="ol">
            <item xml:id="i-BWC4QDPZjvejBHHgThZpPn">
              Riksdagen tillkännager för regeringen som sin mening vad i motionen
              anförs om att Sverige behöver återupprätta en alkoholpolitik som
              utgår från totalkonsumtionsmodellen, där tillgänglighet och pris
              är de viktigaste instrumenten för minskad alkoholkonsumtion i
              stället för en bättre alkoholkultur.
            </item>
            <item xml:id="i-95cn6sm1F4bftYBncpmXnJ">
              Riksdagen tillkännager för regeringen som sin mening vad i motionen
              anförs om att folkölen bör föras över till Systembolaget till
              dess att handeln kan presentera en trovärdig lösning för hur ålderskontrollen
              vid försäljning av folköl ska kunna garanteras.
            </item>
            <item xml:id="i-9c3VHzB8WnMbaFTo9KWYXz">
              Riksdagen tillkännager för regeringen som sin mening vad i motionen
              anförs om att regeringen med kraft ska verka för höjda minimiskatter
              på alkohol inom EU. 1
            </item>
            <item xml:id="i-2gxVXrBs2dexsozSS9QtHM">
              Riksdagen tillkännager för regeringen som sin mening vad i motionen
              anförs om att regeringen bör ta initiativ i EU för att få till
              stånd en ändring av införselreglerna avseende alkohol för privat
              bruk och återkomma med en redovisning av vilka initiativ som tagits
              till riksdagen. 1
            </item>
            <item xml:id="i-2K6xr12CRF2anYiAFqMxV4">
              Riksdagen tillkännager för regeringen som sin mening vad i motionen
              anförs om att den nya regeringen bör göra gemensam sak med andra
              länder som delar Sveriges syn på alkoholpolitiken i syfte att
              få en alkoholpolitik i EU som är mer inriktad på folkhälsa och
              mindre på näringspolitik.
            </item>
            <item xml:id="i-W74H53MZeZTwHL7Pt2zH7p">
              Riksdagen tillkännager för regeringen som sin mening vad i motionen
              anförs om att Systembolaget bör ha sitt alkoholpolitiska uppdrag
              som huvudsaklig uppgift.
            </item>
            <item xml:id="i-9BxBHeQb3fh9eZvihdiStG">
              Riksdagen tillkännager för regeringen som sin mening vad i motionen
              anförs om att regeringen bör samla organisationer som t.ex. Statens
              folkhälsoinstitut, Socialstyrelsen, Systembolaget och nykterhetsorganisationer
              för ett rådslag i syfte att genomföra en nationell kampanj för
              minskad totalkonsumtion.
            </item>
            <item xml:id="i-Worpb9stUVYo4cKRinW9xf">
              Riksdagen tillkännager för regeringen som sin mening vad i motionen
              anförs om att en utredning bör tillsättas med uppdrag att utreda
              förutsättningarna för en alkoholfri offentlig representation.
              2
            </item>
            <item xml:id="i-6bN5z97cmrWCLZB95naF33">
              Riksdagen tillkännager för regeringen som sin mening vad i motionen
              anförs om att Vin &amp; Sprit bör vara kvar i statlig ägo. 3
            </item>
          </list>
          <p xml:id="i-G1ewfyvrmvZQH9251sh6CK">
            1 Yrkandena 3 och 4 hänvisade till SkU.
          </p>
          <p xml:id="i-3bRw8VcqwbVfN784rMp81E">
            2 Yrkande 8 hänvisat till KU.
          </p>
          <p xml:id="i-Umd4eC6ZgZSwSYCA7cjPJN">
            3 Yrkande 9 hänvisat till NU.
          </p>
        </div>
        <div type="motContent">
          <head type="h1" xml:id="i-TS7pqb8pPJoTGCwJnix6DC">
            Alkoholpolitik
          </head>
          <head type="h1" xml:id="i-C8E2HWxTfauggduFpfeS6m">
            2 Inledning
          </head>
          <p xml:id="i-TBbbpUNqVWUovvynQGHAxG">
            Sveriges medlemskap i EU har inneburit svåra problem för den
            svenska alkoholpolitiken, vilket fått till följd att totalkonsumtionen
            av alkohol ökat kraftigt. I totalkonsumtionens spår vet vi hur
            folkhälsan försämras och missbruksproblemen förvärras. Sverige
            har tvingats sänka alkoholskatten på öl och vin och slopa införselkvoterna
            för privat konsumtion. Trycket mot Systembolagets ställning som
            monopol har ökat. Detta menar vi i Vänsterpartiet är särskilt
            oroande, eftersom Systembolaget är ett mycket viktigt alkoholpolitiskt
            instrument, genom sitt uppdrag att hålla försäljningen nere. Till
            skillnad från privata företag är inte Systembolaget intresserat
            av att maximera sin försäljning. Dessutom upprätthåller Systembolaget
            en betydligt bättre ålderskontroll och begränsar även tillgängligheten
            på alkohol genom sina öppettider.
          </p>
          <p xml:id="i-Wz9qxFcQsWysbQ8LyJCxuh">
            I folkomröstningen inför EU-medlemskapet varnade Vänsterpartiet
            för att detta skulle leda till ökad alkoholkonsumtion, medan andra
            partier försäkrade att vi inom ramen för EU-medlemskapet skulle
            kunna behålla en restriktiv alkoholpolitik. Vi kan nu konstatera
            att det inte var sant. Vi beklagar att vi fick rätt eftersom konsekvenserna
            av en ökad alkoholkonsumtion är så allvarliga fler alkoholrelaterade
            skador, ökad misshandel, fler som dör på grund av alkoholmissbruk
            och ökad rattonykterhet. Det är en utveckling som förskräcker.
          </p>
          <p xml:id="i-Laz56DErg5aAbPsx37rt4t">
            Vänsterpartiet står för en solidarisk och restriktiv alkoholpolitik
            som innebär att tillgängligheten på alkohol ska vara begränsad
            genom höga skatter, ett starkt Systembolaget och inte minst strängare
            regler för privatinförsel. En lägre totalkonsumtion innebär att
            den alkoholrelaterade ohälsan och dödligheten minskar. Vi måste
            nu på alla tänkbara sätt bekämpa den ökande alkoholkonsumtionen
            och agera för att återta vår rätt att själva bestämma över vår
            alkoholpolitik. Det handlar om att återskapa den restriktiva alkoholpolitiken
            som har sin grund i ett folkhälsoperspektiv och som är solidarisk
            i stället för egoistisk. Sverige behöver återupprätta en alkoholpolitik
            som utgår från totalkonsumtionsmodellen och där tillgänglighet
            och pris är de viktigaste instrumenten för minskad alkoholkonsumtion
            i stället för en bättre alkoholkultur. Detta bör riksdagen som
            sin mening ge regeringen till känna.
          </p>
          <p xml:id="i-AFQFkQkfnHVjyk4UQaAT7g">
            Ett kraftigt växande problem är handeln med alkohol över Internet.
            Det går inte att behandla alkoholen som en vara som alla andra.
            Det är visserligen möjligt att köpa både narkotika och vapen på
            Internet, men det är olagligt. Det är därför allvarligt att alkoholhandeln
            över nätet befinner sig i ett juridiskt vakuum. Regeringen måste
            agera snabbt för att den situationen förändras och en effektiv
            reglering av handeln införs.
          </p>
          <p xml:id="i-VW4PavrV1S97ZeGYHHwPGF">
            Det är väl känt att många ungdomar under 18 år berusar sig på
            folköl. Vänsterpartiet menar att eftersom man inte lyckas få ålderskontrollen
            vid försäljning av folköl att fungera måste man överväga andra
            åtgärder. Ett sätt att säkra ålderskontrollen skulle kunna vara
            att föra över folkölen till Systembolaget. Därför bör folkölen
            föras över till Systembolaget till dess att handeln kan presentera
            en trovärdig lösning för hur ålderskontrollen vid försäljning
            av folköl ska kunna garanteras. Detta bör riksdagen som sin mening
            ge regeringen till känna.
          </p>
          <p xml:id="i-BKuEee1PwmxCE4AFEFUQ5q">
            Det finns skillnader mellan könen i alkoholvanor. Män dricker
            generellt sett mer alkohol än kvinnor, men skillnaderna i drickande
            mellan könen minskar bland skolelever eftersom pojkars konsumtion
            minskat medan flickors konsumtion varit oförändrat hög. Det finns
            därför all anledning att vara särskilt vaksam på kvinnors alkoholkonsumtion
            under de närmaste åren.
          </p>
          <head type="h1" xml:id="i-PaobN4GKE8u3QA45ad33sN">
            3 Alkoholskatter
          </head>
          <p xml:id="i-DkfJgXisFQ4sB7KxcVDeLt">
            Vänsterpartiet är helt avvisande till alla krav på sänkta alkoholskatter.
            I nuläget är risken stor att sänkta alkoholskatter bara skulle
            innebära en fortsatt ökad totalkonsumtion av alkohol med allvarliga
            konsekvenser för folkhälsan. I dag kommer inte all alkohol som
            dricks från utlandet, vilket finns en tendens att tro, utan vi
            dricker fortfarande stora mängder alkohol som köpts på Systembolaget
            och till det dricks det alkohol som köpts billigt i andra länder.
            Erfarenheterna från spritskattesänkningen i Finland är också avskräckande.
          </p>
          <p xml:id="i-GUDNmA11yJJAsBQkJLMd8p">
            Enligt alkohol- och drogforskningscentrum Sorad har vi sett lite
            av ett trendbrott 2005 då alkoholkonsumtionen och privatinförseln
            börjat minska, efter några års uppgång. Att i ett sådant läge
            gå in och sänka skatten skulle allvarligt hota det här positiva
            trendbrottet med minskande konsumtion. Samtidigt som vi försvarar
            de höga skattenivåerna för alkohol i Sverige anser vi att regeringen
            med kraft måste verka för att miniminivåerna för alkoholskatter
            inom EU höjs kraftigt.
          </p>
          <p xml:id="i-5djKRRB7dont25h5ThvfnG">
            Minimiskatterna för alkohol inom EU är oskäligt låga och borde
            utifrån ett folkhälso- och solidaritetsperspektiv höjas kraftigt.
            Sverige bör därför inom ramen för EU-samarbetet arbeta för kraftigt
            höjda miniminivåer på alkoholskatterna som ett steg i en mer restriktiv
            och folkhälsoinriktad alkoholpolitik. Den höjning av miniminivåerna
            som genomförts är helt otillräckligt. I själva verket är det bara
            en uppjustering där man kompenserar för de senaste årens inflation.
            För att ge några effekter på totalkonsumtionen krävs det väsentligt
            mycket högre höjningar av minimiskatten och detta bör regeringen
            med kraft verka för. Detta bör riksdagen som sin mening ge regeringen
            till känna.
          </p>
          <head type="h1" xml:id="i-Umk45DBwTFn1WR7ucskS9M">
            4 Privatinförsel
          </head>
          <p xml:id="i-QyYLfbPwg6bshWjyfjMyYY">
            I dag är det möjligt för en privatperson att föra in i princip
            hur mycket alkohol som helst från andra EU-länder under förutsättning
            att han eller hon kan motivera mängden. En gräns, s.k. indikativa
            nivåer, omfattande 10 liter starksprit, 20 liter starkvin, 90
            liter vin och 110 liter starköl, finns som riktmärke för vad som
            kan anses vara normal förbrukning. I takt med den accelererande
            införseln av alkohol som inneburit ökad totalkonsumtion och minskad
            försäljning på Systembolaget, har röster höjts om att Sverige
            ensidigt borde ta tillbaka de gamla införselreglerna.
          </p>
          <p xml:id="i-ErebKJSVyAQqkZ6TBhPGiU">
            Vänsterpartiet har under förra mandatperioden krävt att regeringen
            ska agera i EU för att få till stånd mer restriktiva regler för
            privatinförsel av alkoholhaltiga drycker från EU-länder. Problemet
            i dag är att det är EU som styr över detta sedan Sveriges undantag
            från de allmänna EG-reglerna för privatinförsel av alkoholdrycker
            och tobaksvaror löpte ut den 31 december 2003. Sverige kan alltså
            inte självt sänka införselkvoterna (eller de s.k. indikativa nivåerna),
            utan att bryta mot EU:s regler på området.
          </p>
          <p xml:id="i-WNbJoBm6jzYUXQoQK7aBkJ">
            Våra tidigare yrkanden på området har avvisats med hänvisning
            till de diskussioner som regeringen deltagit i internationellt.
            Vänsterpartiet menar att detta varit otillräckligt och att det
            är nödvändigt att riksdagen markerar vikten av att aktivt arbeta
            för mer restriktiva införselregler inom EU.
          </p>
          <p xml:id="i-HGwPRcDyfa4rYzVpFxbff4">
            Regeringen bör därför ta initiativ i EU för att få till stånd
            en ändring av införselreglerna avseende alkohol för privat bruk
            och återkomma med en redovisning av de initiativ som tagits till
            riksdagen. Detta bör riksdagen som sin mening ge regeringen till
            känna.
          </p>
          <p xml:id="i-GcdrCiWVCVLyJsKy7Rj5n5">
            Det är också nödvändigt att den nya regeringen gör gemensam sak
            med andra länder som delar Sveriges syn på alkoholpolitiken i
            syfte att få en alkoholpolitik i EU som är mer inriktad på folkhälsa
            och mindre en näringspolitisk fråga. Detta bör riksdagen som sin
            mening ge regeringen till känna.
          </p>
          <head type="h1" xml:id="i-JtWMmGhwP9q2bGQtLa9dvW">
            5 Information om alkoholens skadeverkningar
          </head>
          <p xml:id="i-N1q5zKcA8HoqfaqfKj5RQR">
            Under 1970-talet bedrev Systembolaget en Spola kröken-kampanj
            som fortfarande är ihågkommen. Det var en tydlig kampanj som talade
            om avigsidorna med alkohol. I dagens kampanjer går Systembolaget
            en balansgång mellan att vara en aktör på en allt kärvare marknad
            med ökad konkurrens och att vara ett statligt bolag med ett alkoholpolitiskt
            uppdrag. Det finns en tydlig utveckling hos Systembolaget att
            prioritera ett marknadsmässigt förhållningssätt genom t.ex. bag-in-box,
            ökade och förlängda öppettider, självbetjäningsbutiker och kanske
            främst ett annat språkbruk. I dag talar man inte om att spola
            kröken utan om att skapa en god alkoholkultur. Vänsterpartiet
            menar att det ger fel signaler. Systembolaget ska självfallet
            fortsätta att hålla en god kvalitet och service, men Systembolaget
            bör ha sitt alkoholpolitiska uppdrag som huvudsaklig uppgift,
            vilket i första hand handlar om att minska totalkonsumtionen.
            Detta bör riksdagen som sin mening ge regeringen till känna.
          </p>
          <p xml:id="i-H9SKvLk95R8RBa6n8qUiyS">
            Vänsterpartiet anser att det behövs gemensamma krafttag för att
            nå ut till människor och skapa medvetenhet om vad en ökad alkoholkonsumtion
            innebär. Det behövs informationsinsatser som talar om var alkohol
            inte hör hemma, t.ex. på arbetsplatser, i trafiken, för barn och
            unga och för kvinnor under graviditeten men framför allt behövs
            kraftfulla insatser för att informera om totalkonsumtionsmodellen
            och om varför det är viktigt ur ett folkhälsoperspektiv att alla
            minskar sin totala konsumtion av alkohol. Ett särskilt prioriterat
            område i detta är det alkoholrelaterade våldet, som i hög utsträckning
            drabbar kvinnor och barn i det egna hemmet. Regeringen bör samla
            organisationer som t.ex. Statens folkhälsoinstitut, Socialstyrelsen,
            Systembolaget och nykterhetsorganisationer för ett rådslag i syfte
            att genomföra en nationell kampanj för minskad totalkonsumtion.
            Detta bör riksdagen som sin mening ge regeringen till känna.
          </p>
          <head type="h1" xml:id="i-2HheM7uFhb4Jce9fjRoAUL">
            6 Alkoholfri representation
          </head>
          <p xml:id="i-QEwqfsQ7VZFH8hEnSuCEbP">
            Den offentliga representationen kritiseras ibland för överdåd,
            särskilt när alkohol förekommer. Det anses stötande att politiker
            och grupper i samhället som har goda inkomster dessutom i representationssammanhang
            ofta bjuds på alkohol i olika former. Det gäller såväl företag
            som statliga eller kommunala bolag och myndigheter.
          </p>
          <p xml:id="i-SR8yVJyJL6NJHuUgwn8Dbg">
            Vänsterpartiet menar att det är dags att införa en alkoholfri
            offentlig representation. Alla måste ta ett gemensamt ansvar för
            att minska totalkonsumtionen av alkohol i samhället. Här måste
            det offentliga Sverige gå före. En utredning bör därför tillsättas
            med uppdrag att utreda förutsättningarna för en alkoholfri offentlig
            representation. Detta bör riksdagen som sin mening ge regeringen
            till känna.
          </p>
          <head type="h1" xml:id="i-SuJpJ1rKH4m9EPXBx8EFkm">
            7 Vin &amp; Sprit AB
          </head>
          <p xml:id="i-735uy9ViW5mS8d673FEEYb">
            Alkohol är inte som vilken vara som helst som kan säljas fritt
            på en marknad. En kraftfull reglering av alkoholmarknaden är av
            nöden för att minska alkoholens svåra konsekvenser för folkhälsan.
          </p>
          <p xml:id="i-DSuxYQsToc2yEHEHeesL5E">
            Regeringen har nu aviserat att den har för avsikt att sälja ut
            det statliga bolaget Vin &amp; Sprit. Vänsterpartiet är mycket kritiskt
            till det förslaget eftersom vi menar att det är ytterst betydelsefullt
            för de folkhälsopolitiska målen att staten har en god kontroll
            över alkoholmarknaden. Genom att sälja ut Vin &amp; Sprit minskar
            den kontrollen.
          </p>
          <p xml:id="i-Voyvn6KJakoKhdzx4Zqpi2">
            Samtidigt är Vänsterpartiet kritiskt till att staten i dag inte
            utövar ett tillräckligt aktivt ägande över Vin &amp; Sprit. Vi menar
            att staten i högre utsträckning genom ägardirektiv borde styra
            Vin &amp; Sprits verksamhet utifrån de folkhälsopolitiska målsättningarna.
            Detta är en möjlighet att bidra till en restriktiv och solidarisk
            alkoholpolitik som inte bör ges upp så lättvindigt. Vin &amp; Sprit
            bör av dessa skäl fortsätta att vara i statlig ägo. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-GsxL1TCW2ijAB2qV8Vw9Ui">
              Lars Ohly (v)
            </item>
            <item xml:id="i-Km5NLQpQ84D2tZAozvgrVp">
              Marie Engström (v)
            </item>
            <item xml:id="i-9uXJNDbWKGCBeS4qVYLi4g">
              Wiwi-Anne Johansson (v)
            </item>
            <item xml:id="i-JKU3QFz3URARMfYm5xqXeg">
              Peter Pedersen (v)
            </item>
            <item xml:id="i-FXjSVz6iSWwDhzPRjxV3BE">
              Kent Persson (v)
            </item>
            <item xml:id="i-Lx2Dvv3P85cPajm4f8QgXX">
              Alice Åström (v)
            </item>
            <item xml:id="i-XNJyHGcUudDtgashsAmYtf">
              Elina Linna (v)
            </item>
          </list>
        </div>
      </div>
    </body>
  </text>
</TEI>
