<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-02379">
  <teiHeader>
    <fileDesc>
      <titleStmt>
        <title>Bosättningsbaserade förmåner och medborgarskap</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2379 av Linda Lindberg m.fl. (SD)</title>
          <idno type="rdwebb">H9022379</idno>
          <rs type="number">2379</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9022379/text</ref>
          <ref type="dokument_url_html">http://data.riksdagen.se/dokument/H9022379</ref>
          <ref type="dokumentstatus_url_xml">http://data.riksdagen.se/dokumentstatus/H9022379</ref>
          <ref type="docx">http://data.riksdagen.se/fil/BD54F57E-153D-47F4-AFE3-6426AAC90390</ref>
          <ref type="pdf">http://data.riksdagen.se/fil/DDDE7B95-3697-4709-B2A2-EEBA477C8311</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KAjaZZc9CNcye74R1eM4yN" type="signed"/>
        <correspContext corresp="i-KAjaZZc9CNcye74R1eM4yN">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-HKzntY3kSnaqoH8iCDYydY" type="submitted">
          <date when="2021-10-01"/>
          <time when="18:25:24"/>
        </correspAction>
        <correspAction xml:id="i-96gvBXmJfhrRUfxtwBTdtA" type="reviewed">
          <date when="2021-10-01"/>
          <time when="18:53:04"/>
        </correspAction>
        <correspAction xml:id="i-8AbWhoHC3A1Dr7nek3qswT" type="referred">
          <date when="2021-10-14"/>
        </correspAction>
        <correspAction xml:id="i-MTcRvhPS25vViQDxX5KJ9g" type="assigned">
          <date when="2022-10-05"/>
          <time when="11:43:26"/>
        </correspAction>
        <correspContext corresp="i-MTcRvhPS25vViQDxX5KJ9g">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Na5DnUcCNpJBAJYzLrh5gt" type="behandlas_i"/>
        <correspContext corresp="i-Na5DnUcCNpJBAJYzLrh5gt">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-44abn7C719qAC9eqHKbdPL" type="motHeader">
        <div xml:id="i-SsaRy2qqBtMDwUs4Dmn4xR" type="motTitle">
          Motion till riksdagen 2021/22:2379 av Linda Lindberg m.fl. (SD)
          Bosättningsbaserade förmåner och medborgarskap
        </div>
      </div>
      <div xml:id="i-8oqtigXv3f5GuxTmVrawiW" type="motBody">
        <div xml:id="i-SLen3e2wW79KYy8AqX8zdA" type="motProposal" subtype="förslag">
          <head xml:id="i-Gt5Xuttrdru7MK2tyXv27v">
            Förslag till riksdagsbeslut
          </head>
          <list xml:id="i-AwcUdbgJnvRiGDUvRUu46p" style="ol">
            <item xml:id="i-6c1Q4xoKZAtd2HVuyfm92G">
              Riksdagen ställer sig bakom det som anförs i motionen om att
              kartlägga och analysera socialförsäkringens kostnadsutveckling
              baserat på medborgarskap och tillkännager detta för regeringen.
            </item>
            <item xml:id="i-AzthPvSocNqq4HpC7Y4cG5">
              Riksdagen ställer sig bakom det som anförs i motionen om att
              tillsätta en utredning som uppdras att lämna förslag som begränsar
              omfattningen av bosättningsbaserade förmåner i socialförsäkringen
              till att endast gälla svenska medborgare och medborgare i EU/EES-land
              samt analysera konsekvenserna av dessa och tillkännager detta
              för regeringen.
            </item>
          </list>
        </div>
        <div xml:id="i-FrG5tqDCV4ytkeTD1YJTei" type="motContent">
          <head xml:id="i-5bxwPWo6b1H1Jai5oD78gA" type="h1">
            Motivering
          </head>
          <p xml:id="i-WgA1rKNdEQ25Wuo3HnNxqE">
            För Sverigedemokraterna är kopplingen mellan medborgarskap och
            nationell identitet en viktig grundbult i samhällsbygget. Den
            som är medborgare i Sverige ska också vara en del av Sverige och
            se Sverige som sitt hemland. En ansökan om att få upptagas till
            medborgare är en ansökan om att denna samhörighet formellt ska
            bekräftas. Att uppta­gas till medborgare ska ses som ett bevis
            för att Sverige är den sökandes nya, permanenta hemland. Detta
            menar vi bidrar till ett sammanhållet folk med god samhällsgemenskap,
            där klyftor mellan infödda och invandrade svenskar minimeras.
            Att höja kraven för medborgarskapet gör visserligen att färre
            kan bli medborgare. Genom höjda krav för medborgarskap blir dock
            belöningen och känslan desto större när den nya medborgaren väl
            får medborgarskapet i sin hand. Medborgarskapet är förenat med
            vissa rättigheter som icke-medborgare saknar, exempelvis rösträtt
            i riksdagsval och val till Europa­parlamentet, men det bör även
            förenas med fler förmåner för att stärka dess värde.
          </p>
          <p xml:id="i-3BxcVpuqUgBPTw2sEA4UU9">
            De senaste årtiondenas invandring till Sverige har skapat en
            hög segregation där en alltför stor del av dem som kommer hit
            inte anpassar sig till landet eller deltar på den svenska arbetsmarknaden,
            vilket i sin tur minskar skatteintäkterna. En del av detta kan
            förklaras med skillnader i utbildning, yrkeskompetens och språkkunskaper,
            en annan del kan förklaras av kulturskillnader och en förmånlig
            socialförsäkring som leder till att invandrare, och främst invandrarkvinnor,
            i viss utsträckning försörjer sig på bidrag.
          </p>
          <head xml:id="i-24dma6zswrVX5BJVpmMk87" type="h2">
            Behovet av begränsade bidrag för tredjelandsmedborgare
          </head>
          <p xml:id="i-MSknQKLAPgEJQ5DDcC6Wvu">
            Socialförsäkringens kostnadsutveckling för tredjelandsmedborgare
            (personer som saknar svenskt medborgarskap eller medborgarskap
            i EU/EES-land) har kraftigt ökat det senaste årtiondet samtidigt
            som den demografiska försörjningskvoten, hur många personer en
            person i arbetsför ålder behöver försörja utöver sig själv, likväl
            har ökat. Att utländska medborgare får ta del av de arbetsbaserade
            förmåner som man är med och finansierar kan inte ifrågasättas,
            det är en förutsättning för att Sverige ska kunna locka högkompetent
            arbetskraft. Det går däremot att ifrågasätta om Sverige ska erbjuda
            frikostiga förmåner till personer som i liten eller i ingen utsträckning
            alls har arbetat. Särskilt med avseende på att Sverige under de
            senaste åren har haft en hög invandring av grupper som står långt
            ifrån arbetsmarknaden.
          </p>
          <p xml:id="i-Rfn5ggn7t96NGBpGuU4xGQ">
            De bosättningsbaserade förmånerna, bidrag som betalas ut enbart
            för att en person bor i Sverige, har i många fall en negativ sysselsättningseffekt
            för nyanlända och skapar incitament att söka sig till Sverige.
            För de förmåner som Pensionsmyndigheten admi­nistrerar – bostadstillägg
            för pensionärer, efterlevandestöd till barn, garantipension och
            äldreförsörjningsstöd – har kostnadsutvecklingen varit markant
            det senaste årtiondet.
          </p>
          <head xml:id="i-8cdUFcCnwu5xxyM1uvJH4r" type="h2">
            EU/EES-medborgare bör inte omfattas av begränsningarna
          </head>
          <p xml:id="i-NwLmiVh8UNXsTQE2jAu2Ct">
            EU:s likabehandlingsprincip innebär att personer och företag
            från en medlemsstat inte får diskrimineras i en annan. Principen
            appliceras bland annat på arbetsvillkor, på sociala förmåner samt
            på skatteförmåner och innebär exempelvis att arbetstagare från
            andra EU-länder har samma rätt som det egna landets medborgare
            till barnbidrag och garanterade minimiinkomster. Rättsläget för
            på vilka grunder ett medlemsland får neka bidrag till medborgare
            i andra medlemsländer är oklart. Här kan bland annat konstateras
            att EU-domstolen har slagit fast att utlänningar som rest in i
            landet i syfte att erhålla socialt bistånd eller vars uppehållsrätt
            endast följer av att de söker arbete inte har rätt till socialt
            bistånd. Detsamma gäller för deras familjemedlemmar.
          </p>
          <p xml:id="i-YH9a5r6dM7DsJRLTrucsrn">
            Enligt EU:s samordningsdirektiv av de sociala trygghetssystemen
            (883/2004) fram­går dock att bosättningslandet är, efter arbetslandet,
            ansvarigt för att betala ut sociala förmåner där exempelvis barnbidrag
            och föräldrapenning ingår. I det första skedet bör därför en begränsning
            av välfärdsförmåner rikta sig mot personer som är medborgare i
            ett land utanför EU/EES som saknar avtal med EU om s.k. likabehandling
            och där bilaterala socialförsäkringskonventioner saknas.
          </p>
          <head xml:id="i-5zQxUjHb6ExWKNCZ9uqoUs" type="h3">
            Alla bosättningsbaserade förmåner behöver inte omfattas av begränsningarna
          </head>
          <p xml:id="i-9DSW1W4721qXjro35AQy2F">
            Förändringarna bör, som beskrivits ovan, begränsas till att endast
            beröra de bosättnings­baserade förmånerna i socialförsäkringen.
            Inom dessa finns det även förmåner som inte bör vara föremål för
            begränsningar, antingen för att det leder till högre kostnader
            inom andra områden än besparingen inom socialförsäkringen eller
            som av andra skäl inte kan försvaras – exempelvis omvårdnadsbidraget
            som ges till föräldrar till barn med funk­tionsnedsättning och
            som baseras på den omvårdnad och tillsyn som barnet behöver.
          </p>
          <head xml:id="i-QTtf8XtX3pYyFaWdmLur54" type="h2">
            Arbetet med författningsförslag bör påbörjas
          </head>
          <p xml:id="i-2y6hzMUZuvu1TYhKwUY3jH">
            Sverigedemokraterna har i rapporten Gör din plikt – kräv din
            rätt bland annat beräknat statens kostnader för ett antal delar
            inom de bosättningsbaserade förmånerna utefter medborgarskap.
            Rapporten föreslår hur stöd och krav avseende personer som tar
            emot bosättningsbaserade förmåner inom socialförsäkringen kan
            utvecklas.
          </p>
          <head xml:id="i-BEFmqDGpx27joQYaEapQSt" type="h1">
            Konsekvenser av de föreslagna förändringarna
          </head>
          <head xml:id="i-CKb1Zen6W9DYxwokwvgzWa" type="h2">
            Ökat antal utfärdade svenska medborgarskap
          </head>
          <p xml:id="i-vrLymCuVsssyLC9LDJgZ6">
            Det finns utländska medborgare i Sverige som väljer att inte
            ansöka om svenskt med­borgarskap även om de uppfyller villkoren
            för att tilldelas ett svenskt medborgarskap. Hur stor denna grupp
            är eller i vilken utsträckning de omfattas av de föreslagna föränd­ringarna
            har inte analyserats. Det går därför att anta att kostnadsbesparingen
            inte kan genomföras fullt ut till följd av att delar av denna
            grupp ansöker om medborgarskap när förändringarna genomförs.
          </p>
          <head xml:id="i-4YaV7LatsdWiPxPKXV4Sdb" type="h2">
            Ökad kostnad för kommunsektorn
          </head>
          <p xml:id="i-QRaDDh8PdQrjQdwsiSdRBN">
            För personer som saknar en förmåga att försörja sig på egen hand
            finns det möjlighet att ansöka om kommunalt försörjningsstöd.
            Försörjningsstödet är inkomstprövat och syftar till att vara ett
            komplement till den egna inkomsten och andra ekonomiska förmåner
            för att personen ska uppnå en skälig levnadsnivå. Nivån för försörjningsstödet
            påverkas av en riksnorm som gäller för samtliga kommuner, en nivå
            som justeras varje år. Vid beräkning av storleken på stödet för
            den enskilde individen räknar kommunen ihop hus­hållets alla inkomster,
            där försörjningsstödet därefter utgör skillnaden mellan den hop­räknade
            inkomsten och riksnormen.
          </p>
          <p xml:id="i-SApWfQEoSuv4pBVZVGvu6">
            Utgångspunkten bör vara att kommunerna inte ska få bära den ökade
            kostnaden, och därmed finns det ett behov av att öka det statliga
            stödet till kommunerna i motsvarande omfattning som kostnadsökningen
            för det kommunala försörjningsstödet.
          </p>
          <head xml:id="i-LChvyqaENEWtkwdbC3hkXh" type="h2">
            Minskad invandring
          </head>
          <p xml:id="i-XbKhGnBCuH6K2F2GTyhVLF">
            Bidragsnivåerna har en effekt på invandringen. Sverige har, jämfört
            med stora delar av övriga världen, höga nivåer av ekonomiskt stöd
            som nyanlända kan söka. Detta kan delvis förklara Sveriges höga
            migrationsnivåer av personer som står långt ifrån svensk arbetsmarknad,
            även om det finns fler faktorer som påverkar. Det exakta sambandet
            mellan bidragsnivåer och migrationsnivåer är svårt att utröna.
            En bred tillgång till sociala förmåner för nyanlända talar exempelvis
            för en mer positiv attityd till invandring vilket också kan vara
            en faktor.
          </p>
          <p xml:id="i-2CvDKNnVfY5PcearaJyAJb">
            I studien The Welfare Magnet Hypothesis: Evidence from an Immigrant
            Welfare Scheme in Denmark studeras välfärdsförmånernas påverkan
            på migration genom invandringsreformer i Danmark. Den första reformen,
            från 2002, minskade bidrags­förmånerna för invandrare utanför
            EU/Efta med cirka 50 procent. Reformen drogs senare tillbaka 2012
            och återinfördes i stora drag 2015. Studien visar att begränsningen
            av välfärdsförmånerna minskade nettoflödet av invandrare med cirka
            5 000 personer per år och att reverseringen av förslaget återställde
            effekten. Resultatet kan även beskrivas genom så kallad elasticitet,
            hur stor effekt biståndsminskningen har på invandringen, som i
            studien uppskattas till 1,3 – varje procents reducering av bidrag
            reducerade invandringen med 1,3 procent för den berörda gruppen.
          </p>
          <p xml:id="i-LwsjbkBNi2R7vyj3bpCKQ4">
            Begränsningen av tillgången till bosättningsbaserade förmåner
            skulle sannolikt leda till minskade nivåer av invandring från
            de områden som berörs. Storleken är dock svår att uppskatta utan
            att först veta hur begränsningarna påverkar det ekonomiska biståndet.
            Givet att begränsningen motsvarar samma nivåer som den danska
            reformen, och elasticiteten är densamma, skulle det innebära en
            minskning av invandring i storleks­klassen 5 000–10 000 personer,
            baserat på invandringsnivåerna år 2020.
          </p>
          <head xml:id="i-UmwRSi2YorYPSPGb7maAPc" type="h2">
            Sysselsättningseffekter
          </head>
          <p xml:id="i-Bka5LyBXEYRx6zDqpaA3eZ">
            Minskade nivåer på bidrag har en positiv sysselsättningseffekt;
            ju större skillnaden är mellan att leva på bidrag och att arbeta,
            desto mer benägna är människor att arbeta. Det finns ett flertal
            studier som har undersökt hur stor sysselsättningseffekten blir
            av minskade bidrag. Även med ett konservativt antagande om deltagandeelasticiteten
            skulle en begränsning av bosättningsbaserade förmåner för tredjelandsmedborgare
            leda till höga positiva sysselsättningseffekter.
          </p>
          <p xml:id="i-F4Vx5eqvCJx6TupGb9chqE">
            I sammanhanget bör det dock noteras att gruppen som skulle omfattas
            av begräns­ningarna i många fall står långt ifrån den svenska
            arbetsmarknaden, varpå effekten, framförallt på kort sikt, är
            begränsad. Givet detta är det svårt att i detta skede uppskatta
            hur de föreslagna reformerna kommer påverka antalet sysselsatta.
          </p>
        </div>
        <div xml:id="i-KA52UFdRFeZ13YeNvKVnRB" type="motSignatures">
          <list xml:id="i-9JaDmC9vyCPZ5mF7mBbkep">
            <item xml:id="i-DWsYaKEa65iGDzdSys6Y2H">
              Linda Lindberg (SD)
            </item>
            <item xml:id="i-WUSY17V5LUyPRekKfX5nm3">
              Julia Kronlid (SD)
            </item>
            <item xml:id="i-QVK3yActkHzQcWFNSj4fxw">
              Jonas Andersson i Skellefteå (SD)
            </item>
            <item xml:id="i-15yd7pQwXMakem3aZWeTw7">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
