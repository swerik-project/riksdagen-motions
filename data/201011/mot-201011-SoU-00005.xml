<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00005">
  <teiHeader>
    <fileDesc>
      <titleStmt>
        <title>med anledning av prop. 2010/11:47 En samlad strategi för alkohol-, narkotika-, dopnings- och tobakspolitiken</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:47 En samlad strategi för alkohol-, narkotika-, dopnings- och tobakspolitiken</title>
          <idno type="rdwebb">GY02So5</idno>
          <rs type="number">So5</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So5/text</ref>
          <ref type="dokument_url_html">http://data.riksdagen.se/dokument/GY02So5</ref>
          <ref type="dokumentstatus_url_xml">http://data.riksdagen.se/dokumentstatus/GY02So5</ref>
          <ref type="doc">http://data.riksdagen.se/fil/B9044234-5569-44F0-8743-3CE78B19FA24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F2nBQq2BrthE1g34QmUXqw" type="basedOn"/>
        <correspContext corresp="i-F2nBQq2BrthE1g34QmUXqw">
          <ref>Proposition 2010/11:47</ref>
        </correspContext>
        <correspAction xml:id="i-QhDyCrGb3VaQyQwF1crbYc" type="signed"/>
        <correspContext corresp="i-QhDyCrGb3VaQyQwF1crbYc">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-D9iCNaqxQvuHFjK2SSEFvT"/>
        </correspContext>
        <correspAction xml:id="i-LCKjfkw9eAnAqguGsvadNp" type="referral">
          <date when="2011-02-04"/>
        </correspAction>
        <correspAction xml:id="i-3FAMiQsZcyUrv9x9yCWa8E" type="dismissal">
          <date when="2011-02-03"/>
        </correspAction>
        <correspAction xml:id="i-6pV2XWMarzpJXJLckvfrhk" type="dismissal">
          <date when="2011-02-03"/>
        </correspAction>
        <correspAction xml:id="i-9a5muLXPrrCcDUFU19msjy" type="submission">
          <date when="2011-02-02"/>
        </correspAction>
        <correspAction xml:id="i-Ek5Ke25NBs2eZuianbbDaH" type="transfer">
          <date when="2011-02-01"/>
        </correspAction>
        <correspAction xml:id="i-5zNh6ZXZq2mWSVDuBSeh2W" type="assigned"/>
        <correspContext corresp="i-5zNh6ZXZq2mWSVDuBSeh2W">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3yDTGUXwBtx4uev5YeRPwk" type="motBody">
        <div xml:id="i-K12nu2FpfJ8RwTS6j1aaHV" type="motProposal" subtype="förslag">
          <head xml:id="i-L9aPbUJbGX3WanU6cKsnq8">
            Förslag till riksdagsbeslut
          </head>
          <list xml:id="i-DcgkLeCgkpBsVhQ49utwHb" style="ol">
            <item xml:id="i-9tev8uurMVWnYVECkap5xq">
              Riksdagen tillkännager för regeringen som sin mening vad som
              anförs i motionen om att det övergripande målet ska lyda: ett
              samhälle fritt från narkotika och dopning, en sänkning av alkoholkonsumtionen
              och minskade medicinska och sociala skador orsakade därav samt
              ett minskat tobaksbruk.
            </item>
            <item xml:id="i-6Hzq3FmKh229YHvuZq8wZA">
              Riksdagen tillkännager för regeringen som sin mening vad som
              anförs i motionen om samverkansmodeller.
            </item>
            <item xml:id="i-2XoUV3jBQXmLFcv6Jbso3d">
              Riksdagen tillkännager för regeringen som sin mening vad som
              anförs i motionen om en nationell handlingsplan för minskat alkoholbruk
              bland ungdomar.
            </item>
            <item xml:id="i-XxD1M8yTUspBxNLWC232TD">
              Riksdagen tillkännager för regeringen som sin mening vad som
              anförs i motionen om alkolås.
            </item>
            <item xml:id="i-3evKY4dRBLpeF78QA2rgHe">
              Riksdagen tillkännager för regeringen som sin mening vad som
              anförs i motionen om förbud mot eftersupning efter trafikolyckor.
            </item>
            <item xml:id="i-2PQbWX7UmGPxoHTC7qQkg7">
              Riksdagen tillkännager för regeringen som sin mening vad som
              anförs i motionen om införselkvoter för alkohol.
            </item>
            <item xml:id="i-H7wgyiX5ArPTY3ccbTMMKv">
              Riksdagen tillkännager för regeringen som sin mening vad som
              anförs i motionen om insatser mot tobak.
            </item>
          </list>
        </div>
        <div xml:id="i-WQSXgsA9fWEuQ3oZh8EHHK" type="motContent">
          <head xml:id="i-LnqLM8KgtC3ZHHKtRD6pJv" type="h1">
            Övergripande synpunkter på strategin
          </head>
          <p xml:id="i-EoKNA8zaV6MZVEx7RFZTWW">
            Strategin är för defensiv till sin karaktär. En rad vällovliga
            ambitioner och viktiga områden räknas upp men allt är på en allmän
            nivå och någon koppling till politiskt tydliga uppdrag eller till
            konkreta åtgärder görs aldrig. Därmed saknar strategin möjlighet
            att påverka utvecklingen i någon nämnvärd grad. Det pågår ett
            brett arbete mot droger på många håll i samhället. Detta arbete
            behöver koordineras och hade fått ökat stöd och kraft om arbetet
            satts i ett sammanhang och strategin varit mer tydlig och åtgärdsinriktad.
          </p>
          <head xml:id="i-54H46vBfy7Yn55rvBAUueW" type="h1">
            Organisation för arbetet mot droger
          </head>
          <p xml:id="i-PJqeNAMbEFHWUuG8N6PTRR">
            Det behövs ett effektivt och långsiktigt arbete mot droger. Arbetet
            måste bedrivas uthålligt och konsekvent. Sättet att organisera
            arbetet och kraften i det utåtriktade arbetet är avgörande faktorer
            för framgång. Regeringens proposition om en samlad strategi för
            alkohol-, narkotika-, dopnings- och tobaks-politiken (ANDT) måste
            ses mot bakgrund av händelseutvecklingen under den senaste tioårsperioden.
          </p>
          <p xml:id="i-B38eBnZmQicMRgoPcBUwHo">
            Alkoholkonsumtionen och narkotikamissbruket ökade under 1990-talet,
            inte minst bland ungdomar. För att bryta 1990-talets ökning av
            narkotikamissbruk och alkoholkonsumtion antogs på den socialdemokratiska
            regeringens förslag en alkoholhandlingsplan 2001 och en narkotikahandlingsplan
            2002. Det förebyggande arbetet förstärktes, såväl lokalt som centralt.
            Informationskampanjer drogs i gång, kommuner och landsting tog
            fram egna handlingsplaner och ett stort antal lokala drogförebyggare
            anställdes för att samordna det förebyggande arbetet. Det centrala
            arbetet kom att ledas av Alkoholkommittén respektive Mobilisering
            mot narkotika (som leddes av en särskild narkotikasamordnare).
            Utgångspunkten var att det behövdes en stark nationell resurs
            för att driva det alkohol- och narkotikaförebyggande arbetet i
            en tid av ökad tillgänglighet för ungdomar av både alkohol och
            narkotika och ökad totalkonsumtion av alkohol i befolkningen.
            Det förstärkta förebyggande arbetet gav resultat. Under 2000-talet
            avstannade ökningen av alkoholkonsumtionen bland ungdomar, och
            vi kunde till och med se en minskning i konsumtionen. Andelen
            ungdomar som uppgav att de provat narkotika sjönk också.
          </p>
          <p xml:id="i-AXSEVVoef9cG1H91hrrahQ">
            Den borgerliga regeringen som tillträdde 2006 lade ned Alkoholkommittén
            och Mobilisering mot narkotika. Vi tyckte då och tycker fortfarande
            att det var ett felaktigt vägval. Specialiseringen ledde till
            ökad kraft i det förebyggande arbetet. Uppgifterna överfördes
            till flera olika myndigheter, ett särskilt sekretariat bildades
            i Regeringskansliet och olika departementsarbetsgrupper inrättades
            där. Socialdepartementet samordnar arbetet. Vi anser att den nya
            modellen har lett till att arbetet blivit otydligare och tappat
            i fokus, tempo och samordning. Genom den valda modellen betonas
            internt arbete. Det saknas nationella initiativ och ett kraftfullt
            utåtriktat perspektiv i arbetet. Regeringens proposition medför
            inga nya initiativ eller förändringar av den nuvarande ansvarsfördelningen
            inom Regeringskansliet eller mellan berörda myndigheter. I stället
            slår regeringen fast att den nuvarande organisationen ska ligga
            fast. Därmed missar regeringen chansen att vässa arbetet.
          </p>
          <head xml:id="i-RzbUfmkKGxmEQxN4B3RonH" type="h1">
            Propositionens mål och strategier för arbetet
          </head>
          <p xml:id="i-5cVfbzATfbVBAKBKsb8RWt">
            Den socialdemokratiska regeringen presenterade hösten 2005 en
            nationell handlingsplan för att förebygga alkoholskador och en
            nationell handlingsplan mot narkotika. Syftet var att slå fast
            nationella mål och ange inriktningen för hur en förstärkning av
            samhällets insatser under 20062010 skulle genomföras och följas
            upp. För handlingsplanernas genomförande knöts särskilda resurser
            i statsbudgeten.
          </p>
          <p xml:id="i-4WnpYsuoodPdgeacUBqK9T">
            Den borgerliga regeringen har nu lagt fram en proposition för
            hur arbetet ska bedrivas 20112015. Den ekonomiska nivån lades
            fast i budgetpropositionen och har varit oförändrad sedan 2006.
            Propositionen innehåller förslag till ett gemensamt övergripande
            mål och en strategi för den fortsatta ANDT-politiken. Mål- och
            uppföljningsstrukturen för ANDT-politken ska bestå av ett gemensamt
            övergripande mål och sju långsiktiga mål som anger inriktningen
            för ANDT-arbetet i sin helhet. Dessa mål omfattar tillgångs- och
            tillgänglighetsbegränsande arbete, skydd av barn och ungdomar,
            förebyggande arbete, tidiga insatser, vård och behandling samt
            riktlinjer för samarbetet med andra länder inom EU och internationellt.
            Dessa mål har inte någon bortre tidsgräns. Till de långsiktiga
            målen knyts nationellt prioriterade mål som ska uppnås under strategiperioden.
          </p>
          <head xml:id="i-LVveM5kMvB9qHfS2ByEcA2" type="h1">
            Övergripande mål
          </head>
          <p xml:id="i-JG6uWcGfJ1tcjRAP4CbJp">
            Regeringen föreslår att ett nytt övergripande mål införs. Det
            innebär att de nuvarande alkohol- och narkotikapolitiska målen
            slås samman med de mål som finns för tobakspolitiken och dopningspolitiken.
            Det övergripande målet föreslås vara: ett samhälle fritt från
            narkotika och dopning, med minskade medicinska och sociala skador
            orsakade av alkohol och med ett minskat tobaksbruk .
          </p>
          <p xml:id="i-7o1keWSjQDWF1jaeHmHZ6B">
            En sammanslagning av olika mål till ett gemensamt mål är svår
            att göra. Vi tycker att det övergripande målet blir obalanserat
            mellan områdena. När det handlar om narkotika och dopning ska
            det inte förekomma alls och tobaksbruk ska minska men för alkohol
            är det skadorna som ska minska, inte alkoholbruket. Vi delar regeringens
            uppfattning att det är viktigt att arbeta för att minska alkoholens
            sociala och medicinska skador men anser att minskat alkoholbruk
            bör ingå i målet på samma sätt som det finns ett mål om minskat
            tobaksbruk. I propositionen redovisas att alkoholkonsumtionen
            minskat från 10,5 liter ren alkohol per person i snitt 2004 till
            9,3 liter 2009. Däremot redovisas inte utvecklingen över en längre
            tidsperiod. År 1995 var konsumtionen 7,8 liter för att därefter
            öka ända till toppåret 2004. Alkoholkonsumtionen är alltså ca
            1,5 liter högre i dag än för 15 år sedan. En minskad totalkonsumtion
            är viktig för att minska skador och sociala verkningar av alkohol
            och borde enligt vår mening ingå i ett övergripande mål. Vi föreslår
            att det övergripande målet ska lyda: ett samhälle fritt från narkotika
            och dopning, en sänkning av alkoholkonsumtionen och minskade medicinska
            och sociala skador orsakade därav, samt ett minskat tobaksbruk.
          </p>
          <head xml:id="i-39SKb3GGrHrachNxCv91hR" type="h1">
            Stöd till barn och unga i familjer med missbruk
          </head>
          <p xml:id="i-4qZ8Kw6qhZtsSJMWRzWsLr">
            Ett prioriterat mål under strategiperioden är att barn i familjer
            med missbruk, psykisk sjukdom eller psykisk funktionsnedsättning
            ska erbjudas ändamålsenligt stöd. Vi delar helt regeringens bedömning
            att det inom de verksamheter som kommer i kontakt med barn och
            ungdomar behöver finnas medvetenhet om och uppmärksamhet på om
            det finns missbruk i familjen, samt om barn och ungdomar kan behöva
            hjälp. De yrkesgrupper som har anmälningsskyldighet till socialtjänsten
            behöver ha kunskap om och rutiner för detta. Samverkan mellan
            berörda verksamheter är nödvändig. Även om många kommuner kan
            erbjuda någon form av stödverksamhet för barn som har en utsatt
            familjesituation, visar de undersökningar som gjorts under 2009
            och 2010 att det endast är en liten del av barnen i fråga som
            nås av stödinsatser i form av exempelvis stödgrupper.
          </p>
          <p xml:id="i-75AAvk1yRybg7Zo45K3tnt">
            Det krävs därför bättre sätt att identifiera och framför allt
            nå de barn och familjer som behöver stöd för att varje barn ska
            kunna få det stöd som han eller hon behöver utifrån sina behov
            och önskemål. Ett flertal aktörer finns i verksamheter som möter
            barn och ungdomar som växer upp i riskmiljöer. Sedan 2003 finns
            en bestämmelse i socialtjänstlagen som reglerar samverkan i frågor
            som rör barn som far illa eller riskerar att fara illa. Socialtjänsten
            har ett särskilt ansvar för att samverkan kommer till stånd såväl
            på en övergripande nivå som i enskilda ärenden. En skyldighet
            att samverka är också reglerad i hälso- och sjukvårdslagen, skollagen
            och polislagen.
          </p>
          <p xml:id="i-GvZDJKq7V9BFZo6nenPmSN">
            Trots detta och trots alla goda intentioner och regelverk är
            sektorsgränserna mycket starka och brister i samverkan och samordning
            ett mycket stort problem. Några särskilda förslag för att komma
            vidare har inte regeringen. Mot denna bakgrund anser vi att det
            behövs en tydligare struktur för samverkan. Vi vill att alla kommuner
            instiftar en åtgärdsplan för ungdomar som drabbas av sociala eller
            psykiska problem. Ansvarsfördelningen ska vara tydlig så att det
            inte råder några oklarheter om till vem man ska vända sig och
            vem som ansvarar för vad. Om ett barn mår dåligt eller har stora
            problem ska man veta vem man ska ringa för att få snabb hjälp.
            Det ska finnas samverkansmodeller i varje kommun för barn och
            ungdomar med problem (samverkan skola, socialtjänst, polis, barn-
            och ungdomspsykiatri, ungdomsmottagning). Vi föreslår att regeringen
            får i uppdrag att återkomma till riksdagen med ett förslag om
            hur samverkansmodeller kan införas. I detta arbete bör eventuella
            sekretessproblem som hindrar samverkan mellan olika myndigheter
            behandlas.
          </p>
          <head xml:id="i-S6sWaWVEyPaWGiXP2Qa4x2" type="h1">
            Särskilda åtgärder för att minska barns och ungas alkoholkonsumtion
          </head>
          <p xml:id="i-W87HnNrfgHgcpgvv91CM5R">
            Ett långsiktigt mål i strategin är att antalet barn och unga
            som börjar använda narkotika och dopningsmedel eller debuterar
            tidigt med alkohol eller tobak successivt ska minska. Det förebyggande
            arbetet måste vara sektorsövergripande och ständigt pågående.
            Varje generation måste vinnas. För att förhindra att barn och
            ungdomar börjar använda droger är det viktigt att det finns väl
            utarbetade rutiner på lokal nivå mellan dem som arbetar inom det
            förebyggande och hälsofrämjande området och de myndigheter och
            idéburna organisationer som arbetar med personer i riskmiljöer.
          </p>
          <p xml:id="i-ViCByTFvnmckCLcpoxyHPu">
            Vi anser att regeringens målsättning är bra men att ytterligare
            initiativ behövs för att nå konkreta resultat. Det gäller inte
            minst alkoholpolitiken. Grundläggande för en ansvarsfull alkoholpolitik
            är att Sverige slår vakt om sin restriktiva alkoholpolitik och
            Systembolagets detaljandelsmonopol. Regeringens utredning om gårdsförsäljning
            som nyligen presenterats utmynnade i ett förslag om spritbutiker
            som helt skulle rasera grunderna för nuvarande alkoholpolitik.
            Detta förslag måste avvisas. Vi är medvetna om att frågan kommer
            att behandlas senare men vill redan nu markera frågans vikt. ANDT-strategin
            skulle helt förlora sin trovärdighet om förslaget om spritbutiker
            genomfördes.
          </p>
          <p xml:id="i-Gqpkac2s42Tj3Bbyg8ehiv">
            Riksrevisionen noterar i sin nyligen presenterade granskning
            (2010/11:RRS10) av det statliga stödet i alkoholpolitiken att
            det inte går att hävda att den bidragsstödda verksamheten till
            kommuner och ideella organisationer gett någon särskild effekt.
            Enligt Riksrevisionen framstår det inte heller som troligt att
            de statliga myndigheternas tillsyn påverkar barns och ungdomars
            tillgång till alkohol eller deras alkoholkonsumtion. Riksrevisionen
            ifrågasätter därför om det är effektivt att staten fortsätter
            med sitt stöd till lokalt förebyggande arbete i varje fall som
            stödet hittills inriktats, styrts och följts upp.
          </p>
          <p xml:id="i-BkMDGySmQHUuXubz8U5ENy">
            Riksrevisionens kritik bör beaktas. Vi anser att samhället måste
            bli bättre på att koordinera sina insatser och nå de unga som
            befinner sig i riskzonen. Alkoholkonsumtionen är en central faktor
            när det gäller sociala problem och våld bland ungdomar. Levnadsmönster
            och vanor som grundläggs i tidig ålder följer ofta med och påverkar
            resten av livet. Både svensk och utländsk forskning visar på tydliga
            samband mellan ökat alkoholdrickande och ökad våldsbrottslighet.
            Vi föreslår att regeringen får i uppdrag att utarbeta en nationell
            handlingsplan för minskat alkoholbruk bland ungdomar.
          </p>
          <p xml:id="i-W3kkFjhX5eA57SHKmxEVZh">
            Vid utarbetandet av en handlingsplan bör behovet av förändringar
            i lagstiftningen prövas samtidigt som det utarbetas förslag när
            det gäller arbete med attityder. Reglerna för folkölsförsäljning
            bör skärpas genom licensplikt, och kraftfulla åtgärder bör vidtas
            för att minska langningen av alkohol till unga. Lagskärpning vid
            langning bör övervägas och polisens möjligheter till bekämpning
            av alkoholbrott ses över. På de platser i landet där polisen har
            arbetat målmedvetet mot langning av alkohol till unga har ungdomsvåldet
            minskat. Storskalig alkohollangning till unga är ett av få områden
            där straffskärpningar kan förväntas ge positiva resultat. Ungefär
            en tredjedel av all alkohol som förs in i landet säljs vidare.
            En stor del går till ungdomar. En viktig beståndsdel i arbetet
            för att minska ungdomars drickande är föräldrarnas attityder.
            Det finns i dag flera vetenskapligt utvärderade föräldrastödsprogram.
            Ett sådant exempel är Örebro preventionsprogram (ÖPP) som syftar
            till att påverka föräldrars förhållningssätt till ungdomars drickande
            och hur man som föräldrar kan agera för att förhindra t.ex. tidig
            alkoholdebut och berusningsdrickande bland ungdomar. Vetenskapligt
            utvärderade föräldrastödsprogram bör spridas och implementeras
            i samtliga kommuner.
          </p>
          <head xml:id="i-Sr4NpJjaRYdMhRipZnuHVq" type="h1">
            Vård för personer med missbruk
          </head>
          <p xml:id="i-YVTVPeCHv6GoKCM4ouWQdj">
            Vård och behandling samt rehabiliteringsinsatser utgör grunden
            när det gäller att hjälpa personer med missbruksproblem. Befintlig
            kunskap måste omsättas i praktiken men även kunskapsutveckling
            och förstärkt brukarinflytande är viktiga förutsättningar för
            en missbruks- och beroendevård av hög kvalitet som är anpassad
            till olika behov. Regeringen föreslår i propositionen att under
            strategiperioden bör
          </p>
          <p xml:id="i-A4BfVdnSn96T5o3Hm5e3BE">
            en fortsatt satsning på kunskaps- och metodutveckling prioriteras
            och kompetenskraven för personal inom missbruks- och beroendevården
            preciseras
          </p>
          <p xml:id="i-SAF65msPFALm8CgF8rYzcS">
            ökad prioritet ges till att säkerställa att vård erbjuds till
            dem som har svårt att få sina vårdbehov tillgodosedda (t.ex. personer
            med samsjuklighet)
          </p>
          <p xml:id="i-Vz7EbSHkdVFhQ9iUeSjiNq">
            stöd- och vårdinsatser som är särskilt anpassade för kvinnor
            vidareutvecklas
          </p>
          <p xml:id="i-4HaTvhUoZYLhYu7LJz5L2D">
            former utvecklas för att tillvarata brukarnas erfarenheter.
          </p>
          <p xml:id="i-8kvPbpckEwpnzsX2wz6Uji">
            Vi anser att inriktningen i propositionen är bra när det gäller
            vård för personer med missbruk. Dock anser vi att frågan om snabb
            vård är central i sammanhanget. Behandling måste erbjudas mycket
            snabbare än vad som sker i dag. I vissa delar av landet får missbrukare
            vänta i flera år på behandling om de över huvud taget kommer i
            fråga för rehabilitering. Socialstyrelsen och den pågående Missbruksutredningen
            har pekat på att missbruksvårdens kvalitet och tillgänglighet
            varierar avsevärt mellan olika kommuner. Eftersom vårdbehovet
            hos missbrukare är akut bör målet vara att väntetiden till behandling
            ska vara högst ett par veckor. Vi avvaktar Missbruksutredningens
            förslag som ska presenteras inom kort och förbehåller oss rätten
            att återkomma i frågan.
          </p>
          <head xml:id="i-ECi9kK83zbAD47vucG2eik" type="h1">
            Alkolås
          </head>
          <p xml:id="i-9yEKrwHFLZtUMHbYM9ENYi">
            Ett prioriterat mål under strategiperioden är att antalet döda
            och skadade i trafiken på grund av alkohol och andra droger ska
            minska. En viktig del i förverkligandet av detta är alkolås. Regeringen
            anger i propositionen att användningen av alkolås bör öka under
            strategiperioden och vill uppmuntra en sådan utveckling. Vi delar
            den uppfattningen men anser att regeringen borde driva alkolåsfrågan
            betydligt mer aktivt, inte minst i EU-sammanhang. Rattfylleriet
            är skuld till var fjärde dödsolycka i trafiken. Alkolås i bilen
            är ett effektivt sätt att förhindra att man kör alkoholpåverkad.
            Redan 2004 tillsatte den dåvarande socialdemokratiska regeringen
            en utredning med uppgiften att utreda möjligheterna att införa
            alkolås senast 2012. Utredningen konstaterade att ett system med
            alkolås i alla bilar skulle kunna rädda omkring hundra liv per
            år och att samhällets kostnader för trafikolyckor skulle minska
            med närmare 6 miljarder kronor per år.
          </p>
          <p xml:id="i-VRJLYCwWBKvcB4BMbecGNn">
            Vi vill att alkolås ska införas i alla nya personbilar samt i
            bussar och lastbilar i yrkesmässig trafik inom EU. Vi föreslår
            att Sverige ansöker om ett tillfälligt undantag för att få införa
            dessa regler i förtid. På så vis påskyndar vi utvecklingen mot
            en EU-gemensam lagstiftning. Detta bör riksdagen som sin mening
            ge regeringen till känna.
          </p>
          <head xml:id="i-9XgiexLyf9bCq9yrp6ZfFm" type="h1">
            Eftersupning efter trafikolyckor
          </head>
          <p xml:id="i-5yMskcmMeRCDgna2pfRMQ4">
            Alkohol ligger bakom många olyckor i trafiken. Därför är det
            viktigt att i ett framåtsyftande strategiarbete ha en tydlig lagstiftning
            som både förebygger och ger polisen verktyg för att motverka alkoholanvändning
            i samband med trafik. Ett särskilt problem är s.k. eftersupning.
            I dag inträffar det att förare som varit inblandade i en trafikolycka
            hävdar att han eller hon varit nykter när olyckan inträffade,
            men druckit i efterhand. Många gången handlar det om en ren efterhandskonstruktion.
            Men för polisen är det ofta svårt att skaffa fram bevismaterial
            om huruvida det ligger någon sanning i det påståendet eller inte.
            I Norge finns det lagstiftning som förbjuder eftersupning. Där
            är det inte tillåtet att dricka alkohol sex timmar under efter
            det att man varit inblandad i en trafikolycka. Under den socialdemokratiska
            regeringsperioden fanns det ett långt framskridet förslag att
            förbjuda eftersupning även i Sverige. Tyvärr har den borgerliga
            regeringen inte drivit detta förslag vidare. Vi föreslår att regeringen
            återkommer till riksdagen med ett förslag om en ny lag som förbjuder
            eftersupning. Det bör inte vara tillåtet att dricka alkohol under
            en viss tid efter det man har varit inblandad i en trafikolycka.
            Det är inte rimligt att man i dag ska kunna klara sig undan ansvar
            för rattfylleri genom att skylla på att man förtärt alkohol i
            efterhand.
          </p>
          <head xml:id="i-KbF1s2h9wMwz3fkWrh83J3" type="h1">
            Införselkvoter för alkohol
          </head>
          <p xml:id="i-BdvKDVknAY2g8akQqitKQM">
            Regeringen skriver i strategin att Sverige är beroende av och
            i allt större utsträckning påverkas av omvärlden. Det är därför
            nödvändigt att aktivt driva ANDT-politiska frågor inom EU och
            internationellt. Sverige bör även verka för att de strategier
            och konventioner som Sverige stött eller undertecknat får genomslag
            i den nationella politiken. Det långsiktiga målet är att bidra
            till en folkhälsobaserad och restriktiv syn på ANDT inom EU och
            internationellt.
          </p>
          <p xml:id="i-PAK39rRQhU78d4RQDt3VUz">
            Vi delar regeringens bedömning att ANDT-frågor måste drivas inom
            EU och internationellt. En fråga där Sverige bör arbeta för ändrade
            regler och en mer restriktiv syn gäller privatpersoners i dag
            nästan obegränsade möjligheter att föra in alkohol från utlandet.
            Denna fråga har uppmärksammats av både den nuvarande och den förra
            regeringen, dock utan resultat.
          </p>
          <p xml:id="i-WZWwsb97jv9kiCcDgVH12k">
            Europaparlamentet röstade hösten 2008 för en halvering av införselkvoterna
            (de s.k. indikativa nivåerna) för alkohol för privatpersoner (resandeinförsel).
            EU-parlamentet är endast rådgivande i denna fråga. Införselkvoter
            hör till skattefrågor och beslutas av EU:s finansministrar. Vi
            föreslår att Sverige tar ett förnyat initiativ i denna fråga.
            Detta bör riksdagen ge regeringen till känna.
          </p>
          <head xml:id="i-B2YPYHT4BNdTWvzMUhePXA" type="h1">
            Insatser mot tobak
          </head>
          <p xml:id="i-8i8wxS15b1p1oBdTPxAAMH">
            Ett prioriterat mål för strategiperioden är att utveckla metoder
            för att barn och ungdomar inte ska börja använda tobaksprodukter.
            Tobaksbruket är ett av de allvarligaste hoten mot folkhälsan.
            Det förebyggande och opinionsskapande arbetet mot tobak måste
            både vara målgruppsanpassat och bedrivas på bred front för att
            kunna påverka attityder och förändra beteenden. Ungdomar är den
            viktigaste målgruppen eftersom de allra flesta börjar röka i tonåren.
            Men även föräldrar och alla yrkesverksamma som finns runt ungdomar
            i vardagen bör enligt strategin i högre grad involveras i arbetet.
            Varje dag börjar ett femtiotal ungdomar i Sverige att bruka tobak.
            Det motsvarar ca 16 000 per år.
          </p>
          <p xml:id="i-3zsbC7JE43nMuF4jCS9sCG">
            Problemet med skrivningarna kring tobak i strategin är att det
            nästan helt saknas effektiva förslag med förutsättning att kunna
            ha betydande inverkan på tobaksbruket hos barn, ungdomar och vuxna.
            WHO:s tobakskonvention kan tjäna som utgångspunkt för en genomgång
            av ytterligare insatser. Ju fler av dessa faktorer som verkar
            i hälsofrämjande riktning, desto större är chansen till en tobaksfri
            uppväxt och ett tobaksfritt liv. Det är svårt att få den borgerliga
            regeringen att agera offensivt i tobaksfrågor. När det gäller
            rökfria miljöer kan erinras om att Moderaterna (och en del andra
            enskilda borgerliga politiker) motsatte sig den lagstiftning om
            rökfria serveringsmiljöer som riksdagen fattade beslut om 2004.
          </p>
          <p xml:id="i-QYcpqnNPz1ttH4oQhrWNze">
            Det tobakspreventiva arbetet bland barn och unga bör inte isoleras
            från annat samhällsarbete mot tobak. Barn, tonåringar och vuxna
            lever tillsammans och påverkar varandra i vardagen. Insatser riktade
            till unga gör mindre nytta om man inte samtidigt arbetar med vuxnas
            attityder och normer. Det bör prövas om det är möjligt att sätta
            ett nationellt mål om ett tobaksfritt Sverige 2030. Med en helhetssyn
            ökar möjligheterna att minska tobaksanvändningen i alla åldersgrupper
            och därmed skadeverkningarna i form av sjukdom och förtidig död.
            För att nå resultat krävs en översyn och ett framtagande av förslag
            som kan prövas på områdena informationsinsatser, utbildning, avvänjningshjälp,
            aktiv prispolitik, neutrala tobaksförpackningar eller varningsbilder
            på tobaksförpackningarna, dold försäljning i handeln och fler
            rökfria miljöer. Statens folkhälsoinstitut skulle kunna få ett
            särskilt och tidsbegränsat uppdrag att arbeta med detta. Vi efterlyser
            ett sammanhållet grepp i tobaksfrågan och föreslår att regeringen
            återkommer till riksdagen med konkreta förslag till åtgärder som
            kan minska tobaksbruket. Detta bör riksdagen som sin mening ge
            regeringen till känna.
          </p>
        </div>
        <div xml:id="i-6FcRPfD5mzxhEjMBQyADUg" type="motSignatures">
          <list xml:id="i-3rK93Pf8x7po4iBmzvPpXb">
            <item xml:id="i-8EDyY2fpa7kNdXGfDqtmoi" who="i-HxcQkHC9fDSzkJWgvdhDEF">
              Lena Hallengren (S)
            </item>
            <item xml:id="i-TJLDfozUvNCqnLNByQaARh" who="i-MMa2PA7yJ45qkfsEkcFqYb">
              Christer Engelhardt (S)
            </item>
            <item xml:id="i-Kc4yPVntE12h5NQXdifkiZ" who="i-YHze8naQ3VfThjRidPfYK7">
              Ann Arleklo (S)
            </item>
            <item xml:id="i-4Gy1zmypnwxAgA6hjcLwUV" who="i-2Bind9dyirGQ1UMwS9XjsT">
              Lennart Axelsson (S)
            </item>
            <item xml:id="i-BLBvxai4e5BDPDH6Y6sByU" who="i-H4Edsjz4cmdv9sJHCLVnfS">
              Catharina Bråkenhielm (S)
            </item>
            <item xml:id="i-7Buo9Wta5Hg5QDa3LiQgm4" who="i-8gcKLg8FFeh9DR71R7zcMv">
              Gunnar Sandberg (S)
            </item>
            <item xml:id="i-Er7ZojuSUwbKepXepWfw65" who="i-D9iCNaqxQvuHFjK2SSEFvT">
              Carina Moberg (S)
            </item>
          </list>
        </div>
      </div>
    </body>
  </text>
</TEI>
