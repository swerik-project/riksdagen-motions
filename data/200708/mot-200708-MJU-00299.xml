<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00299">
  <teiHeader>
    <fileDesc>
      <titleStmt>
        <title>Rädsla för och skador av hundar</title>
        <author corresp="i-VRHymVx7EsX48sg7b5qmpS i-FfCiJc8kVZcwio9wsCvVkH">av Jan Lindholm och Mehmet Kaplan (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rädsla för och skador av hundar</title>
          <idno type="rdwebb">GV02MJ299</idno>
          <rs type="number">MJ299</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ299/text</ref>
          <ref type="dokument_url_html">http://data.riksdagen.se/dokument/GV02MJ299</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ299</ref>
          <ref type="doc">http://data.riksdagen.se/fil/89287F24-BE10-436B-8525-2A041B425F5B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fpw3SKpLJAdVnmF8AZd4XS" type="signed"/>
        <correspContext corresp="i-Fpw3SKpLJAdVnmF8AZd4XS">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-9MDqj1TrjEghbn8gWSwCdy" type="referral">
          <date when="2007-10-16"/>
        </correspAction>
        <correspAction xml:id="i-G8D3vU8WPgyYnXWx2rAFcn" type="dismissal">
          <date when="2007-10-16"/>
        </correspAction>
        <correspAction xml:id="i-DzFWiqchyAGNfJRd8npm3V" type="numbering">
          <date when="2007-10-04"/>
        </correspAction>
        <correspAction xml:id="i-JsKSnAo2y2wNkWWeyWHLLq" type="submission">
          <date when="2007-10-03"/>
        </correspAction>
        <correspAction xml:id="i-8XBx86jVB8pR5dvBERqn1B" type="transfer">
          <date when="2007-10-03"/>
        </correspAction>
        <correspAction xml:id="i-E27V9szWUpGuaay5hun1ru" type="assigned"/>
        <correspContext corresp="i-E27V9szWUpGuaay5hun1ru">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QPQ5PwtYCpvnR7oKvz1k3z">
            Förslag till riksdagsbeslut
          </head>
          <p xml:id="i-EmL2qQfpsjmcFPAM8a5R7S">
            Riksdagen tillkännager för regeringen som sin mening vad som
            anförs i motionen om behoven av åtgärder för att minska konflikter
            kring hundar.
          </p>
        </div>
        <div type="motContent">
          <head xml:id="i-WnoxhjzwJyZtnP7rUP3QoQ" type="h1">
            Bakgrund
          </head>
          <p xml:id="i-KHg2yCqRYF9ziKURn6t2rB">
            Enligt en tidigare utredning uppstår de flesta skador på människa
            av hund i samband med att ägarna försöker skilja hundar åt när
            det uppstår konflikt mellan hundar. Det kan ju tyckas vara en
            angelägenhet enbart för hundägarna. Dock inträffar ett antal fall
            årligen där för hunden helt främmande människor skadas. Vid några
            tillfällen skadas även barn och i vissa fall har skadorna varit
            av så allvarlig karaktär att de gett livslånga men.
          </p>
          <p xml:id="i-Vrdyzh6WbVExVcsjKkjZGh">
            Hundar används i ökad utsträckning även för skydd och då inte
            enbart professionellt av väktare och poliser. Privatpersoner använder
            i ökad utsträckning hundar i avskräckande syfte, och det är inte
            självklart att ägarna alltid har de kunskaper som fordras för
            att kontrollera hunden i de fall en hotfull situation uppstår.
          </p>
          <p xml:id="i-GAGHi4zzGguSmDE9Hy8skR">
            Även bland kriminella har hunden blivit både vakt och vapen.
            Enligt många vittnes­mål de senaste åren kan kriminella använda
            hundar för att sätta skräck i hela områden. Vi utgår från att
            det är hundarna som är de som far mest illa i dessa fall. Enligt
            vad vi har förstått är inte hunden av naturen aggressiv mot människor
            utan de hundar som används för att skrämma och hota eller som
            skadar människor är hundar som utsatts för skadlig behandling.
          </p>
          <p xml:id="i-2BYspWXdkBUuFfc3baKNLM">
            Sedan har vi de så kallade kamphundarna som inte är en särskild
            sorts hundar utan enbart hundar som tränats av människan till
            aggressivitet och att skada andra hundar. I några fall där människor
            kommit till skada påstås det vara så kallade kamphundar inblandade.
          </p>
          <head xml:id="i-Dz5Sr9pyYWCDjWUp1D7c92" type="h1">
            Problematisering
          </head>
          <p xml:id="i-SAFWKhusu6yo2uG2HXBbk1">
            Husdjur och bruksdjur har följt människan i tusentals år i huvudsak
            till gagn för människan. På individplanet har många människor
            utvecklat mycket djupa relationer till sina älskade vänner. Det
            är inte utan anledning hunden kallts för människans bäste vän.
          </p>
          <p xml:id="i-S2bvHXNXgDZXNtc7VQHyH3">
            Samtidigt ser vi varje år exempel på ohygglig vanvård av djur.
            Utsvultna hästar som förs till slakt, grisar som i panik skadar
            varandra under ovärdiga transporter, kor som står i spiltor utan
            vård i veckor, och det har till och med hänt att man grävt fram
            lik av kor i metertjockt träck. Varje år påstås det att vi människor
            enbart i Sverige överger tiotusentals kattor på ödsliga sommarställen.
          </p>
          <p xml:id="i-6Z48hs4WKQ7XSdYticPbE2">
            Alla har uppenbarligen inte förmåga att ansvara för djur på ett
            sätt som gör att djuren fungerar bra och har ett värdigt liv.
            Människor som någon gång sparkats av en häst, bitits av en katt
            eller hund, fått ett nyp av en gås eller liknande kan mycket väl
            ha utvecklat onödig rädsla för djur i allmänhet eller specifikt.
            Sådan rädsla kan misstolkas av djur och i sin tur utlösa en aggression.
            Det finns därför många svårigheter för­knippade med skötsel av
            djur och djur på allmänna platser. I takt med att vi blir allt
            mer stadsmänniskor blir troligen livet även tuffare för våra hundar
            som förmodligen har större behov av naturen än vi tror att vi
            själva har.
          </p>
          <p xml:id="i-LR8mtVAQdZx8ULshwjCqA4">
            Det påstås även i litteraturen att ökad ensamhet i vårt moderna
            samhälle har inneburit att många skaffar husdjur, exempelvis hundar,
            för att fylla tomrummet. Forskning visar att djur kan betyda mycket
            för hälsan bland annat genom den tillit de visar. Vi kan därför
            konstatera att hundar gör stor nytta men att de även kan vara
            till problem. Orsaken kan mycket väl vara olämpliga djurägare.
            Förslag om hundkörkort har tidigare väckts men vi känner inte
            till om det är utrett.
          </p>
          <head xml:id="i-XmJq2KbwnprBEXiV3uikVP" type="h1">
            Är åtgärder möjliga
          </head>
          <p xml:id="i-TMtoVH8WHvwac4XztH9yyS">
            Trots att hundar skall hållas i koppel förekommer det alltför
            ofta att hundar går lösa i gatumiljö. Hundar på rymmen är ovanligt
            men förekommer. Up penbarligen saknas det resurser att beivra
            brott mot kopplingsplikten och resurser att infånga lösa hundar.
            Kontroller av hund och hundägare förekommer så vitt vi vet inte
            ens vid resa ut eller in i landet.
          </p>
          <p xml:id="i-V68f5sbeYN1dxQkpreSAEM">
            Hundkörkort har vi tidigare nämnt; registreringskontroller, besiktning
            av såväl hund som hundägare samt ökade resurser för att ingripa
            när problemhundar identifierats är några exempel på möjliga åtgärder.
            Det finns troligen mycket annat som kan göras för att minska konflikterna
            med hundar i sam­hället.
          </p>
          <p xml:id="i-KdoSZBpA2ZV6MV9Sw1cRGx">
            Det är dock inte självklart att riksdagen kan lösa problemen
            genom lagstiftning eller andra medel riksdagen förfogar över.
            Regeringen kanske kan arbeta med föreskrifter och förordningar
            eller med normgivning genom att initiera verksamheter kring frågan.
            Hundägare påpekar ofta att de förväntar sig något tillbaka från
            samhället för den hundskatt man betalar.
          </p>
          <p xml:id="i-7hGm2S8f2WYSLBHE5H1JbV">
            Det är trots allt inte tillfredsställande att så utbredda problem
            som detta med skador av hund och rädsla bland många boende i olika
            områden inte föranleder någon form av åtgärd från regeringens
            sida. Kanske finns det delar av problemet som är lättare att åtgärda,
            vi tänker då i första hand på hundar som används i kriminella
            sammanhang. Särskilda krav borde kunna ställas på ägare till hundar
            som fostras till aggressivitet om det är tillåtet.
          </p>
          <p xml:id="i-P1joZD82AdxqNJXsx3ZT9n">
            Riksdagen bör enligt vår mening uppdra åt regeringen att ta frågan
            med konflikter kring hundar på allvar och vidta åtgärder för att
            minimera dessa problem, framför allt för hundens skull.
          </p>
        </div>
        <div type="motSignatures">
          <list>
            <item xml:id="i-LyfS8qky6Ln7h6nFKcpeQ5" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-CxEcRMUNaBNvByEdpsoT7n" who="i-FfCiJc8kVZcwio9wsCvVkH">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
