<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-02332">
  <teiHeader>
    <fileDesc>
      <titleStmt>
        <title>En hållbar mineralpolitik</title>
        <author corresp="i-Atz7ai4RJKnyNCwfSAJEeC">av Jonas Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2332 av Jonas Eriksson m.fl. (MP)</title>
          <idno type="rdwebb">H6022332</idno>
          <rs type="number">2332</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H6022332/text</ref>
          <ref type="dokument_url_html">http://data.riksdagen.se/dokument/H6022332</ref>
          <ref type="dokumentstatus_url_xml">http://data.riksdagen.se/dokumentstatus/H6022332</ref>
          <ref type="docx">http://data.riksdagen.se/fil/7E4E5A13-3D58-4F3D-9CAE-F8BE30AF8FDA</ref>
          <ref type="pdf">http://data.riksdagen.se/fil/7B456DFB-C090-487D-860D-3DE1E6B62872</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Ao99PemyckdJhAihfTmrQN" type="signed"/>
        <correspContext corresp="i-Ao99PemyckdJhAihfTmrQN">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-mxJ22KDE3cthH5PFLdLST"/>
          <note type="signatory" corresp="i-2D6mwMLvYjVnxu8WpPCAeL"/>
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction type="submitted" xml:id="i-BapFm6RSyeesL8HqLmvvDQ">
          <date when="2018-11-29"/>
          <time when="16:10:21"/>
        </correspAction>
        <correspAction type="reviewed" xml:id="i-SdHhQ6swX5tMMYvVmwrLRF">
          <date when="2018-11-29"/>
          <time when="16:56:28"/>
        </correspAction>
        <correspAction type="referred" xml:id="i-FfLuW69LdjfXgoTXZAJYJs">
          <date when="2018-12-05"/>
        </correspAction>
        <correspAction type="assigned" xml:id="i-4A1mHqS9NC7Anfip6hwTaK">
          <date when="2021-06-09"/>
          <time when="17:25:25"/>
        </correspAction>
        <correspContext corresp="i-4A1mHqS9NC7Anfip6hwTaK">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-U1Rnkz27Ww1AMdb8HyTp4s"/>
        <correspContext corresp="i-U1Rnkz27Ww1AMdb8HyTp4s">
          <ref type="uppgift">2018/19:MJU8</ref>
          <ref type="ref_dok_id">H601MJU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU8</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CCFtMMf66eh8NiabWtVDsx"/>
        <correspContext corresp="i-CCFtMMf66eh8NiabWtVDsx">
          <ref type="uppgift">2018/19:NU9</ref>
          <ref type="ref_dok_id">H601NU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU9</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-55rntg2SY1UL2PzR28kzoJ"/>
        <correspContext corresp="i-55rntg2SY1UL2PzR28kzoJ">
          <ref type="uppgift">2018/19:MJU10</ref>
          <ref type="ref_dok_id">H601MJU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU10</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WfSVGTnBn2Zvbw2Q2Zj4vU"/>
        <correspContext corresp="i-WfSVGTnBn2Zvbw2Q2Zj4vU">
          <ref type="uppgift">2018/19:MJU5</ref>
          <ref type="ref_dok_id">H601MJU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU5</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-D2yeN8LDFMdtDnVKp3XA63"/>
        <correspContext corresp="i-D2yeN8LDFMdtDnVKp3XA63">
          <ref type="uppgift">2018/19:SkU12</ref>
          <ref type="ref_dok_id">H601SkU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU12</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2GAm1FV9JM24aLMV6j3GuW"/>
        <correspContext corresp="i-2GAm1FV9JM24aLMV6j3GuW">
          <ref type="uppgift">2018/19:MJU9</ref>
          <ref type="ref_dok_id">H601MJU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU9</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QjyntYe3FJpgTtcwTFCEfN"/>
        <correspContext corresp="i-QjyntYe3FJpgTtcwTFCEfN">
          <ref type="uppgift">2018/19:KU24</ref>
          <ref type="ref_dok_id">H601KU24</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU24</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6G1JSE1p9BrD9QGi6NUhWi"/>
        <correspContext corresp="i-6G1JSE1p9BrD9QGi6NUhWi">
          <ref type="uppgift">2018/19:MJU13</ref>
          <ref type="ref_dok_id">H601MJU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU13</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2FXMuz4bbAMEhiXibJKRcG"/>
        <correspContext corresp="i-2FXMuz4bbAMEhiXibJKRcG">
          <ref type="uppgift">2018/19:NU11</ref>
          <ref type="ref_dok_id">H601NU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU11</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FzVRd6QR726qiXBHmdFDUt"/>
        <correspContext corresp="i-FzVRd6QR726qiXBHmdFDUt">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2332 av Jonas Eriksson m.fl. (MP) En hållbar mineralpolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-USwG78jMovdp2mDEuSytSS">
            Förslag till riksdagsbeslut
          </head>
          <list style="ol">
            <item xml:id="i-TTMWNovLL9cJHjR7rpSLAA">
              Riksdagen ställer sig bakom det som anförs i motionen om att
              utreda hur man kan verka för ökad återvinning av oanvända metaller
              och sten i vår bebyggda miljö (”urban mining”) och tillkännager
              detta för regeringen.
            </item>
            <item xml:id="i-UeKiebGmtP7wRACLePRx4d">
              Riksdagen ställer sig bakom det som anförs i motionen om att
              stimulera forskning och utvecklingsinsatser inom urban mining
              och tillkännager detta för regeringen.
            </item>
            <item xml:id="i-Gqb4LeTQ9uSFecQm8kX1wR">
              Riksdagen ställer sig bakom det som anförs i motionen om en översyn
              av lagstiftningen som reglerar hantering av utvinningsavfall och
              tillkännager detta för regeringen.
            </item>
            <item xml:id="i-Uo52mQTybyYgJYpDTU3SVd">
              Riksdagen ställer sig bakom det som anförs i motionen om att
              stimulera forskning om och utveckling av waste mining och tillkännager
              detta för regeringen.
            </item>
            <item xml:id="i-72vsDrNkzqfpgYsXdd1TS2">
              Riksdagen ställer sig bakom det som anförs i motionen om att
              peka ut och skydda fler områden från prospektering och gruvverksamhet
              och tillkännager detta för regeringen.
            </item>
            <item xml:id="i-Mrpi5u6wx4QrXJStUNbb7N">
              Riksdagen ställer sig bakom det som anförs i motionen om en förstärkning
              av hänsyn till biologisk mångfald vid större ingrepp i naturen
              och tillkännager detta för regeringen.
            </item>
            <item xml:id="i-KyXDdqRXcyGXtMkhGMXomQ">
              Riksdagen ställer sig bakom det som anförs i motionen om en förstärkning
              av hänsyn till dricksvattenförsörjningen vid större ingrepp i
              naturen och tillkännager detta för regeringen.
            </item>
            <item xml:id="i-CcmC5BJMzG3V6AZTDgWy19">
              Riksdagen ställer sig bakom det som anförs i motionen om att
              ställa högre krav på lönsamhetsbedömningar enligt minerallagen
              så att även beräknade kostnader för efterbehandling omfattas och
              tillkännager detta för regeringen.
            </item>
            <item xml:id="i-NPbspK5kxiuU9xvsBTGXVW">
              Riksdagen ställer sig bakom det som anförs i motionen om att
              utreda förutsättningarna för och konsekvenserna av en obligatorisk
              återställande- och saneringsförsäkring och tillkännager detta
              för regeringen.
            </item>
            <item xml:id="i-3B2Wq8EcmuK7ixfdPnqSzy">
              Riksdagen ställer sig bakom det som anförs i motionen om att
              utreda en särskild gruv- och naturresursskatt och tillkännager
              detta för regeringen.
            </item>
            <item xml:id="i-QjA8tG9BgtnH71hhtiJGvF">
              Riksdagen ställer sig bakom det som anförs i motionen om att
              höja nivån på mineralersättningen och se över hur intäkterna från
              denna fördelas mellan stat och markägare och tillkännager detta
              för regeringen.
            </item>
            <item xml:id="i-3mP8adz8bi4EQgRP3x3YkF">
              Riksdagen ställer sig bakom det som anförs i motionen om att
              respektera samerna som urfolk och ratificera ILO:s konvention
              169 och tillkännager detta för regeringen.
            </item>
            <item xml:id="i-UrJj9niiA4ARyWC2aTKQhQ">
              Riksdagen ställer sig bakom det som anförs i motionen om politik
              för global utveckling och EU:s råvarudiplomati och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-JUVrQFZcsGgRHp8tQC3ban">
            Motivering
          </head>
          <p xml:id="i-TBoAAtCa7h4HhVnS7cbEVn">
            Gruvverksamhet och annan mineralutvinning har varit och är av
            stor betydelse för Sverige. Vår ekonomiska utveckling har i hög
            grad varit baserad på exploatering och förädling av inhemska råvaror
            som malm, skog och vattenkraft. Mineralutvinningens betydelse
            syns bland annat genom att det finns en hel region i landet som
            heter Bergslagen och genom att Sverige har flera världsledande
            företag som underleveran­törer till gruvindustrin.
          </p>
          <p xml:id="i-BTXaC9dWshNnYiPQmTg7PR">
            En framtidsorienterad och hållbar mineralpolitik behöver bygga
            på en helhetssyn som omfattar naturen, samhället och relationen
            människa–natur. Mineralutvinning kan få omfattande och väldigt
            långsiktiga konsekvenser för naturen. Mineralutvinning påverkar
            även den sociala miljön och kraven på samhället att möta upp med
            fungerande infrastruktur, bostäder, kommunal service etc. Mineralutvinning
            är också en kapital­intensiv verksamhet. En sådan helhetssyn lägger
            inte fokus ensidigt på att ”knacka sten” utan tar också upp sociala
            och kulturella värden samt användningssidan.
          </p>
          <p xml:id="i-D8xBWA7nEB1HPFAGae3hHH">
            Internationellt uppmärksammas en försörjnings- och användaraspekt
            som hittills är relativt outvecklad i Sverige. Detta kommer till
            uttryck till exempel i EU:s råvaru­initiativ, råvarustrategi och
            flaggskeppsinitiativet för ett resurseffektivt Europa.
          </p>
          <p xml:id="i-YLp6w1uvAEpZHkexq7WH8U">
            EU:s industri är, i stark kontrast till Sveriges, till största
            delen beroende av importer av metaller och mineraler från omvärlden.
            Detta bidrar till att användnings- och försörj­ningsperspektiv
            har fått en annan betydelse i EU.
          </p>
          <p xml:id="i-UY62pjJERhmWyiLGJRh1aJ">
            En svensk betoning på utvinning av råvara från berggrunden kan
            leda till att Sverige kommer i otakt med utvecklingen i vår omvärld.
            Krasst sett kan det leda till missade affärsmöjligheter men också
            en onödigt stor miljöbelastning och social belastning. Detta är
            ett område där miljöhänsyn och ekonomisk och social hållbarhet
            måste gå hand i hand. Vi behöver vidga våra vyer och bredda vårt
            perspektiv. Också på metall- och mineralområdet behöver vi i betydligt
            högre utsträckning än i dag sluta kretsloppen och inkludera hållbarhetsbergreppets
            alla aspekter. Det leder till annat fokus, en annan syn på material,
            på materialsnål produktion, hushållning och återvinning.
          </p>
          <head type="h2" xml:id="i-MVgC4tWBYgwpLHcSoxLynr">
            Urban mining
          </head>
          <p xml:id="i-GwogvgP2rfHvYp3rtadjUH">
            I våra bebyggda miljöer finns stora mängder metaller och sten.
            Ämnen i produkter och anläggningar som inte längre används ligger
            ofta kvar. Detta utgör en källa till råvaror för annan användning.
            Det är normalt mindre energikrävande och mindre miljö­belastande
            (vatten, biologisk mångfald med mera) att använda återvunnet material
            än nyutvunnet material.
          </p>
          <p xml:id="i-DCXWW6X8GLN2g5G7iw1w1R">
            Att ta vara på material i uttjänta produkter och den bebyggda
            miljön kallas internationellt för ”urban mining”. Inom FN:s miljöorgan
            Unep finns en resurspanel som i sin första rapport konstaterar
            att den kraftigt ökade metallanvändningen under senare decennier
            har flyttat resursbasen för metaller från att ha varit nästan
            helt geologiskt baserad till att numera i betydande grad vara
            lagrad i samhället.
          </p>
          <p xml:id="i-7t4rw8kgWXxJL5qVZMwwPT">
            Naturvårdsverket påpekar till exempel att tidigare Banverket
            och Telia har stora mängder nedgrävda uttjänta kablar som innehåller
            koppar och bly. Svensk lagstiftning innehåller dock inga krav
            på att man plockar upp eller underlättar framtida nyttig­görande
            av uttjänta kablar. Det kan också finnas oklarheter om hur rättigheter
            att ”bryta” dessa tillgångar ser ut eller kan fördelas.
          </p>
          <p xml:id="i-5ybGHYDsHaShZJLaA4kgHJ">
            Vi behöver öka våra kunskaper om var detta ”metallkapital” finns
            och förbättra förutsättningarna för att återvinna detta. Det är
            därför angeläget att regeringen låter utreda hur man kan verka
            för ökad återvinning av oanvända metaller och sten i vår bebyggda
            miljö och stimulerar forskning och utvecklingsinsatser inom området
            urban mining.
          </p>
          <head type="h2" xml:id="i-MWCC6RFPnPFMw89RwmmHcA">
            Waste mining
          </head>
          <p xml:id="i-EVAwHRqp1XHCPoL6SAdnza">
            Avfall från utvinning och bearbetning av mineraltillgångar är
            en av de största avfallsströmmarna inom EU. Det handlar om material
            som måste avlägsnas för att komma åt mineraltillgångarna. Matjord,
            jordlager och gråberg samt anrikningssand återstår efter att mineralerna
            till stor del utvunnits ur malmen.
          </p>
          <p xml:id="i-QAn7bSL4ZAM7jyw9f37K9D">
            En del av detta avfall utgör inte något hot mot miljön men nuvarande
            lagstiftning försvårar möjligheterna att ta vara på detta som
            råvara varför det istället hamnar på deponi. Andra fraktioner,
            i synnerhet de som genereras vid brytning av andra mineraler och
            metaller än järn, kan innehålla stora mängder farliga ämnen, exempelvis
            tung­metaller. Vid utvinning och bearbetning av dessa tenderar
            skadliga ämnen att bli kemiskt mer tillgängliga.
          </p>
          <p xml:id="i-QGuoQFbEXvJ7ndKDh3scnw">
            Samtidigt innehåller många gånger gruvfall andra metaller och
            mineraler än de man i första skedet vill bryta. Naturvårdsverket
            påpekar till exempel att LKAB blandar apatit (som innehåller både
            fosfor som är nästan kadmiumfri och sällsynta jordartsmetaller)
            med övrigt gruvavfall på ett sätt som försvårar en framtida utvinning.
            Det är viktigt att man använder sådana processer i den första
            utvinningen och bearbetningen att en framtida utvinning av andra
            ämnen eller återanvändning på annat sätt av gruvavfallet inte
            försvåras. LKAB investerar nu i pilotanläggningar för att tillsammans
            med miljöföretaget Ragn-Sells industrialisera en ny innovativ
            teknik som förädlar avfall från järnmalmsproduktionen. Detta är
            förstås positivt men enskilda företags initiativ behöver stöd
            av drivande lagstiftning.
          </p>
          <p xml:id="i-9dPpR43pmAn9mzZsrR6Fnt">
            Regeringen bör inleda en översyn av lagstiftningen som reglerar
            hantering av utvinningsavfall så den bidrar till en optimal råvaruutvinning
            och att framtida utvinning av mineraler och metaller som vid det
            första utvinningstillfället inte är ekonomiskt rimliga att utvinna
            försvåras. Ett grundläggande krav är att EU-lagstiftningen om
            hantering av utvinningsavfall genomförs och tillämpas fullt ut.
          </p>
          <p xml:id="i-WkzxzChi7eFTykjVKVXMPb">
            Det finns även ett behov av att regeringen stimulerar forsknings-
            och utvecklings­insatser för förbättrad miljöhänsyn vid gruvdrift,
            hantering av utvinningsavfall och förbättrad utvinning av mineral
            ur utvinningsavfall.
          </p>
          <head type="h2" xml:id="i-UG6NY1yhGcLa2AuNFSKFz6">
            Freda fler områden från prospektering och gruvverksamhet
          </head>
          <p xml:id="i-PGDBuMYWhbVgrDNeQytCGY">
            Idag är möjligheterna till prospektering och därmed även gruvverksamhet
            begränsade i nationalparker, kyrkogårdar och planlagt område.
            Det finns fler områden där det troligen finns ett allmänt önskemål
            om och acceptans för att prospektering och gruvverksamhet inte
            ska förekomma. För att skapa en större tydlighet för både gruvnäringen
            och allmänheten bör regeringen tillsätta en utredning som pekar
            ut sådana områden och föreslår sätt att skydda dessa områden.
          </p>
          <head type="h2" xml:id="i-Bs1motdXtp1ZKzoZGkmFQi">
            Förbättra miljöprövningen
          </head>
          <p xml:id="i-Q4GMnrwG4SdGttVxXW8B6x">
            Det övergripande syftet med miljöbalken är att driva utvecklingen
            mot ett ekologiskt hållbart samhälle. Möjligheten att svara mot
            denna grundprincip förutsätter att samtliga led med prövning,
            tillsyn m.m. fungerar effektivt. Lagstiftningens mål om en hållbar
            utveckling kan endast nås om det finns ett effektivt och kompetent
            prövningssystem för de mål och ärenden som prövas enligt balken.
          </p>
          <p xml:id="i-Y81RYNhpV4THRpEtEii3Ab">
            Gruvindustrin har klagat över att det tar lång tid att få tillstånd.
            I andra sammanhang har uppmärksammats att det svenska systemet
            för att uppdatera gamla tillstånd, som avsågs vara smidigt och
            anpassat till näringslivets förutsättningar, inte fungerar. Detta
            ledde till att Sverige i mars 2012 förlorade ett mål i EU-domstolen
            rörande det så kallade IPPC-direktivet. Ytterligare ett problem
            är att tillståndsvillkoren ofta är så vagt formulerade att det
            inte har gått att ställa någon till svars när utsläppen blivit
            för stora.
          </p>
          <p xml:id="i-ViAC1Pu83v2mhgHHfUVgWx">
            Högsta förvaltningsdomstolens dom (2047-14) med anledning av
            ansökan och prövning av möjligheten att få bryta sällsynta jordartsmetaller
            i Norra Kärr pekar på bristande analyser av både exploatör och
            prövande myndigheter.
          </p>
          <p xml:id="i-EQ3xxZiv32FbmgtGGRWvPc">
            Mark- och miljödomstolarna, länsstyrelserna och Naturvårdsverket
            behöver resurser och kompetens för att kunna fullgöra sina uppdrag
            inom miljöprövningen.
          </p>
          <p xml:id="i-EQCJjTDv5EMRawtFregaYR">
            Miljöåklagarämbetet är ett annat led i tillståndssystemet som
            behöver stärkas.
          </p>
          <p xml:id="i-Nzspw5BuPiGharqtGAPgr5">
            Miljöpartiet har tidigare motionerat om en översyn av i vilken
            utsträckning tillämpningen av miljöbalken har uppfyllt miljöintentionerna.
            Den fällande domen i EU-domstolen om IPPC-direktivet aktualiserar
            det behovet.
          </p>
          <head type="h2" xml:id="i-L5xQVNg2Jvgb6cFJL3gxaF">
            Biologisk mångfald
          </head>
          <p xml:id="i-6MqsGPqSATb1yFMfRirgdD">
            Domstolsbehandlingen i Nordkalks omdiskuterade förslag till kalkbrott
            i Ojnare i Bunge på norra Gotland har aktualiserat frågan om biologisk
            mångfald vid stora ingrepp i naturen. Sedan den så kallade stopplagen
            för täkter slopades 2009 har biologisk mångfald samma skydd vid
            täktverksamhet som vid t.ex. gruvverksamhet. Det har visat sig
            att detta skydd blev otillräckligt. Vi kan konstatera att den
            dåvarande regeringens försäkran om att borttagandet inte skulle
            minska förutsättningarna för att bevara den biologiska mångfalden
            var oriktig. Stoppregeln bör därför återinföras.
          </p>
          <p xml:id="i-H9z8gqp2rYHdvXdrKUwU1y">
            Samtidigt behövs ett liknande skydd för biologisk mångfald i
            miljöbalken för andra verksamheter än just täkter. I Miljöbalkskommitténs
            förslag (SOU 2004:37), där förslaget att ta bort stoppregeln ingick,
            fanns också en ny allmänhänsynsregel om biologisk mångfald . Rätt
            utformad kan en sådan regel vara ett sätt att stärka hänsyn till
            biologisk mångfald vid större ingrepp i naturen.
          </p>
          <p xml:id="i-L6t2riuiiWa5wAx85rt5Pd">
            Nordkalkfallet har också visat att hänsyn till vattentäkter är
            otillräcklig. Om det i Nordkalkfallet tillämpade synsättet skulle
            tillämpas mer generellt kan det få allvarliga konsekvenser för
            vattenförsörjningen i landet.
          </p>
          <p xml:id="i-Ef4xkhr4XxT8Dz48kAx7gq">
            Vi anser att regeringen bör utreda och återkomma till riksdagen
            med förslag om en förstärkning av hänsyn till biologisk mångfald
            och dricksvattenförsörjningen vid större ingrepp i naturen.
          </p>
          <head type="h2" xml:id="i-89vfw7wWLKvCo4t7Bf3q6n">
            Gemensam översyn av minerallagen och miljöbalken
          </head>
          <p xml:id="i-7Fyex2P57VbKgSCZDLxAuB">
            Miljöpartiet har både tidigare och innevarande riksdagsår motionerat
            om behovet av en gemensam översyn av miljöbalken och minerallagen
            bl.a. utifrån erfarenheter från prospekteringstillstånd för uran,
            prospekteringstillstånd i skyddade naturområden där rimligen ingen
            brytning bör komma till stånd och prospekteringstillstånd i renskötsel­område.
            Det finns många skäl till en sådan gemensam översyn. Ytterligare
            ett skäl är att säkra att finansiell täckning finns för ansvarsåtaganden.
            Om ett gruvföretag går i konkurs kan staten stå med en gruva som
            läcker föroreningar och kräver återställnings­kostnader. Tyvärr
            har vi sådana exempel i Sverige idag. Naturvårdsverket har påpekat
            att man behöver ställa högre krav på lönsamhetsbedömningar enligt
            minerallagen så att även beräknade kostnader för efterbehandling
            omfattas. Man bör också utreda möjlig­heterna och konsekvenserna
            av en för gruvbolagen obligatorisk försäkring som tar deras kostnader
            i de fall de inte själva klarar av att återställa/sanera efter
            sin verksamhet.
          </p>
          <head type="h2" xml:id="i-7Av9Y8jLoYhZ5bYnLgxTE7">
            Utred en särskild naturresursskatt och höj nivån på mineralersättningen
          </head>
          <p xml:id="i-2Xx5tnBcncZVaaDSoBmzVS">
            En hållbar mineralstrategi bygger på ökad återanvändning av metaller
            och att incitament finns att utvinna mer mineral från redan existerande
            gruvor och slagghögar. Sverige ska hushålla med sina ändliga resurser.
            I Sverige tas det ut en så kallad mineralersättning för de mineral
            som bryts. Förutom att den i sig är låg går endast en mindre andel
            till staten. Huvuddelen går till markägaren. På många håll i världen
            finns eller diskuteras införan­det av en särskild gruvskatt för
            att signalera värdet av ändliga resurser och fördela de inkomster
            som gruvnäringen genererar jämnare i samhället. Frågan om hur
            drivkrafter­na mot ett cirkulärt materialflöde kan stärkas och
            vinster från utvinning av naturresurser fördelas är en relevant
            fråga som också behöver diskuteras i Sverige.
          </p>
          <p xml:id="i-WH3ZsxNgVkD9T3qbyybZBt">
            Expertgruppen för studier i offentlig ekonomi lämnade i november
            2013 en rapport som visade att de skatter och avgifter som tas
            ut i Sverige är väsentligt lägre än i jämförbara länder och att
            det finns ett utrymme för staten att öka sina intäkter utan att
            nämnvärt försämra förutsättningarna för gruvnäringen. Författarna
            föreslår även att skatteintäkter från gruvindustrin ska samlas
            i en statlig fond. Vi har själva varit inne på en sådan tanke
            för att trygga att framtida generationer får del av inkomster
            från en nutida gruvnäring. Det är också klokt att redan idag stödja
            ett breddat och mångfasette­rat näringsliv frikopplat från gruvindustrin
            i de regioner där gruvnäringen dominerar för att minska regionernas
            ekonomiska sårbarhet.
          </p>
          <p xml:id="i-Vk6vv8tMi955vja7x3cjdN">
            Det finns därför skäl för en utredning om införande av en särskild
            gruvskatt och naturresursskatt även i Sverige. I avvaktan på att
            en sådan kan komma till stånd bör nivån på mineralersättningen
            höjas rejält och fördelningen av intäkterna från denna mellan
            staten och markägaren ses över och förvaltas.
          </p>
          <head type="h2" xml:id="i-TBumhFmqtPqNE28CxtSq7A">
            Deposition vid prospektering
          </head>
          <p xml:id="i-3Fef2miiM7485sv6wUNQRM">
            Vi har sett flera exempel på hur kortlivade prospekteringsbolag
            lämnar ett område i vilket man haft undersökningstillstånd utan
            att fullfölja sina åtaganden gentemot markägarna och nyttjare
            med särskild rätt. Genom att koppla undersökningstillstånd till
            en obligatorisk deposition hos Bergsstaten kan risken för att
            sådana situationer ska uppstå minska. Depositionen återbetalas
            när alla fordringar på bolaget är reglerade.
          </p>
          <head type="h2" xml:id="i-XMSfLWv7x7a4ZqJw8KGnc5">
            Respektera samerna som urfolk – ratificera ILO:s konvention 169
          </head>
          <p xml:id="i-PocuRBy3NrKUvapMvz9VER">
            Det ökade intresset för att bryta mineraler och metaller gör
            att konflikten mellan olika intressen ställs allt tydligare på
            sin spets. Minerallagstiftningen kom till i en tid då staten hade
            intresse av att reglera mineralutvinningen till förmån för statens
            ekonomiska, industriella och militära intressen. Den rådande uppfattningen
            om naturen som en outtömlig resurs har kraftigt omvärderats. Idag
            är det än mer uppenbart att mineraler och metaller är en lagerresurs
            och att gruvbrytning alltid påverkar omgivningen. Behovet av att
            öka skyddet för biologisk mångfald och minska den mänskliga negativa
            miljöpåverkan har blivit allt tydligare liksom vikten av att värna
            sociala och kulturella värden.
          </p>
          <p xml:id="i-C9nfvCMtNaNnCFWgJPSr5W">
            Minerallagen är inriktad på exploatering och har inte följt med
            i utvecklingen. Detsamma gäller miljöbalkens tillämpning vid prövning
            av tillstånd för gruvdrift.
          </p>
          <p xml:id="i-S2jzWNxifHWMDXGiR2twdu">
            Mycket av det prospekteringsarbete som bedrivs idag sker inom
            Sápmi. I vissa fall leder dessa prospekteringar till etablering
            av gruvor inom områden som är viktiga för rennäringen och övrig
            samisk markanvändning och kultur. Gruvetableringar påverkar miljön
            och omgivningen på många fler sätt än enbart själva brytningen.
            För att bryta krävs infrastruktur, energi och en mängd servicefunktioner
            i närområdet och regionen.
          </p>
          <p xml:id="i-XLWtzmmwCr4FGNEGx4nWcM">
            Samebyarna har historiskt sett haft invändningar mot hur verksamheter,
            som till exempel gruvor, dammar, vindkraftverk, utvinning av olja
            och gas samt skogsbruk, har planerats, beslutats om och genomförts.
            Samebyarna har också haft invändningar mot hur effekterna av sådana
            projekt värderas vid en miljökonsekvensbeskrivningsprocess.
          </p>
          <p xml:id="i-96XCByJwTmwWfZ4p3WBWm6">
            Sveriges riksdag och regering har uttalat att samerna utgör en
            ursprungsbefolkning i Sverige, som är lika gammal eller äldre
            än landets majoritetsbefolkning. Denna urfolksdefinition ger samerna
            en särställning i folkrättslig mening. Enligt artikel 132 i den
            av FN antagna urfolksdefinitionen har urfolken rätt till sin mark,
            sina territorier och sina resurser, för att behålla sin kultur,
            sin rätt till erkännande av deras olika identiteter, sin rätt
            till självstyre och självbestämmande, och rätt att tillfrågas
            om samtycke i beslut som kan påverka dem. Stater ska också enligt
            samma artikel samråda och samarbeta i god tro med den inhemska
            befolkningen som berörs genom deras egna representativa institutioner
            för att få deras fria och informerade samtycke innan godkännandet
            av ett projekt som påverkar deras mark eller territorier och andra
            resurser, särskilt i samband med utveckling, utnyttjande eller
            exploatering av mineral, vatten eller andra resurser. I urfolksdeklarationen
            betonas också särskilt staternas ansvar för att urfolks kulturer
            ska skyddas och utvecklas. Sverige var ett av de 143 länder som
            aktivt röstade för deklara­tionen. Det finns även andra konventioner
            som Sverige anslutit sig till som ligger innehållsmässigt nära
            tolkningen av urfolksdeklarationen.
          </p>
          <p xml:id="i-2w6hngn8LTQTNBrFkQ7You">
            ILO:s konvention nr 169 – konventionen om ursprungsfolk och stamfolk
            – syftar också till att motverka diskriminering av urfolk. 1999
            presenterades en statlig utredning (SOU 1999:25) om vad som krävs
            för att Sverige ska kunna ansluta sig till konven­tionen. Utredaren
            gjorde bedömningen att det skulle kunna ske på fem års sikt. Det
            har nu gått mer än 19 år sedan utredaren lade sina förslag. Det
            är dags att regeringen tar tag i frågan och vidtar de åtgärder
            som krävs för att Sverige ska kunna ratificera konven­tionen.
            Samernas rättigheter som urfolk måste respekteras.
          </p>
          <head type="h2" xml:id="i-4x5gBL4ivfStLfvCX4pkgS">
            Internationellt ansvarstagande
          </head>
          <p xml:id="i-EdhGwLAMwnzgY9YDrouYuF">
            En bärande del av EU:s råvaruinitiativ är att man ska använda
            EU:s bistånds- och handelspolitik på ett samordnat sätt för att
            säkra EU:s tillgång till råvaror på förmånliga villkor. Detta
            är att vända upp och ner på ambitionerna i t ex politiken för
            global utveckling (PGU) och EU:s motsvarighet (Policy Coherence
            for Development, PCD) som ska säkerställa en samstämmighet i politiken
            utifrån fattiga människors perspektiv och rättigheter. Granskningar
            av EU:s handelsavtal visar att EU har genomfört politiken på handelsområdet
            utifrån intresset av att öka EU:s tillgång till råvaror snarare
            än ambitionen inom PCD. Utvinningsländers utvecklingsalternativ
            inskränks i syfte att istället öka förädlingen av råvaror inom
            EU. Vi anser att Sverige bör motsätta sig denna typ av det som
            i EU:s råvaruinitiativ kallas för ”råvarudiplomati”.
          </p>
          <p xml:id="i-GEr2LdaacHe1DR5u6t6wpP">
            Internationellt pågår diskussioner om ökad öppenhet och transparens
            inom utvinningsindustrin. Extractive Industry Transparency Initiative
            (EITI) är ett initiativ som syftar till att öka transparensen
            inom råvaruindustrin. EITI är en koalition av länder, företag
            och grupper i det civila samhället som vill motverka korruptionen
            genom att låta medborgarna i råvaruproducerande länder få kunskap
            om hur mycket utländska företag betalar för den olja, koppar och
            andra råvaror som utvinns. De länder som blir medlemmar i EITI
            måste genomgå en process där landets nationalräkenskaper kontrolleras
            av en oberoende revisor. Avsikten är att en större del av frukterna
            av utvinningen ska komma utvecklande värdländer tillgodo.
          </p>
          <p xml:id="i-Rwz1GE3uu3xfW1mmzZSLqQ">
            USA har anslutit sig till EITI och antog 2010 den så kallade
            Dodd-Frank-lagen, som bland annat syftar till att hindra amerikanska
            företag från att använda konfliktmineraler i sin tillverkning.
            Två år senare gjorde Enough Project en utvärdering av lagens effekter.
            Resultatet presenteras i rapporten From Congress to Congo. Enough
            fann att även om utformningen av lagen har försenats – US Securities
            and Exchange Commission skulle ha lämnat förslag på detaljerade
            regler för företag i april 2011, men dessa antogs så sent som
            den 22 augusti i år – har antagandet av lagen i sig haft positiva
            effekter.
          </p>
          <p xml:id="i-XkLgG3VYw3PYc8BFecfwxt">
            Det är viktigt att minska inslaget av konflikter, kapitalflykt
            och korruption kring mineralutvinningen. Vi anser att EU bör ha
            minst lika starka krav på detta område som USA.
          </p>
        </div>
        <div type="motSignatures">
          <list>
            <item xml:id="i-LMT3yMw2mTWttNhhe8zrtc">
              Jonas Eriksson (MP)
            </item>
            <item xml:id="i-F1cU3Sh2sdfascoupvNwfs">
              Maria Gardfjell (MP)
            </item>
            <item xml:id="i-SvTG8Cq6v3qppAwzkUUak7">
              Lorentz Tovatt (MP)
            </item>
            <item xml:id="i-7ovRi4Xz2tmP2Ub1iHKmYz">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
