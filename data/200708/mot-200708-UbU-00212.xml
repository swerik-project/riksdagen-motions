<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00212">
  <teiHeader>
    <fileDesc>
      <titleStmt>
        <title>Märkning av läroböcker</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Märkning av läroböcker</title>
          <idno type="rdwebb">GV02Ub212</idno>
          <rs type="number">Ub212</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub212/text</ref>
          <ref type="dokument_url_html">http://data.riksdagen.se/dokument/GV02Ub212</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub212</ref>
          <ref type="doc">http://data.riksdagen.se/fil/23EEEC88-B596-4E4E-A478-20F1FE23EB46</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MGFWTyP43LyuAMLK3XdZUe" type="signed"/>
        <correspContext corresp="i-MGFWTyP43LyuAMLK3XdZUe">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-LPhTNBkpwAYLp5aYfrt2w8" type="referral">
          <date when="2007-10-16"/>
        </correspAction>
        <correspAction xml:id="i-MNLdBhpu163f8uqogcZc6X" type="dismissal">
          <date when="2007-10-16"/>
        </correspAction>
        <correspAction xml:id="i-4q9KzrjpbbCdKCc6uBFkFD" type="numbering">
          <date when="2007-09-28"/>
        </correspAction>
        <correspAction xml:id="i-PXw3FTYdyvq8SGrRUdjUSR" type="submission">
          <date when="2007-09-26"/>
        </correspAction>
        <correspAction xml:id="i-BqsFFPeTX6vpxkKS1BfeHy" type="transfer">
          <date when="2007-09-26"/>
        </correspAction>
        <correspAction xml:id="i-6mn6QPD6F1a2gkSLMPhunB" type="assigned"/>
        <correspContext corresp="i-6mn6QPD6F1a2gkSLMPhunB">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LMLkTduUaD5A2GoiExrVBD" type="motBody">
        <div xml:id="i-At1YYJfEyEodVeVNqc669y" type="motProposal" subtype="förslag">
          <head xml:id="i-GVbP3F94Zvd4DqMBsHUCMH">
            1 Förslag till riksdagsbeslut
          </head>
          <list xml:id="i-VBBFG2v4to11reo2u1p6m1" style="ol">
            <item xml:id="i-LLskA6U9AYN46U8jKKchCK">
              Riksdagen tillkännager för regeringen som sin mening vad som
              anförs i motionen om att ge Skolverket i uppdrag att utreda märkning
              av läroböcker som är utformade i enlighet med läroplanens värdegrund.
            </item>
            <item xml:id="i-2T3uCUVdgMmWtojsigL4Rz">
              Riksdagen tillkännager för regeringen som sin mening vad som
              anförs i motionen om förändringar i högskoleförordningens examensordningar.
            </item>
            <item xml:id="i-2SKKku8ZFY4qozgjpmLe9r">
              Riksdagen tillkännager för regeringen som sin mening vad som
              anförs i motionen om att Skolverket och Högskoleverket ska initiera
              ett utvecklingsarbete för att ge anställda inom utbildningsväsendet
              HBT-kompetens.
            </item>
          </list>
        </div>
        <div xml:id="i-7TjugCgyXHGak9BEvQQoTf" type="motContent">
          <head xml:id="i-Vdti9e8hx2qitdbBfBGx7R" type="h1">
            2 Bakgrund
          </head>
          <p xml:id="i-TCRCzJYDZBaDffB3j8uKK1">
            I november 2006 utkom Skolverket med rapporten I enlighet med
            skolans värdegrund? (2006:285). I den granskas 24 läroböcker för
            grundskolans årskurser 79 och gymnasieskolans A-kurser i ämnena
            biologi/naturkunskap, historia, religions- och samhällskunskap.
            Man har låtit olika forskargrupper analysera läroböckerna för
            att visa hur kön, sexuell läggning, funktionshinder, etnisk tillhörighet
            och religion framställs i text och bild. Eventuella uttryck för
            diskriminering eller kränkningar har också undersökts.
          </p>
          <p xml:id="i-TawzpWvQcfZr99NQAjPSio">
            Läroplanernas värdegrund var utgångspunkten för granskningen.
            De värden som skolan ska förmedla är människolivets okränkbarhet,
            individens frihet och integritet, alla människors lika värde,
            jämställdhet mellan kvinnor och män samt solidaritet med svaga
            och utsatta. Skolan ska också främja förståelse för andra människor
            och främlingsfientlighet och intolerans ska bemötas bl.a. med
            kunskap och en öppen diskussion. Undervisningen ska dessutom vara
            saklig och allsidig.
          </p>
          <p xml:id="i-AP3MMyZn64WKmPnhb1YEgW">
            I de granskade läroböckerna är män och pojkar överrepresenterade
            i både text och bild. I detta avseende genomsyras läroböckerna
            av en manlig norm. I flera av läroböckerna finns dessutom exempel
            där kvinnor och flickor nedvärderas eller förlöjligas. I historieläroböckernas
            skildringar av krig och konflikter ges män en stereotyp utformning,
            som fokuserar på beskrivningar av våld, förintelse och död. I
            majoriteten av läroböckerna behandlas kön, könsrelationer och
            könsmakt i ett eller flera särskilda avsnitt. Men det är ovanligt
            att ett könsperspektiv genomsyrar en hel lärobok. Flickor och
            kvinnor kan därmed ha svårt att identifiera sig med ämnesinnehållet
            och kan uppleva läroböckerna som exkluderande, kränkande eller
            diskriminerande.
          </p>
          <p xml:id="i-5hfmQ7muUyBd8ndQyErofg">
            Det vi som läroböckerna utgår från är heterosexuellt. Heterosexualitet
            är det allmänna och oproblematiska, medan homo- och bisexualitet
            är det specifika och problematiska. Den homo- eller bisexuelle
            är inte en namngiven person utan en mer diffus någon annan. Homo-
            och bisexuella personer gestaltas dessutom endast om det uttryckligen
            handlar om homo- eller bisexualitet och de får därmed enbart representera
            sin sexuella läggning. I Skolverkets granskning har man inte lyft
            huruvida transpersoner gestaltas alls. Elever som själva identifierar
            sig som transpersoner, homo- eller bisexuella kan därmed uppleva
            läroböckerna som exkluderande, kränkande eller diskriminerande.
          </p>
          <p xml:id="i-62VQsjrjEKo4jU84RprGec">
            Personer med funktionshinder presenteras nästan alltid i sammanhang
            där funktionshindret lyfts fram som en problematisk avvikelse.
            Möjligheten att leva ett gott eller ett normalt liv som funktionshindrad
            är i stort sett frånvarande i läroböckerna. Funktionshindrade
            personer gestaltas dessutom bara då det handlar om just funktionshinder.
            Det är därför enbart funktionshindret som blir synligt, medan
            personen bakom funktionshindret förblir osynlig. Elever som identifierar
            sig som funktionshindrade kan därmed uppleva läroböckerna som
            exkluderande, kränkande eller diskriminerande.
          </p>
          <p xml:id="i-4He3R1c216gFdeuj852fw3">
            De granskade läroböckerna i historia och samhällskunskap ger
            en ensidig bild av islam och muslimer. Framställningen av islam
            och muslimer i dessa läroböcker handlar nästan uteslutande om
            militant islam. Den förhållandevis ensidiga exponeringen av islam
            och muslimer i samband med t.ex. krig, konflikter och terroristhandlingar
            riskerar att ge upphov till främlingsfientlighet. Muslimska elever
            kan känna sig negativt utpekade och ha svårt att känna igen sig
            i den bild av islam som läroböckerna i historia och samhällskunskap
            förmedlar. De granskade läroböckerna i religionskunskap ger en
            mer nyanserad bild av islam.
          </p>
          <p xml:id="i-Ap9WjECUCiAFDvW13KDF3L">
            Enligt läroplanerna ska skolan ge eleverna kunskap om de nationella
            minoriteternas kultur, språk, religion och historia. Den bild
            de granskade historieläroböckerna och merparten av läroböckerna
            i samhällskunskap ger av judar och samer är en ensidig framställning
            av dessa gruppers historia och nuvarande förhållanden, vilket
            bl.a. innebär att judiska och samiska elever kan ha svårt att
            identifiera sig med ämnesinnehållet. De tre övriga nationella
            minoriteterna romer, sverigefinnar och tornedalingar behandlas
            inte alls i de granskade läroböckerna.
          </p>
          <head xml:id="i-WC99VBSMoNgssjpfRFG65H" type="h1">
            3 Läromedelsmärkning
          </head>
          <p xml:id="i-5njAfkmi21EynPUv7pXJDY">
            Det är illavarslande att det förekommer böcker i skolan som helt
            bryter mot läroplanernas värdegrund. Fördomar, könsroller och
            trångsynthet bevaras och befästs i skolan, när dess roll borde
            vara att bryta desamma.
          </p>
          <p xml:id="i-JhJRPBKFd5Frw5kzZEjcUZ">
            Skolorna måste ta större ansvar när det gäller inköp och inventering
            av läroböcker. Ansvaret för att undervisningen utformas i enlighet
            med läroplanernas värdegrund ligger på huvudmännen, rektorer och
            lärare. Huvudmännen har ett viktigt ansvar att skapa rimliga förutsättningar
            att värdera de läroböcker som ska användas i undervisningen.
          </p>
          <p xml:id="i-N53jbSEuKtJQbAm1tHJQ5q">
            Resultaten från läroboksgranskningen visar att man inte kan förlita
            sig på att en lärobok ger eleverna en allsidig och nyanserad undervisning.
            Man måste starkt ifrågasätta uppfattningen att läroboken utgör
            en garanti för att undervisningen överensstämmer med värdegrunden
            i läroplanerna. Eftersom lärare har ett stort eget inflytande
            över vilka läromedel de ska använda i sin undervisning ligger
            mycket av ansvaret på dem. Här är det därför viktigt att lärare
            och blivande lärare får tillfälle att utveckla sin förmåga att
            förhålla sig kritiska till olika källor för att kunna upptäcka
            uttryck för diskriminering och kränkningar.
          </p>
          <p xml:id="i-6RkG89MMYuDJ2W3MAvBKUY">
            Det kritiska tänkandet och granskandet måste även få större tyngd
            i undervisningen redan tidigt i grundskolan, men för att underlätta
            för skolorna vid inköp av läroböcker, och sätta press på bokförlagen
            att tänka igenom vad de publicerar, vill vi ge Skolverket i uppdrag
            att utreda ett inrättande av en läromedelsmärkning à la Svanen
            för de läroböcker som är utformade i enlighet med läroplanernas
            värdegrund. Detta bör riksdagen som sin mening ge regeringen till
            känna.
          </p>
          <p xml:id="i-NbZLjvRwt59PMB5j2exzPo">
            Märk väl att detta inte skulle handla om att återinrätta någon
            slags läromedelscensur, utan att man frivilligt låter böcker granskas
            på samma sätt som företag gör för att få använda sig av Svanenmärket
            på olika produkter.
          </p>
          <head xml:id="i-48138xE2AKBHa1GGKyfaHk" type="h1">
            4 Utbildning
          </head>
          <p xml:id="i-NoSq4XrFuoeWU2DXuXWW22">
            Kunskaperna och kompetensen i frågor som rör jämställdhet, HBT,
            nationella minoriteter och funktionshindrade måste förbättras.
          </p>
          <p xml:id="i-CDk7W9VnJ2TRzQ7dDSXgX3">
            På högskolenivå menar vi att som ett första steg måste kunskapsaspekten
            av jämställdhet skrivas in i examensordningarna. Det gäller alla
            examina, men det är särskilt viktigt och betydelsefullt i alla
            de utbildningar som leder till yrken som medför arbete med människor
            och behandlar människors liv såsom lärare, läkare, sjuksköterskor,
            jurister, socionomer, psykologer, studievägledare m.fl. I till
            exempel lärarexamen finns i dag ett mål om att lärarstudenten
            ska inse betydelsen av könsskillnader i undervisningssituationen
            och vid presentation av ämnesstoffet. Vi menar att detta är både
            vagt och oklart och föreslår följande lydelse: Lärarstudenten
            ska inse betydelsen av könsmaktsordning i skolans hela verksamhet
            och i undervisning, i relationen till eleverna likväl som vid
            val av och presentation av ämnesstoff. Detta bör riksdagen som
            sin mening tillkännage för regeringen.
          </p>
          <p xml:id="i-R7VcH9Y5z2zw3iTmoeEceN">
            För att underlätta samverkan mellan nyexaminerade och redan verksamma
            lärare måste också genuskunskap prioriteras i all lärarfortbildning.
            Detsamma gäller socionomer, läkare, sjuksköterskor, jurister,
            psykologer, studievägledare m.fl. Detta bör riksdagen som sin
            mening ge regeringen till känna.
          </p>
          <p xml:id="i-5aPYuvUzLas6ekucj1ybbL">
            Särskilt eftersatta är kunskaperna om HBT-personer bland personal
            som arbetar i skolan. Därför finns det mycket att göra för att
            se till att utbildningsväsendets anställda får så kallad HBT-kompetens.
            Med HBT-kompetens menar vi samma typ av insikt, kunskap och förståelse
            som tas för självklar när det gäller heterosexuellas vardag. HBT-kompetens
            kan med fördel integreras i ett bredare perspektiv av likaberättigande
            och likabehandling. Skolverket och Högskoleverket bör initiera
            ett utvecklingsarbete på detta område. Detta bör riksdagen som
            sin mening ge regeringen till känna.
          </p>
        </div>
        <div xml:id="i-816Etkya6fUFyTwFMfxmJF" type="motSignatures">
          <list xml:id="i-MzSPNHmC38NyJGKBDNkXkE">
            <item xml:id="i-WJRBL3yJzYvVCRBdxovYS6" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-NVuMHEEtBwX114DtenQhp3" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-2sYHBsegSJmFyCxVoX55Yv" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-MHUVpDMuX34yjhAiCifRB8" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-JS5toen8msqeo7jgYz3q72" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
