<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--fk--00036">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__fk__36/mot_1925__fk__36-001.pdf"/>
      <fw xml:id="i-EqTxJ58nd96e5hvjykfQzw">
        Motioner i Första kammaren, Nr 30. 11
      </fw>
      <div xml:id="i-Ehy5WoeZhA9anPVnqPjnJ8" type="motHeader">
        <div xml:id="i-LpXdJ5KbXqknMkyo9v9H6m" type="motTitle"/>
        <div xml:id="i-VQqo5JPHkCAiFuqYLdeNBk" type="motSubmissionInfo"/>
      </div>
      <div xml:id="i-APU4wA6sS8vvV3wwm9sCmY" type="motBody">
        <div xml:id="i-NX2qMgzsW4DsN8QF52aTub">
          <p xml:id="i-JQ9uK9XsgjHkPVFiuqrF9q">
            Nr 36.
          </p>
          <p xml:id="i-L7tLbt2ZKYRX9MPzxazok5">
            Av herr Nilsson, Johan, i Kristianstad, och herr Andersson, Elof,
            om anläggning av en skydds- och fiskehamn vid Torekov.
          </p>
          <p xml:id="i-PibB1MjYMviXM1hSMLEJ2E">
            Sedan Kungl. Maj:t från de av riksdagen för aren 1884 och 18835
            ber viljade anslagen till bro” och hamnbyggnader samt vattenkommunikationer
            beviljat statsbidrag utan återbetalningsskyldighet med tillhopa
            18,300 kronor för anläggning av en vågbrytare vid Torekov och
            denna vågbrytare därefter under svåra stormar 1891 till större
            delen förstörts, har frågan om anläggandet på statsverkets bekostnad
            av en ny hamn vid Torekov allt ifrån ingången av detta århundrade
            varit under utredning. Redan år 1900 ingavs sålunda till Kungl.
            Maj:t av innevånarna i Tore kov en underdånig skrivelse rörande
            behövligheten av en skyddshamn vid Torekov. Med anledning av denna
            skrivelse, som understöddes av ett stort antal sjöfarande och
            fiskare vid västkusten, blev en med statsmedel be- kostad undersökning
            verkställd och förslag till skyddshamn, slutande på ett kostnadsbelopp
            av 403,800 kronor år 1902, upprättat. Nämnda förslag blev, efter
            det några mindre ändringar företagits i detsamma, föremål för
            en framställning år 1906 från väg- och vattenbyggnadsstyrelsen
            till Kungl. Maj:t, däri styrelsen hemställde, att Kungl. Maj:t
            måtte föreslå riksdagen att för en hamnbyggnad i Torekov bevilja
            ett anslag utan återbetalnings- skyldighet av 419,000 kronor,
            att utgå under åren 1908—1910. Hand- lingarna i ärendet överlämnades
            sedan till fiskehamnskommissionen, som år 1908 inkom med utlåtande
            över den föreslagna fiske- och nödhamnen. Kommissionen, som ansåg
            önskligt, att en del ändringar i hamnbyggnads- förslaget gjordes,
            i syfte att öka hamnens soliditet och dess användbarhet för fartyg
            med ökat djupgående, förändringar varigenom kostnaderna för hamnbygget
            kom att stiga till 570,000 kronor, yttrar sig därefter om hamnens
            nödvändighet på följande sätt: &gt;»Genom alla de yttranden, som
            hittills blivit avgivna av myndigheterna och enskilda personer
            samt av västkustbefolkningen, framgår det otvetydigt, att intresset
            för en nödhamn vid Torekov är allmänt, och får fiskehamnskommissionen
            även för sin del vitsorda såväl behovet av en sådan hamn som att
            Torekov framför andra platser såväl i avseende å läge som naturliga
            förutsättningar i övrigt väl lämpar sig för anläggande av en nödhamn
            för södra Kattegatt, och skulle denna hamn även kunna komma att
            få en stor betydelse för fisket, om och när orten erhåller järnvägsförbindelse
            med västkustbanan. Med full över- tygelse om att en dylik järnvägsförbindelse
            kan bringas till stånd, får kommissionen — som visserligen till
            fullo inser, att kostnaden för hamn"
          </p>
          <pb facs="riksdagen-motions-pdf/data/1925/mot_1925__fk__36/mot_1925__fk__36-002.pdf"/>
          <fw xml:id="i-KK4HjdMLsuQ7k48yQrPGG7">
            12 Motioner i Första kammaren, Nr 36.
          </fw>
          <p xml:id="i-VZnPghEWSYnVThWdxTsWGz">
            anläggningen blir mycket stor i förhållande till den rörelse,
            som åtmin- stone att börja med där kan påräknas — likväl och med
            tanke på att anläggningens värde som nödhamn ej lärer kunna eller
            böra i penningar beräknas utan tvekan för sin del förorda hamnens
            byggande på statens bekostnad. &gt; Över fiskehamnskommissionens
            förslag avgav väg- och vattenbyggnads- styrelsen den 18 december
            1908 infordrat utlåtande, däri styrelsen med förordande av nödhamnens
            anläggning hemställde, att Kungl. Maj:t täcktes föreslå riksdagen
            att för berörda nödhamn i Torekov bevilja ett anslag av 566,300
            kronor. Då frågan om anslag till fiskehamnar förelades 1911 års
            riksdag, in- kommo samtidigt motioner angående en hamnbyggnad
            vid Torekov, däri en sådan hamns betydelse såväl för fisket som
            i egenskap av skyddshamn för kustfarten i Kattegatt påpekades.
            Jordbruksutskottet, som behandlade dessa motioner, delade motionärernas
            mening om önskvärdheten av att hamnen komme till stånd, men ansåg
            sig ej kunna förorda beviljande av medel för ändamålet, förr än
            på vederbörlig utredning grundat förslag i ämnet av Kungl. Maj:t
            förelagts riksdagen. Men anledning härav hem- ställde riksdagen,
            att Kungl. Maj:t måtte taga i övervägande i vad av- seende en
            hamnanläggning vid Torekov kunde vara erforderlig samt där- efter
            snarast möjligt förelägga riksdagen förslag i ämnet. I med anledning
            härav infordrat utlåtande den 28 oktober 1911 anförde lantbruksstyrelsen
            bland annat, att genom anläggning av en nödhamn vid Torekov fiskeriintresset
            skulle bliva fullständigt tillgodosett. I sitt yttrande över nämnda
            riksdagsskrivelse, vilket av väg- och vatten- byggnadsstyrelsen,
            med utredning och förslag rörande anordnande av en särskild fiskehamn
            vid Torekov, avgavs den 28 februari 1912, fasthåller styrelsen
            vid sitt förut uppgjorda hamnförslag. Styrelsen säger sålunda:
            &gt;att en god och tillfredsställande fiskehamn vid Torekov icke
            kan åstad- kommas utan under form av den föreslagna nödhamnen,
            och då behovet av en nödhamn därstädes är synnerligen stort och
            de naturliga förutsätt- ningarna för en dylik hamn ovanligt goda,
            så får väg- och vattenbygg- nadsstyrelsen med anslutning till
            fiskehamnskommissionens uttalande, att anläggningens värde ej
            lärer kunna i penningar beräknas, för sin del till- styrka, att
            vid Torekov må på statens bekostnad anläggas en nödhamn i överensstämmelse
            med fiskehamnskommissionens förslag.» Den av väg- och vattenbyggnadsstyrelsen,
            med hänsyn till befarad in- verkan av sjömask och därav föranledda
            ändringar i konstruktionen, re- viderade arbetsplanen skulle enligt
            detta utlåtande uppgå till 681,400 kro- nor, därav 634,500 kronor
            för anläggning av själva nödhamnen och 46,900 kronor för de arbeten,
            som avse dess anordnande även till fiskehamn. Enligt denna arbetsplan
            skulle den norr om Torekov belägna rymliga, cirka 700 meter långa
            och 400 meter breda viken skyddas mot alla på- landsvindar genom
            tvenne vågbrytare, som skulle komma att innesluta
          </p>
          <pb facs="riksdagen-motions-pdf/data/1925/mot_1925__fk__36/mot_1925__fk__36-003.pdf"/>
          <fw xml:id="i-UySNsBmxMsTcRUwqmQ3UkY">
            Motioner i Första kammaren, Nr 36. 18
          </fw>
          <p xml:id="i-Gq3TJ3iciH2cQeYP4dYJyE">
            dels en väl skyddad ytterhamn avsedd för nödhamnssökande fiskebåtar
            och kustfartyg, dels en fullständigt lugn innerhamn för ända till
            3 meter djupgående fiskebåtar. Det trängande behovet att snarast
            möjligt få en förbättring av hamn- förhållandena i Torekov till
            stånd har föranlett Konungens befallnings- ningshavande i Kristianstads
            län att, med stöd av uttalanden från orts- befolkningen, uti utlåtanden
            av den 8 augusti 1913 och den 20 augusti 1919, samtidigt som nämnda
            myndighet på det kraftigaste understrukit nödvändigheten av hamnens
            skyndsamma iståndsättande, föreslå ett par- tiellt utförande av
            nödhamnsanläggningen. En inskränkning i det av väg- och vattenbyggnadsstyrelsen
            uppgjorda förslaget förmenades nämligen kunna ske sålunda, att
            byggandet av den förut omförmälda norra hamn- armen tills vidare
            finge anstå. Väg- och vattenbyggnadsstyrelsen har den 2 oktober
            1913 och 18 december 1919 yttrat sig över detta förslag till par-
            tiellt iståndsättande av Torekovs hamn, men har härvid icke funnit
            skäl att frångå sin tidigare uttalade uppfattning, nämligen att
            såväl de åt väster som åt norr belägna hamnskydden äro nödvändiga
            för att skapa en i alla avseenden tillfredsställande och alla
            nödiga fordringar motsva- rande hamn vid Torekov, som eljest icke
            skulle kunna bereda tillräckligt skydd såsom nödhamn eller undgå
            att snart uppgrundas. De tidigare till 681,400 kronor beräknade
            kostnaderna för en fiske- och nödhamn vid Torekov anser styrelsen
            i sitt sistnämnda utlåtande den 18 december 1919 till följd av
            de av världskriget vållade prisstegringarna böra höjas till 1,861,700
            kronor, därav 1,740,500 kronor för anläggning av själva nöd- hamnen
            och 121,200 kronor för de arbeten, som avse dess anordnande även
            till fiskehamn. Frågan upptogs därefter till behandling vid 1920
            års riksdag genom en i andra kammaren väckt motion nr 161, i vilken
            motionärerna förordade väg- och vattenbyggnadsstyrelsens förslag
            oförändrat samt :hemställde, att riksdagen för anläggning av en
            skydds- och fiskehamn vid Torekov, i en- lighet med väg- och vattenbyggnadsstyrelsens
            den 18 december 1919 om- räknade kostnadsförslag, på extra stat
            måtte bevilja ett statsanslag av 1,740,500 kronor, därav för år
            1921 en tredjedel med i runt tal 580,200 kronor. I skrivelse den
            17 juni 1920, nr 6, angående regleringen av utgifterna för år
            1921 under riksstatens sjätte huvudtitel, har riksdagen, med beak-
            tande av de synpunkter, som i motionen anförts, förklarat sig
            förorda, att det toges under övervägande, huruvida icke genom
            statens medverkan en förbättring av hamnförhållandena i Torekov
            kunde komma till stånd. Vid 1921 års riksdag framlade Kungl. Maj:t
            proposition i ärendet. Hamnfrågan i Torekov, som enligt propositionen
            redan alltför länge bidat på sin lösning, borde ordnas i överensstämmelse
            med väg- och vatten- byggnadstyrelsens i dess utlåtande den 28
            februari 1912 framlagda för- slag, för vilket kostnaderna beräknats
            i samma styrelses ovannämnda ut-
          </p>
          <pb facs="riksdagen-motions-pdf/data/1925/mot_1925__fk__36/mot_1925__fk__36-004.pdf"/>
          <fw xml:id="i-GR8YUeceuDupSLqwR2o9F9">
            14 Motioner i Första kammaren, Nr 36.
          </fw>
          <p xml:id="i-6tV61AknehcdFTJrdNVQZg">
            låtande den 18 december 1919. Övervägande skäl talade för, att
            skydds- hamnen bekostades av enbart statsmedel, men med hänsyn
            till nödvändig- heten att iakttaga största möjliga sparsamhet
            i fråga om statens utgifter, borde arbetet fördelas på 5 år. Vad
            anordningarna för fiskehamnen be- träffar, hade Torekovs kommun
            utfäst sig att i viss omfattning deltaga i kostnaderna därför.
            Det statsbidrag, som för sådant ändamål erfordrades, syntes lämpligen
            kunna utgå från anslaget till understödjande av mindre fiskehamnsbyggnader,
            och skulle, därest förslaget om skyddshamnens an- läggande vunne
            statsmakternas bifall, frågan om fiskehamnen i sinom tid komme
            att underställas Kungl. Maj:ts avgörande. Kungl. Maj:t föreslog
            därför på anförda skäl, att för anläggning av skyddshamn vid Torekov
            på extra stat för år 1922 skulle anvisas ett reservationsanslag
            av 200,000 kronor. Statsutskottet ställde sig förstående för de
            synpunkter, som tidigare an- förts rörande önskvärdheten att söka
            åstadkomma en förbättring av hamn- förhållandena i Torekov, och
            som föranlett riksdagen att vid två särskilda tillfällen hos Kungl.
            Maj:t göra framställning om utredning i detta hän- seende, men
            ansåg sig på grund av statsfinansiella skäl icke kunna tillstyrka
            Kungl. Maj:ts förslag, vilken uppfattning även av riksdagen biträddes.
            Uti en till kommunikationsdepartementet ingiven skrivelse den
            11 oktober 1922 har sedan hamnstyrelsen i Torekov, med uttalande
            att Torekovs nöd- hamnsfråga, på grund av det långa dröjsmålet
            med frågans lösning, stått och fortfarande stode hindrande för
            allt framåtskridande i såväl fiske- som sjöfartsförhåällanden
            på platsen, anhållit, att den år 1922 utsedda kommis- sionen för
            fiske- och nödhamnsfrågor måtte besöka platsen för utarbetande
            av något lämpligt förslag till Torekovs fiske- och nödhamnsfrågas
            lyckliga lösning. Denna skrivelse har den 18 oktober 1922 överlämnats
            till väg- och vattenbyggnadsstyrelsen för att tagas i övervägande
            vid fullgörande av det styrelsen den 26 maj 1922 meddelade uppdraget
            att gemensamt med lantbruksstyrelsen och av ehefen för kommunikationsdepartementet
            särskilt utsedda sakkunnige verkställa utredning rörande statens
            fiske- hamnsbyggnadsverksamhet och de ekonomiska förutsättningarna
            för den- samma. På grund av det sålunda erhållna uppdraget hava
            styrelserna och de sakkunnige den 26 september 1923 besökt Torekov.
            Vid samman- träde med lotsarna och fiskarena därstädes genomgingos
            de olika förslag till fiske- och nödhamn, som uppgjorts jämte
            ett nytt förslag, där hamn- öppningen förlagts mellan udden Gibraltar
            och Hamnskäret och vettande at sydväst. Man enades om att det
            mindre av överstelöjtnant Ekdahl år 1902 uppgjorda förslaget borde
            i huvudsak följas beträffande södra våg- brytaren, och att en
            hamnanläggning med endast denna vågbrytare vore även den en mycket
            stor förbättring. Man ansåge, att därigenom fullt skydd skulle
            erhållas i hamnen, som borde uppmuddras till 3.6 meter under medelvattenytan.
            Den närvarande ortsbefolkningen uttalade den
          </p>
          <pb facs="riksdagen-motions-pdf/data/1925/mot_1925__fk__36/mot_1925__fk__36-005.pdf"/>
          <fw xml:id="i-RhSh2c1HUXkMt2nJ8RGDWm">
            Motioner i Första kammaren, Nr 360. 15
          </fw>
          <p xml:id="i-21SVMEZUtGrEmifNGsNb2F">
            tidigare framförda uppfattningen, att någon uppgrundning av tang
            och sand ieke skulle komma att äga rum i en så utförd hamn. Styrelserna
            och de sakkunnige anföra i sin utredning med tillhörande förslag
            av den 15 februari 1924, att en hamn vid Torekov, anlagd i enlighet
            med sistnämnda förslag och upptagande endast den södra vågbrytaren,
            komme att för fisket erbjuda ett ökat skydd och relativt lugn
            innanför den föreslagna vågbrytaren. De hava därför icke tvekat
            att föreslå denna mindre hamnanläggning, under villkor att Torekovs
            kommun ätoge Sig att på egen bekostnad vidmakthålla det fulla
            djupet i hamnen. Den nu fram- lagda planen vore så upprättad,
            att den på intet sätt hindrade eller för- svårade en framtida
            utvidgning, om sådan skulle visa sig vara ound- gänglig. — Styrelserna
            och de sakkunnige anföra vidare i sin utredning: »Det synnerligen
            fördelaktiga läge, som Torekov har för fiske i Katte- gatt, gör,
            att fisket där kan med den nu föreslagna hamnanläggningen få en
            mycket avsevärd omfattning. Anordnande av lastautomobiltrafik
            till närmaste, på ganska ringa avstånd belägna station å västkustbanan
            kan möjliggöra snabb befordran av fiskefångsterna till de större
            avsättnings-. orterna, varför goda förutsättningar förefinnas
            för åstadkommande av ett lönande havsfiske från Torekov. För de
            mindre kustfartyg, som ej er- fordra större vattendjup än 3.6
            meter under medelvattenytan, och för fiskarena i Kattegatt skulle
            hamnen jämväl få mycket stor betydelse som nödhamn. Styrelserna
            och de sakkunnige anse sig därför, även med hänsyn till behovet
            av nödhamn, böra förorda, att en fiske- och nödhamn anlägges vid
            Torekov med anläggningen begränsad till endast en vågbrytare och
            mudd- ring till 3.6 meters djup under medelvattenytan, med villkor
            att Torekovs kommun förbinder sig att på egen bekostnad för framtiden
            vidmakthålla det fulla djupet av 3.6 meter i hamnen. — När någon
            utbyggnad av kaj i hamnen kan befinnas erforderlig, torde kostnaderna
            härför kunna be- stridas av kommunen. Byggnadskostnaden för en
            dylik fiske- och nödhamn vid Torekov har beräknats till 424,700
            kronor. Då byggnadskostnaden för den stora år 1921 föreslagna
            nödhamnsanläggningen beräknats uppgå till 1,861,700 kronor, skulle
            'en besparing av 1,437,000 kronor ernås genom inskränkning av
            anläggningen till endast den ovan angivna anordningen.» Till utförande
            av de utav ämbetsverken och de sakkunnige föreslagna hamnarna
            under fiskehamnsgruppen II — s. k. mudderhamnar — har av riksdagen
            beviljats tillhopa 1,250,000 kronor. I väg- och vattenbyggnads-
            styrelsens framställning den 15 november 1924 i fråga om behovet
            av medel för statens fiskehamnsbyggnader under budgetåret 1923—1926
            erinrar styrelsen, vidkommande denna fiskehamnsgrupp, att kostnaderna
            för grup- pens numera beslutade 13 företag, enligt vad utredningar
            och verkställda beräkningar utvisa, uppginge till sammanlagt 660,700
            kronor, vartill komme en kostnad av 147,700 kronor för den beslutade
            hamnförbättringen
          </p>
          <pb facs="riksdagen-motions-pdf/data/1925/mot_1925__fk__36/mot_1925__fk__36-006.pdf"/>
          <fw xml:id="i-BCqTaGCyMGDkoUoKZYoGx1">
            16 Motioner i Första kammaren, Nr 36.
          </fw>
          <p xml:id="i-FdrwLr6dVKUgyRXrVe8gPR">
            vid Baskemölla, eller tillhopa 808,400 kronor. Ett överskott
            av 441,600 kronor funnes alltså att disponera för annat ändamål.
            Av dessa överskottsmedel från fiskehamnsgrupp II har Kungl. Maj:t
            i arets statsverksproposition föreslagit riksdagen att för bedrivande
            av ar- beten å till fiskehamnsgruppen I hörande hamnbyggnader
            använda ett belopp av 250,000 kronor. Av nämnda överskott återstår
            alltså 191,600 kronor odisponerade. Av vad som i det föregående
            anförts om hamnanläggningen i Torekov torde med all tydlighet
            framgå, att denna hamnbyggnad bör med det snaraste påbörjas. Detta
            synes lämpligen kunna åstadkommas därigenom, att någon del av
            nämnda överskottsmedel användes för ändamålet. En sådan anordning
            torde vara så mycket mera befogad, som kostnaderna för en fullt
            tjänlig anläggning numera ansetts kunna så ansenligt nedbringas
            som från 1,740,500 kronor för endast en skyddshamn enligt det
            förslag, som förelåg inför riksdagen år 1921, till 424,700 kronor
            för en skydds- hamn enligt styrelsernas och de sakkunniges förslag.
            I det tillstånd av förfall i vilket hamnen nu befinner sig, kan
            den icke längre tjäna närings- livets utveckling. Det förut befintliga
            skyddet åt väster för skyddsbam- nen är fullständigt raserat,
            och hamnområdet är uppgrundat till den grad, att endast farkoster
            med mycket obetydlig storlek kunna passera detsamma. Innerhamnen
            är synnerligen grund och utgöres av en trång bassäng med plats
            endast för ett fåtal smärre båtar. Om icke hamnen snart istånd-
            .sättes, är det tydligt, att trafiken därstädes kommer att dö
            ut. En hamn i Torekov vid östra och södra sidan av Kattegatt har
            som 'skyddshamn för den mindre sjöfarten, vilken året runt och
            tidtals mycket livligt pågår långs Sveriges västkust, en mycket
            stor betydelse. En sådan skyddshamn bleve en viss motsvarighet
            till den i norra och västra delen av Kattegatt av danska staten
            bekostade stora skyddshamnen vid Skagen. De nordvästliga stormar,
            som ofta rasa i Kattegatt, tvinga särskilt de mindre fartygen
            att söka skydd, vilket på den öppna kuststräckan utmed större
            delen av Hallandskusten och Skånes nordvästra kust endast med
            svårighet står att erhålla. Resultatet blir att sjöolyckor i stor
            omfattning inträffa. Bland de sjöfarande, som befara dessa kuster
            och hav, finnes icke mer än en mening därom, att en skyddshamn
            i Torekov väsentligen skulle kunna förhindra antalet sjöolyckor.
            En hamnanläggning i Torekov skulle slutligen med det åt havet
            fram- skjutna läge, som platsen intager, jämväl bliva till stor
            fördel för det svenska havsfiskets utveckling i södra och mellersta
            delen av Kattegatt. Så länge Torekovs hamn förbliver i sitt nuvarande
            förfallna skick, kan något sådant fiske i nämnvärd utsträckning
            icke bedrivas därifrån. På grund av vad sålunda anförts få vi
            hemställa,
          </p>
          <p xml:id="i-4qceKCRjXWUEkJ6DzSaPsy">
            att riksdagen måtte medgiva, att för påbörjande av anläggning
            av en skydds- och fiskehamn vid Torekov
          </p>
          <pb facs="riksdagen-motions-pdf/data/1925/mot_1925__fk__36/mot_1925__fk__36-007.pdf"/>
          <p xml:id="i-FjEgiG6U4cNeNC1XhHf27i">
            ”
          </p>
          <fw xml:id="i-CL6BVuCmYA9QeoSjhxDjkk">
            Motioner i Första kammaren, Nr 36. 17
          </fw>
          <p xml:id="i-BR2DJwAaVZXh2Hw257xUjU">
            i enlighet med det av styrelserna och de sakkunnige senast framlagda
            förslaget av den 15 februari 1924 må av de till företag inom fiskehamnsgruppen
            II anvisade anslag användas ett belopp av 100,000 kronor.
          </p>
          <p xml:id="i-L5EyEBCBr8bvCRCsFanaoe" type="date">
            Stockholm den 19 januari 1925.
          </p>
          <p xml:id="i-YYDHcWBwKwy6TYQ3RJiS5Q" type="signatureBlock">
            Joh. Nilsson, Elof B. Andersson,
          </p>
          <p xml:id="i-5sdUv4QNryoe7r6BxdbjC2">
            Kristianstad. Fältenborg.
          </p>
          <p xml:id="i-U39XAa4WD8mojzxiyeL6AD">
            Bihang till riksdagens protokoll 1925. 3 saml. 8 häft. (Nr 34—36.)
            2
          </p>
        </div>
      </div>
    </body>
  </text>
</TEI>
