<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-03452">
  <teiHeader>
    <fileDesc>
      <titleStmt>
        <title>Åtgärder för en ökad möjlighet till en egen bostad</title>
        <author corresp="i-Lw92TAaAVgG8Kdf7YxhViy i-TcpRMvA7NUH7VxZ1m46K1W">av Markus Wiechel och Mikael Strandman (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3452 av Markus Wiechel och Mikael Strandman (båda SD)</title>
          <idno type="rdwebb">H8023452</idno>
          <rs type="number">3452</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8023452/text</ref>
          <ref type="dokument_url_html">http://data.riksdagen.se/dokument/H8023452</ref>
          <ref type="dokumentstatus_url_xml">http://data.riksdagen.se/dokumentstatus/H8023452</ref>
          <ref type="docx">http://data.riksdagen.se/fil/0FF94A5F-0797-48E3-9A58-35E5D4B5ADEA</ref>
          <ref type="pdf">http://data.riksdagen.se/fil/93F270D6-3DDF-4B9C-ADE7-EEC23CD19CB2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BAj4hVLjtV6Z7Qd3NyhjSB" type="signed"/>
        <correspContext corresp="i-BAj4hVLjtV6Z7Qd3NyhjSB">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TcpRMvA7NUH7VxZ1m46K1W"/>
        </correspContext>
        <correspAction xml:id="i-VUapUsYrLsRUGtnjPfasmm" type="submitted">
          <date when="2020-10-06"/>
          <time when="15:05:37"/>
        </correspAction>
        <correspAction xml:id="i-LQkM6UWwY835E68y95SYde" type="reviewed">
          <date when="2020-10-06"/>
          <time when="19:18:18"/>
        </correspAction>
        <correspAction xml:id="i-UCtA7gtq4EPkc9DS6tswcQ" type="referred">
          <date when="2020-10-14"/>
        </correspAction>
        <correspAction xml:id="i-YWrHjTNdM7n8x9nkZa2qSm" type="assigned">
          <date when="2021-10-15"/>
          <time when="09:08:10"/>
        </correspAction>
        <correspContext corresp="i-YWrHjTNdM7n8x9nkZa2qSm">
          <ref type="assignedTo">Civilutskottet</ref>
        </correspContext>
        <correspAction xml:id="i-2vArE25Der8PrpoPhVaQMk" type="behandlas_i"/>
        <correspContext corresp="i-2vArE25Der8PrpoPhVaQMk">
          <ref type="uppgift">2020/21:CU7</ref>
          <ref type="ref_dok_id">H801CU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU7</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ls165rgkpUgVwa5KHNEMEK" type="motHeader">
        <div xml:id="i-CvVbuhCYDXvuHT7cwgDJQ3" type="motTitle">
          Motion till riksdagen 2020/21:3452 av Markus Wiechel och Mikael
          Strandman (båda SD) Åtgärder för en ökad möjlighet till en egen
          bostad
        </div>
      </div>
      <div xml:id="i-Y7EqJfdNYhyouLkuTgsbaU" type="motBody">
        <div xml:id="i-Qbr2zSgqX1jDuJVE9EZKtg" type="motProposal" subtype="förslag">
          <head xml:id="i-HBEXtsziPLJ3EzRSbLKmp">
            Förslag till riksdagsbeslut
          </head>
          <list xml:id="i-VDhbCVPwZjuUxWYBWFciRR" style="ol">
            <item xml:id="i-3XMepFAcSmWxNkHQkv1QDJ">
              Riksdagen ställer sig bakom det som anförs i motionen om att
              upprätta ett nationellt register för hyresrätter och tillkännager
              detta för regeringen.
            </item>
            <item xml:id="i-Ja8bNKHMNN575AwWPjv68T">
              Riksdagen ställer sig bakom det som anförs i motionen om offentlig
              statistik över landets hyresrätter och tillkännager detta för
              regeringen.
            </item>
            <item xml:id="i-2SNfwBHD7vui65BLMjv3Q7">
              Riksdagen ställer sig bakom det som anförs i motionen om att
              införa ett centralt och offentligt bostadsrättsregister och tillkännager
              detta för regeringen.
            </item>
            <item xml:id="i-w4moUfeHcu2hqVkD7xnqS">
              Riksdagen ställer sig bakom det som anförs i motionen om att
              befintliga byggnader som tidigare har använts som bostad ska kunna
              göras om till ägarlägenheter och tillkännager detta för regeringen.
            </item>
            <item xml:id="i-6tGzYmHaCLJCF4GeqtehgE">
              Riksdagen ställer sig bakom det som anförs i motionen om att
              slopa kravet på tre bostadslägenheter vid etableringen av tredimensionella
              fastigheter med bostadsändamål och tillkännager detta för regeringen.
            </item>
            <item xml:id="i-QU5tsF1zLYChGHTrDdZ2fW">
              Riksdagen ställer sig bakom det som anförs i motionen om uthyrning
              av bostadsrätt och tillkännager detta för regeringen.
            </item>
            <item xml:id="i-UzUwUmMjJnnoqA2VZfL6Hi">
              Riksdagen ställer sig bakom det som anförs i motionen om en översyn
              av hyresregleringarna och tillkännager detta för regeringen.
            </item>
            <item xml:id="i-4xh3AshCV9JaQEjsroLfC5">
              Riksdagen ställer sig bakom det som anförs i motionen om hyresnämndens
              agerande vid tvister om hyran och tillkännager detta för regeringen.
            </item>
            <item xml:id="i-Gbax3MYrUznr5eV6S365Qx">
              Riksdagen ställer sig bakom det som anförs i motionen om att
              förlänga presumtionshyrorna och tillkännager detta för regeringen.
            </item>
            <item xml:id="i-8ibDWBmMbUQJJaKE71Z8uT">
              Riksdagen ställer sig bakom det som anförs i motionen om att
              ändra hyreslagen genom att dra tillbaka vissa skärpningar som
              genomfördes i proposition 2018/19:107 Åtgärder mot handel med
              hyreskontrakt och tillkännager detta för regeringen.
            </item>
          </list>
        </div>
        <div xml:id="i-MjeRCbrbEcEyfXtpW61WaN" type="motContent">
          <head xml:id="i-ArrWSwhBTgwtTzJ2YzZvP1" type="h1">
            Nationellt register för hyresrätter och offentlig statistik
          </head>
          <p xml:id="i-PoNPp8844FwUTYLnSS8PLm">
            Hyresrätten är en mycket viktig upplåtelseform för ekonomiskt
            svaga samt för de som kanske har tillfälliga jobb eller som till
            följd av arbetet måste pendla mellan olika orter. Det är av den
            anledningen också viktigt att det finns ett brett och samlat hyresutbud
            i hela landet. Förutsättningarna att få en bostad idag varierar
            dock beroende på vilken ort det handlar om, och priserna kan likaså
            skilja sig avsevärt. Av den anledningen är det inte heller konstigt
            att många har svårt att veta vilka priser som gäller när det är
            dags att välja boende på en ny ort. Det är dessutom svårt för
            många att finna lediga bostäder då dessa kan vara fördelade på
            en rad olika hyresbolag.
          </p>
          <p xml:id="i-NYaLp8h56inmZ2RYgrcYUF">
            Bostadskostnaderna för en enskild person hör till livets största
            utgifter, varför möjlig­heten att planera sitt framtida boende
            kan spela en stor roll för livskvaliteten. Det behö­ver inte vara
            särskilt svårt att, genom tillförlitlig information, såväl förenkla
            kunskapen om aktuella priser som finna utbudet i ett visst område.
            Regeringen bör vidta åtgärder för att skapa ett nationellt offentligt
            register över samtliga hyresbolag med tillhörande hyres­bostäder
            samt säkerställa att relevant statistik kring exempelvis nivåerna
            på bostädernas hyror och de senaste årens hyreshöjningar redovisas
            på ett tydligt sätt.
          </p>
          <head xml:id="i-N4dYZwnMCDU5WijLJ97Hrd" type="h1">
            Offentligt och centralt bostadsrättsregister
          </head>
          <p xml:id="i-Jo9UxR5jmKFxQ1GAacURym">
            Den som frekvent följer bostadsmarknaden har kunnat se hur marknadens
            utveckling visat att överlåtelser och pantsättningar av bostadsrätter
            representerar stora värden. Trots att det funnits ett flertal
            utredningar som tydligt pekat på behovet av ett centralt och offentligt
            bostadsrättsregister för att öka tryggheten kring pantsättning
            har detta inte införts. Detta är tyvärr tråkigt, då ett sådant
            skulle kunna förbättra säkerheten för konsumenterna samt stärka
            bostadsrätten som kreditobjekt.
          </p>
          <p xml:id="i-mBfqxXn2anny3bedtT1hx">
            Nuvarande system för överlåtelser och pantsättning av bostadsrätter
            fungerar tyvärr inte tillfredsställande, och det kan medföra risker
            för rättsförluster och ett sämre kredit­värde på bostadsrätter
            än vad som borde vara nödvändigt. Ett införande av ett bostads­rättsregister
            skulle effektivisera bostadsrättsmarknaden och samtidigt öka chansen
            till en bättre marknadsstabilitet. Lägg därtill chansen till utökade
            samhällsekonomiska vinster och att fastighetsmäklarnas möjligheter
            att följa god fastighetsmäklarsed förbättras. Riksdagen bör därför
            ge regeringen i uppdrag att möjliggöra ett integritetssäkert,
            offent­ligt och centralt bostadsrättsregister.
          </p>
          <head xml:id="i-V4DgRmQo28beTYZd3nLUS8" type="h1">
            Ökad möjlighet för etablering av ägarlägenheter
          </head>
          <p xml:id="i-QNj759e5rjR8YCeW2cBEWN">
            År 2009 infördes möjligheten till ägarlägenheter, vilket innebär
            att man kan äga sin egen lägenhet i ett flerbostadshus. Denna
            möjlighet innebär ett ökat självbestämmande, då ägaren själv äger
            bostaden och därmed också söker lagfart enligt samma regler som
            för villor eller andra typer av fastigheter. De gemensamma utrymmen
            som är kopplade till ägarlägenheterna handhas av en samfällighetsförening,
            som man som ägare är medlem i och betalar en avgift till. Samfällighetsföreningen
            hanterar gemensamma anordningar såsom exempelvis yttertak, fasader,
            trapphus eller förråd.
          </p>
          <p xml:id="i-Nm3hX4NZYeiBvr3JYdHxBS">
            Som ägare kan man fullt ut disponera lägenheten vilket innebär
            att det inte behövs något tillstånd för att exempelvis måla om,
            renovera eller hyra ut, och man kan pant­sätta, belåna och överlåta
            sin fastighet om man så önskar. Vidare har flertalet ekonomer
            pekat på möjligheten till en ökad uthyrning av bostäder för att
            lösa bostadsbristen i storstäderna och andra områden där efterfrågan
            på en begränsad bostadsmarknad är hög.
          </p>
          <p xml:id="i-GmZ8rt8n6EzTt8MjRpiucZ">
            Trots att det för en enskild kan vara ekonomiskt fördelaktigt
            att bo i en ägarlägenhet är denna form fortfarande mycket ovanlig
            i Sverige och etableringen av dessa har inte gått så snabbt som
            det var beräknat. Ett skäl till detta kan vara att byggarna anser
            det vara mer fördelaktigt att bygga bostadsrätter eftersom man
            då binder kapital. Vad som också kan påverka utvecklingen negativt
            är det regelverk som finns, som gör det svårare att omvandla befintliga
            bostäder till ägarlägenheter. För att få bilda en ägarlägenhet
            krävs nämligen att det är en sammanhållen enhet av minst tre ägarlägenheter.
            Utrymmet som lägenheten består av får inte heller ha använts som
            bostad någon gång under de senaste åtta åren. Det sistnämnda innebär
            att ägarlägenheter enbart kan bildas vid nyproduktion av bostäder
            eller när exempelvis affärs-, lager- eller kontorslokaler byggs
            om till bostads­lägenheter. Riksdagen bör uppdra åt regeringen
            att ändra detta förfarande i syfte att öka möjligheten att etablera
            ägarlägenheter även i lokaler som tidigare använts som bostad.
          </p>
          <head xml:id="i-Gov8UbxpeaQU9iFaWRv13X" type="h1">
            Förenkling av regelverket för tredimensionella fastigheter
          </head>
          <p xml:id="i-mxP16YTRTPEifwyee3QCp">
            Genom lagändringar som trädde i kraft den 1 januari 2004 infördes
            möjligheten till tredimensionell fastighetsindelning och syftet
            var att medge ett mer ändamålsenligt och rättssäkert fastighetsutnyttjande.
            Fördelarna med dessa fastigheter är bland annat att byggnader
            och anläggningar i stadskärnor kan användas betydligt mer effektivt
            då exempelvis bostäder, affärer och kontor kan byggas över spårområden.
            Det kan således främja en kombination av samhällsviktiga funktioner
            och blandade boendeformer.
          </p>
          <p xml:id="i-N9NFyL5pDsSsj18UpSB7eE">
            För att få bilda en tredimensionell fastighet måste fastigheten
            inrymma en byggnad eller annan anläggning alternativt vara en
            del av en sådan, och för en fastighet avsedd för bostadsändamål
            måste den även inrymma minst tre bostadslägenheter. Det är natur­ligtvis
            positivt att många bostäder byggs, men det är inte rimligt att
            byråkratin förhin­drar etableringen av en eller ett par bostäder
            i tilltänkta tredimensionella fastigheter. Av den anledningen
            bör regeringen ta bort kravet på tre bostadslägenheter vid tredimensio­nella
            fastigheter med bostadsändamål.
          </p>
          <head xml:id="i-7FrwAySzKBTs3XP3HteW1K" type="h1">
            Uthyrning av bostadsrätt
          </head>
          <p xml:id="i-8xwGtAUBrrCgQe1i6bLit7">
            I samband med att en bostadsrättsinnehavare vill hyra ut sin
            bostad krävs det idag att styrelsen i den aktuella bostadsrättsföreningen
            går med på det. En bostadsrätt är i mångt och mycket att betrakta
            som vederbörandes egendom varför bostadsrättsinnehavaren enbart
            bör vara skyldig att informera styrelsen om en eventuell uthyrning.
            Bostadsrätts­innehavaren bör likaså ha rätten att fritt hyra ut
            sin bostad till juridiska personer.
          </p>
          <head xml:id="i-BzWNWSxegjtyH8h8YfdSha" type="h1">
            Översyn av hyresregleringarna
          </head>
          <p xml:id="i-Hsgi7S153p9snvta1ofNaz">
            Det finns skäl att se över dagens system med hyresregleringar
            för att stimulera nybygg­nation samt erbjuda enskilda individer
            en mer varierad tillgång till olika hyresrätter. Hyror som ligger
            väsentligt under marknadsnivån minskar incitamenten att flytta
            vilket således skadar rörligheten på bostadsmarknaden. I slutändan
            slår detta hårdast mot de som är i störst behov av små och billiga
            hyresrätter. Dagens bruksvärdessystem innebär att hyresbeståndet
            inte utnyttjas särskilt effektivt. Ett exempel är när äldre personer
            bor kvar i stora hyreslägenheter. Enligt Boverkets tidigare beräkningar
            innebär en bristande rörlighet som detta en kostnad för samhället
            på tio miljarder kronor om året. För att räkna om i kronor innebär
            det en nyproduktion av cirka 4 000 hyreslägenheter. En översyn
            av dessa regleringar behövs för att såväl skydda hyresgästernas
            framtid som tillgodose möjligheten för fastighetsägare att få
            till fler hyresrätter.
          </p>
          <head xml:id="i-GYLyX2F9KKUHbzp1h6rqnP" type="h1">
            Hyresnämndens möjligheter vid tvister om hyran
          </head>
          <p xml:id="i-M8Nx6LK1P2hf3XMLjGSEcM">
            Om det har uppstått en tvist om hyran är det i hyresnämnden berörda
            parter förhandlar. Idag kan problem med hyressättningen uppstå
            då hyresnämnden måste förhålla sig till hyrorna till jämförbara
            bostäder i den egna kommunen, istället för att jämföra med liknande
            bostäder generellt. Detta riskerar snedvrida möjligheten till
            en god utveckling genom fler hyresrätter i områden där behovet
            av dem är som störst. Nyproducerade lägenheter kan således, på
            grund av en dålig hyressättning, få en helt annan hyra än äldre
            motsvarande hyresrätter och i alltför många fall riskerar dessa
            bostäder stå utan underhåll eftersom underhåll också riskerar
            höja hyran. Till underhåll räknas förutom löpande underhåll även
            åtgärder i det periodiska underhållet. För att möjliggöra ett
            rim­ligt underhåll av hyres- och bostadsrättsfastigheter vill
            vi att det införs skattefria under­hållsfonder. Avsättningar av
            medel till en underhållsfond för att finansiera framtida underhåll
            får däremot inte dras av.
          </p>
          <p xml:id="i-NZDqjvvEErMGyNUyaAk4AN">
            Framförallt i de fall då jämförbara hyresrätter saknas i den
            egna kommunen riskerar den nuvarande lagstiftningen leda till
            en konstlad prissättning. Detta kan i sin tur av­skräcka personer
            som önskar bygga eller starta nya hyresrätter. I en tid då det
            är akut brist på bostäder, och då inte minst hyresrätter, kan
            detta vara förödande för en positiv utveckling av hyresrättsbeståndet.
            Hyresnämnden måste få jämföra bostäder med liknan­de bostäder
            i såväl andra kommuner som den egna då det råder oenighet om hyran.
          </p>
          <head xml:id="i-AxU9HZX3aDzcxrVCc2EMK9" type="h1">
            Förlängd tid för presumtionshyror
          </head>
          <p xml:id="i-KdS1EyhbF81U76A2mVZkAJ">
            Tiden för presumtionshyror måste förlängas för att olika aktörer
            inom marknaden ska få en bättre chans att planera och räkna hem
            sina kostnader. På detta sätt går det att skapa drivkrafter för
            att öka produktionen av hyresrätter. Samtidigt måste hyresgästerna
            få en rimlig chans att planera framtiden och ingen ska behöva
            oroa sig över chockhöjda hyror. I de fall då hyrorna måste höjas
            måste det ske i etapper som aldrig överstiger tio procent.
          </p>
          <head xml:id="i-VuPVRL7u3uT1aHeLd91ArR" type="h1">
            Ändring av hyreslagen
          </head>
          <p xml:id="i-B5zR6LxfyzmMbYGqBNv6iq">
            Det råder inget tvivel om att bostadsmarknaden i Sverige idag
            är dysfunktionell. På grund av bostadsbristen kan kriminella förmedla
            kontrakt till människor som saknar pengar och kontakter. Samtidigt
            måste hederliga studenter eller arbetare avstå studier och jobb
            till följd av att de inte hittar en lämplig bostad i den ort där
            de sökt jobb alternativt har kommit in på sin drömutbildning.
            Detta är ett grundläggande problem som omöjliggör för många att
            få vardagen att gå ihop och måste därför lösas.
          </p>
          <p xml:id="i-9pDobqyRETZU8tiiybaqjg">
            Från och med 1 oktober 2019 riskerar alla som hyr ut sina hyresrätter
            i andra hand utan godkännande eller tar ut en för hög hyra böter
            alternativt fängelse i flera år, genom en skärpning av hyreslagen
            (regeringens proposition Åtgärder mot handel med hyres­kontrakt
            2018/19:107). En åtgärd som sågats av lagrådet samt en rad olika
            remissinstan­ser i form av domstolar och hyresnämnder.
          </p>
          <p xml:id="i-6JogwTY6LDTQNHZobHmuwb">
            Tanken med kriminaliseringen var att hyresgäster som inte använder
            sina lägenheter ska flytta i stället för att hyra ut dem till
            behövande. Detta i en tid då det råder stor bo­stadsbrist i Sverige,
            särskilt i våra storstäder. För en bostadssökande är detta knappast
            något positivt, då möjligheten för dessa att få tag på en bostad
            är betydligt sämre än förr. Hyresrätter är idag så eftertraktade
            att de bland vissa betraktas som ett slags sparande och som något
            tryggt. Av den anledningen kan de som har möjlighet välja att
            hellre behålla en outnyttjad lägenhet än att lämna de till någon
            annan, om inte förening­en godkänner att den hyrs ut för en låg
            summa. Det är helt enkelt inte värt idag att riskera ett förlorat
            hyreskontrakt.
          </p>
          <p xml:id="i-8Mzgwc3sbjEpjGYLV1iL87">
            Givetvis ska åtgärder mot dagens ohållbara situation på bostadsmarknaden
            vidtas. regeringens proposition var dock inget annat än kontraproduktivt.
            Skärpningarna i re­geringens proposition 2018/19:107 som innebär
            att straffen för försäljning och förmed­ling av hyreskontrakt
            mot otillåten ersättning ska skärpas bör dras tillbaka. Likaså
            bör köp av hyreskontrakt avkriminaliseras.
          </p>
        </div>
        <div xml:id="i-KQHkoxVMzE2MzBgYKNRv8s" type="motSignatures">
          <list xml:id="i-8ee24WEwH1V1MizTmuBKuY">
            <item xml:id="i-B3t2P1e5sGkxixiHgfcghY">
              Markus Wiechel (SD)
            </item>
            <item xml:id="i-VLGMFQjieWaNWyZwGDYkju">
              Mikael Strandman (SD)
            </item>
          </list>
        </div>
      </div>
    </body>
  </text>
</TEI>
