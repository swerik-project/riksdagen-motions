<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_380/mot_200506_MJ_380-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ380 pnr: s5022
          </p>
          <p>
            Motion till riksdagen 2005/06:MJ380
          </p>
          <p>
            av Ronny Olander och Siw Wittgren-Ahl (s)
          </p>
          <p>
            Stöd till fritidsodlingen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om ekonomiskt stöd till fritidsodlingens organisationer
            samt = utvecklingsarbete med anknytning = till fritidsodling av
            trädgårdsväxter.
          </p>
          <p>
            Motivering
          </p>
          <p>
            Växtodling tillhör de tidigaste formerna av mänsklig kultur.
            Länge var människorna starkt beroende av vad varje familj eller
            vad lokalsamhället klarade att odla. För hundra år sedan var det
            fortfarande ingen stor skillnad mellan husbehovsodlingen och den
            framväxande storskaliga och mera specialiserade yrkesodlingen.
            I dag har vi en alltmer globaliserad och specialiserad marknadsmässig
            livsmedelsproduktion. Vid sidan av detta finns det ett inte obetydligt
            inslag av husbehovsodling i det starkt ökade intresset för privat
            trädgårdsodling. Men trots att hemträdgårdar och koloniområden
            upptar ca 30 26 av städernas yta är de föga uppmärksammade i samhällsplaneringen.
            Tidigare ideal för samhällsbyggandet i form av trädgårdsstäder
            och egnahemsområden har endast undantagsvis — som i den nyligen
            genomförda bostadsmässan i Göteborg — lyfts fram. Planeringen
            har i stället huvudsakligen inriktats mot trafikfrågor, förtätning
            av befintlig bebyggelse och ”stadsmässighet” i nya bostadsområden.
            Samtidigt har allmänhetens trädgårdsintresse och efterfrågan på
            gröna utemiljöer fortsatt att öka. Trädgårdsodling är i dag, näst
            efter promenader, den allra vanligaste fritidssysselsättningen
            utomhus. Att bättre ta vara på detta stora intresse bland allmänheten
            och utveckla trädgårdsodlingens betydelse för lokala kretslopp
            och biologisk mångfald borde vara en självklarhet i arbetet med
            att åstadkomma en långsiktigt mer hållbar samhällsutveckling.
          </p>
          <pb facs="riksdagen-motions-pdf/data/200506/mot_200506_MJ_380/mot_200506_MJ_380-0002.pdf"/>
          <p>
            2005/06:MJ380
          </p>
          <p>
            Dagens stora intresse för fritidsodling kan även ses ur andra
            kompletterande perspektiv:
          </p>
          <p>
            - Kunskaper och traditioner som innebär ett aktivt bevarande
            och utvecklande av det gamla kulturarvet. - — Trädgårdsarbetets
            och de egna trädgårdsprodukternas betydelse för folkhälsan. -
            — Trädgårdarnas estetiska och känslomässiga betydelse i det urbaniserade
            samhället, inte minst i många barns uppväxtmiljö. - — Beredskapsvärdet
            av att inom befolkningen upprätthålla kunskap för att själv kunna
            odla en del av sin föda.
          </p>
          <p>
            Från 1800-talet fram till 1960-talet fanns i olika former ett
            aktivt statligt stöd ör husbehovsodlingen, främst i form av rådgivning
            — inte minst under de två världskrigen. Men även därefter har
            viktiga insatser gjorts, som även kommit ritidsodlingen till del,
            av tidigare Lantbruksstyrelsen, Jordbruksverket och Sveriges lantbruksuniversitet
            (SLU). Det har främst gällt provodling, växtförädling och växtkvalitet.
            SLU deltog dessutom från 1980-talet fram till 2002 aktivt i att
            utveckla och främja metoder för ekologisk trädgårdsodling. nsatserna
            har dock successivt upphört. Fritidsodlingens organisationer kunde
            under åren 1984-1993 söka bidrag rån de s.k. handelsgödselavgiftsmedlen.
            Sedan 1994 har årligen 11 miljoner ronor anslagits till fritidsodlingen
            och grönytesektorn. Av denna summa har, via ett anslag till Jordbruksverket,
            under de senaste åren Fritidsodlingens Riksorganisation (FOR)
            tilldelats 3,5 miljoner kronor per år och Trädgårdsodlingens Elitplantstation
            (EPS) 0,75 miljoner kronor per år. Dessa medel har avgörande betydelse
            för organisationernas möjligheter att utvecklas vidare. Antalet
            rikstäckande medlemsorganisationer i FOR har stadigt ökat och
            därmed även anspråken på att få del av bidragsmedlen till information
            och rådgivning. En viss ökning av bidragsbeloppet bör därmed vara
            motiverad. Resterande 3,75 miljoner kronor av 11 miljoner kronor
            ingår i budgetanslaget till Forskningsrådet för miljö, areella
            näringar och
          </p>
          <p>
            samhällsbyggande (Formas). Genom att medlen formellt ingår i
            anslagsposten för kollektiv forskning förutsätts den sökande kunna
            svara för 50 90 medfinansiering, vilket är ogörligt för fritidsodlingens
            organisationer, som i huvudsak inte har andra inkomster än medlemsavgifterna
            från de lokala trädgårdsföreningarna. Samtidigt som fritidsodlingen
            under de senaste tjugo åren har expanderat är det statliga stödet
            till denna verksamhet nu väsentligt mindre än i början av 1990-talet.
            Därtill har de olika viktiga insatser för fritidsodlingen som
            tidigare gjordes av SLU och olika myndigheter i stort sett upphört.
            Trots växande medlemsantal är det inte möjligt för fritidsodlingens
            organisationer att med egna medel stödja utvecklingsarbete med
            inriktning mot fortsatt ökad miljöanpassning och värnande av biologisk
            mångfald, mer omfattande friskvårdsinsatser, förmedling av odlingskunnandet
            till nya generationer etc. Det är därför angeläget att kriterierna
            för användning av de 3,75 miljoner kronor som formellt ingår i
            anslaget till Formas modifieras på sådant sätt att
          </p>
          <pb facs="riksdagen-motions-pdf/data/200506/mot_200506_MJ_380/mot_200506_MJ_380-0003.pdf"/>
          <p>
            dessa medel blir tillgängliga för utvecklingsarbete av intresse
            för fritidsodlingen. Det bör gälla t.ex. projekt som avser utveckling
            av ekologiska odlingsmetoder, bättre växtmaterial anpassat för
            fritidsodling och provodling av växter av betydelse för fritidsodlingen,
            men också t.ex. projekt med inriktning på trädgårdarnas betydelse
            i samhällsutvecklingen.
          </p>
          <p>
            Stockholm den 28 september 2005 Ronny Olander (s) Siw Wittgren-Ahl
            (s)
          </p>
          <p>
            2005/06:MJ380
          </p>
        </div>
      </div>
    </body>
  </text>
</TEI>
