<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00689">
  <teiHeader>
    <fileDesc>
      <titleStmt>
        <title>Erkännande av folkmord</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:689 av Markus Wiechel m.fl. (SD)</title>
          <idno type="rdwebb">H802689</idno>
          <rs type="number">689</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802689/text</ref>
          <ref type="dokument_url_html">http://data.riksdagen.se/dokument/H802689</ref>
          <ref type="dokumentstatus_url_xml">http://data.riksdagen.se/dokumentstatus/H802689</ref>
          <ref type="docx">http://data.riksdagen.se/fil/B69278EB-6960-4A0E-AFCC-E72A220FB035</ref>
          <ref type="pdf">http://data.riksdagen.se/fil/350B9226-142F-4B2C-B376-05D8024ADC23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-55kmHvjBUMMYHjjMT6jhGr" type="signed"/>
        <correspContext corresp="i-55kmHvjBUMMYHjjMT6jhGr">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-YKkJcHM3TrL3MdsZAV3EMR" type="submitted">
          <date when="2020-09-30"/>
          <time when="18:16:09"/>
        </correspAction>
        <correspAction xml:id="i-QoHVj3UJ73BaGXTpnoRZYR" type="reviewed">
          <date when="2020-09-30"/>
          <time when="19:30:22"/>
        </correspAction>
        <correspAction xml:id="i-PZRun8F9jiVgfC7eDCmRGp" type="referred">
          <date when="2020-10-14"/>
        </correspAction>
        <correspAction xml:id="i-B8thSKpxRLfUujKSUqPRss" type="assigned">
          <date when="2022-04-06"/>
          <time when="16:52:05"/>
        </correspAction>
        <correspContext corresp="i-B8thSKpxRLfUujKSUqPRss">
          <ref type="assignedTo">Utrikesutskottet</ref>
        </correspContext>
        <correspAction xml:id="i-NAJuPF1jUXytPtDz6BmEcz" type="behandlas_i"/>
        <correspContext corresp="i-NAJuPF1jUXytPtDz6BmEcz">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KqhwVFoWpwYdu2uaqmMuMC" type="behandlas_i"/>
        <correspContext corresp="i-KqhwVFoWpwYdu2uaqmMuMC">
          <ref type="uppgift">2020/21:UU15</ref>
          <ref type="ref_dok_id">H801UU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TkCNXStoK1FHnX9W3QhYJq" type="behandlas_i"/>
        <correspContext corresp="i-TkCNXStoK1FHnX9W3QhYJq">
          <ref type="uppgift">2021/22:UU7</ref>
          <ref type="ref_dok_id">H901UU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU7</ref>
          <ref type="ref_dok_titel">Mänskliga rättigheter ur ett tematiskt perspektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BxrafSHNvqWdGFh4Svjz4" type="motHeader">
        <div xml:id="i-MjXEi7V4NYDXKhXSUCnT3i" type="motTitle">
          Motion till riksdagen 2020/21:689 av Markus Wiechel m.fl. (SD)
          Erkännande av folkmord
        </div>
      </div>
      <div xml:id="i-Q94dv63bRkYwF3AB3LDpSB" type="motBody">
        <div xml:id="i-FKnCkLodcVehRYw24xKQ5s" type="motProposal" subtype="förslag">
          <head xml:id="i-9FBni1424Xie9bhW2pdYsa">
            Förslag till riksdagsbeslut
          </head>
          <list xml:id="i-LSxnDKDp3qeTLxtEyiKkVp" style="ol">
            <item xml:id="i-PdceYQbv5caKieSfFqsedy">
              Riksdagen ställer sig bakom det som anförs i motionen om att
              formellt erkänna folkmordet 1915 på olika minoriteter i Osmanska
              riket och tillkännager detta för regeringen.
            </item>
            <item xml:id="i-6VTuDje9QiTQUASpFf2fYk">
              Riksdagen ställer sig bakom det som anförs i motionen om att
              regeringen med anledning av resolution 2091 bör erkänna Islamiska
              statens terrorkampanj i Irak och Syrien som folkmord och tillkännager
              detta för regeringen.
            </item>
            <item xml:id="i-YN87ojfuZZAigCeNvH3jQy">
              Riksdagen ställer sig bakom det som anförs i motionen om att
              regeringen ska erkänna den framtvingade svälten i Ukraina 1932–1933
              som ett folkmord och tillkännager detta för regeringen.
            </item>
          </list>
        </div>
        <div xml:id="i-SbP3h6H4muFrUVoYUamSwB" type="motContent">
          <head xml:id="i-WmJtupych6sndtG5xNjwNA" type="h1">
            Erkännande av folkmordet 1915
          </head>
          <p xml:id="i-WN2aPLrzfpVeed8xoyeHQ1">
            Folkmordet på olika minoriteter i Osmanska riket erkändes av
            riksdagen den 11 mars 2010 genom att riksdagen röstade för en
            reservation som meddelade regeringen att Sverige borde erkänna
            folkmordet. Men dessvärre har inga regeringar hittills erkänt
            det.
          </p>
          <p xml:id="i-YaLyQoxLZw4XCnB7XjrvXP">
            Folkmordet på dessa minoriteter inleddes för mer än nio decennier
            sedan, men frågan är aktuell än idag till följd av bland annat
            Islamiska statens fruktansvärda härjningar i Afrika och Mellanöstern,
            men även andra delar av Asien. Att förneka de fruktansvärda brott
            som har begåtts är inte värdigt en regering eller ett land som
            gör anspråk på att vara en god kraft emot alla brott som begås
            mot mänskligheten idag.
          </p>
          <p xml:id="i-DWvzUsjbkcmGpvAhE1fNNL">
            Folkmordet skedde mer eller mindre inför öppna ögon och en tid
            efteråt dömdes flera skyldiga för sina brott, även om många också
            frigavs eller aldrig ens blev åtalade. Kristna grupper fördrevs
            från sin mark och mycket av de kristnas historia försökte för­övarna
            samtidigt sudda ut.
          </p>
          <p xml:id="i-NEUvrRcr4xrBftojbPcfGN">
            Som tidigare nämnts är frågan aktuell än idag. Många har häpnat
            över hur Islamiska staten farit fram och mördat, våldtagit, plundrat
            och förslavat människor som råkat hamna i dess väg. Många av de
            grupper som drabbats av Islamiska staten, som yezidier, assyrier
            och armenier, tillhör samma folk som drabbades under folkmordet
            i Osmanska riket. Det är värt för omvärlden att respektera det
            s.k. bortglömda folkmordet när det finns otroligt många vittnesmål
            och bevis som bevisar vilka brott som begåtts. Under folkmordet,
            som pågick mellan 1915 och 1922, mördades runt 1,3 miljoner människor.
          </p>
          <p xml:id="i-KoDjdXguRGk1BJwazoqL17">
            Att vara passiv i en fråga som denna gynnar ingen som tror på
            svenska och väster­ländska ideal om mänskliga rättigheter. Det
            är dags att sluta förneka sådant som har hänt och istället göra
            upp med det förflutna. Sverige bör gå i bräschen som ett föredöme
            för mänskliga rättigheter, även om det rent politiskt inte alltid
            är accepterat.
          </p>
          <p xml:id="i-8RaCrfM5KeL6iWoTeFEymV">
            När Stefan Löfven besökte Södertälje 2014 lovade han att driva
            frågan om att reger­ingen skulle erkänna folkmordet under förutsättning
            att Socialdemokraterna skulle vinna valet. I en intervju med Assyria
            TV sa han: ”Har vi fattat beslut i riksdagen så ska vi naturligtvis
            fullfölja det. Det är absolut min målsättning.”
          </p>
          <p xml:id="i-77LCUBXDGh8S7FwFPMwf4v">
            Trots att det är Socialdemokraterna som sedan valet 2014 styr
            utrikespolitiken och trots sitt löfte har man alltså hittills
            svikit. I maj 2018 sade istället statsministern till SVT: ”Jag
            har gjort det jag sa, jag tog det till en utredning, den rapporten
            visade att det här är en oerhört komplex fråga. Det är en sak
            för ett parlament att erkänna folkmord, det är en annan sak för
            en regering.” Och på en direkt fråga om regeringen tänkte erkän­na
            folkmordet svarade han: ”Regeringen har inte någon plan på det,
            nej.”
          </p>
          <p xml:id="i-DuQRnHHMRn3UsYNNpSy5Xg">
            På flera frågor från riksdagsledamöter om varför regeringen inte
            gör det riksdagen beslutat om och som de själva utlovat i valrörelser
            har den socialdemokratiska regering­en svarat undvikande.
          </p>
          <p xml:id="i-WMhM3jGvzQ9e6291o7DNAb">
            Flera länder runt om i världen erkänner detta fruktansvärda folkmord,
            och i Grekland är det till och med förbjudet att förneka det.
            Sverige bör inte vara sämre, varför riksdagen bör påminna regeringen
            om frågan och ge ett nytt tillkännagivande om att formellt erkän­na
            det folkmord som ägde rum i Osmanska riket med start 1915.
          </p>
          <head xml:id="i-4rQZFUZaRXJnNxz3BzW6t5" type="h1">
            Erkännande av Islamiska statens folkmord
          </head>
          <p xml:id="i-8BYC1ZHuzBmxrSNC2zFcBW">
            I januari 2016 biföll Europarådets parlamentariska församling
            en resolution om resande stridande i Syrien och Irak som förklarade
            terrorgruppen Islamiska statens terrorkam­panj under de senaste
            åren för folkmord. Liknande förklaringar har kommit från stora
            församlingar såsom Förenta nationerna och Europaparlamentet.
          </p>
          <p xml:id="i-2HDxmGLNYR1cdiXM6vePE7">
            Islamiska statens systematiska förföljelse av etniska och religiösa
            minoriteter i och omkring de områden de har kontrollerat har med
            rätta chockat den civiliserade världen. Organisationen har exempelvis
            kidnappat hundratals kristna assyrier och tvingat dem att leva
            under ett fruktansvärt förtryck i deras egenhändigt utropade kalifat.
            IS-terrorister har likaså försatt ett stort antal yazidiska kvinnor
            i sexuellt slaveri, medan männen eller de kvinnor som inte ansågs
            duga som sexslavar dödades och dumpades i massgravar.
          </p>
          <p xml:id="i-JQ2Wki1JX2j6Fg1JRFkAzg">
            Islamiska statens terrorkampanj hade som syfte att lämna bakom
            sig en inte bara mänsklig utan även kulturell öken. Deras mål
            har varit att förinta hela folkgruppers historia, deras religiösa
            identitet och allt som dessa grupper har kvar av sitt kulturarv,
            då de ansett sin egen radikala tro stå över alla andra.
          </p>
          <p xml:id="i-Vi42BKuVGrtSDG1ZDJ5JDY">
            Den svenska juridiska definitionen av folkmordsbrottet är hämtad
            från Internationella brottmålsdomstolens Romstadga och definierar
            gärningen som att:
          </p>
          <list xml:id="i-St2cFRTtgPffK9MZdvY7Hd" style="ol">
            <item xml:id="i-SqWcyUXfnueoKhRzqxaEg3">
              med avsikt att helt eller delvis förgöra en nationell, etnisk,
              rasmässigt bestämd eller religiös folkgrupp som sådan
            </item>
            <item xml:id="i-UFC7Cqckb7gHsZjs4JVtr8">
              vidta vissa gärningar avseende folkgruppen eller medlemmar av
              folkgruppen, nämligen
            </item>
          </list>
          <p xml:id="i-TDYmwBxMTGNR5AkVZu1HZ5">
            a) att döda dem
          </p>
          <p xml:id="i-JGuKFw7XscwUToWDjnkkh">
            b) att tillfoga dem svår kroppslig eller själslig skada
          </p>
          <p xml:id="i-TdjdB15BZDPdiXbzZa3WHV">
            c) att uppsåtligen påtvinga folkgruppen levnadsvillkor som är
            avsedda att medföra dess fysiska undergång (helt eller delvis)
          </p>
          <p xml:id="i-AFCKe1RhD5yWjzt5mmUniZ">
            d) att genomföra åtgärder som är avsedda att förhindra födelser
            inom folkgruppen, eller
          </p>
          <p xml:id="i-JHmUKdEFVqQLs7Ddw4Gk6b">
            e) att med våld överföra barn från folkgruppen till en annan
            folkgrupp.
          </p>
          <p xml:id="i-YL8RKKYGvRadxgLQ6UFKUV">
            Sedan andra världskriget har ingen organisation på ett sådant
            systematiskt och målmedvetet sätt prickat av rekvisiten.
          </p>
          <p xml:id="i-JTJ9LtdMEVWAR4oGT9jUiV">
            Även om Islamiska statens härjningar nu verkar vara över, bör
            Sveriges riksdag visa sitt otvetydiga stöd för de överlevande,
            följa PACE:s resolution och erkänna Islamiska statens terrorkampanj
            i Irak och Syrien mot bland annat assyrier/syrianer, druser, kristna,
            kurder, mandéer, shabaker, shiamuslimer, turkmener och yazidier
            under de senaste åren som folkmord.
          </p>
          <head xml:id="i-VUCSksPGSYWyERCnmzfJg4" type="h1">
            Erkännande av folkmordet i Ukraina 1932–33
          </head>
          <p xml:id="i-3WmLmncSsCVnbDRVmH4X8D">
            I många länder där kommunismen varit statsideologi har regimerna
            genererat stor­skaliga kampanjer utan respekt för befolkningens
            vilja och med enorma dödstal som följd. Folkmordet i Ukraina är
            det första exemplet i en lång rad, men kom att följas av exempelvis
            Kinas stora språng framåt och kulturrevolution, liksom av Dödens
            fält i Kambodja. Kommunismens förnekande av äganderätt har gång
            på gång lett till förtram­pandet av mänskliga rättigheter och
            gjort de egna ländernas medborgare till slavar och dödsoffer i
            sitt eget land.
          </p>
          <p xml:id="i-6sreXhJnUk1TZjFFaSohoh">
            Folkmordet i Ukraina var kommunisternas första fredstida massmord.
            Det inträffade här, i Europa.
          </p>
          <p xml:id="i-VmKr3pRD6V8yav1MgnEiSa">
            Lenin hade redan långt före revolutionen som mål att förstatliga
            produktionsmedlen, inklusive jordbruket. Revolutionen 1917 och
            bolsjevikernas maktövertagande samma år följdes av utbrytarförsök
            i flera regioner, även i Ukraina, men från 1922 blev Ukraina en
            del av Sovjetunionen. Efter inbördeskriget och fram till och med
            1927 tillät kommunist­partiet en relativt liberal ekonomisk politik,
            synbarligen medvetet om att detta skulle vara snabbaste sättet
            för en ekonomisk återhämtning. Såväl företagare som bönder kunde
            ut­veckla sin verksamhet, och den svält som följt på första världskriget
            och inbördeskriget upphörde. Speciellt Ukraina, som är ett av
            världens mest gynnsamma jordbruksområden, återhämtade sig på många
            sätt snabbt. Under tiden som den mer liberala politiken fördes
            konsoliderade dock kommunistpartiet sin makt och 1928 fastlades
            den första femårsplan­en, som inkluderade att jordbruket skulle
            nationaliseras och kollektiviseras.
          </p>
          <p xml:id="i-LhbkjyFZKa6Ke39yLRYQSZ">
            I Ukraina exproprierades som ett första steg 352 000 jordbruk
            under perioden 1928–1931. Omkring 1,5 miljoner människor berördes
            och jordbruksproduktionen sjönk kata­strofalt – de mest produktiva
            jordbruken slogs i spillror och de statskontrollerade gårdar som
            skulle ta deras plats var oerhört ineffektiva. Demonstrationer
            spred sig över hela Ukraina, liksom i andra delar av Sovjetunionen.
            Staten behövde samtidigt stora leveran­ser för att hålla igång
            exporten och för att livnära stadsbefolkningarna. Situationen
            riskerade att glida ur kommunistpartiets kontroll, och kanske
            förklarar detta till viss del det som följde. De leveransplaner
            som fastlades för Ukraina i juli 1932 var helt orealis­tiska,
            men gav kommunistpartiet möjlighet att konfiskera mat till städerna
            och möjlighet att bestraffa alla som inte levererade. 1932 och
            1933 gick staten så långt att man inte bara konfiskerade all säd
            utan även gick in i husen och konfiskerade allt som överhuvudtaget
            var ätbart. Från de mest misshandlade regionerna blockerades därefter
            vägarna. Sam­tidigt drevs runt hela landet en propagandakampanj
            mot förmenta tjuvaktiga storbönder, så att den utplundrade och
            svältande landsbygdsbefolkningen ingenstans skulle vinna sympatier
            för sin sak. Man förnekade bönderna rätten till sin produktion.
            Man stal deras mat. Nu lät man dem svälta ihjäl samtidigt som
            man utmålade dem som folkets fiender.
          </p>
          <p xml:id="i-DK9QnsB9zPdV2gg4JPTqPy">
            Före första världskrigets utbrott 1914 var Ukraina en av världens
            största jordbruks­producenter. Kommunismen vände detta till massvält.
            Det har beräknats att en miljon människor dog bara under en enda
            månad, juni 1933. Hur många som dog totalt är svårt att bedöma,
            eftersom kommunistpartiet genomförde en total mörkläggning av
            sitt brott. Beräkningar av överdödligheten 1933 tyder på att siffran
            åtminstone översteg 3 miljoner människor.
          </p>
          <p xml:id="i-3Tzugd4LZ5bxjZ7g1WCkrg">
            Det kommunistiska väldet över Östeuropa bröts runt åren 1980–1991,
            förkastat av de kommunistiska staternas egna befolkningar. Att
            vårda minnet av dess offer och påminna samtiden om dess brott
            är viktigt, så att det aldrig tillåts hända igen.
          </p>
          <p xml:id="i-6vEhuDejw6jR5Nn2v3NEfr">
            Därför bör riksdagen tillkännage för regeringen att den ska erkänna
            holodomor som ett folkmord.
          </p>
        </div>
        <div xml:id="i-JjYEbfXtZY2JYBvaaRUxZh" type="signatureBlock">
          <list xml:id="i-MCk5yBnUE99GnXnBeCuStB">
            <item xml:id="i-EE5atvL1Fxn1HqvTxkyNRE" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-46VHcA9RS7sjyk8UYqW1sZ" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-7bLTGBUrFnvi7ejaa3sXia" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
            <item xml:id="i-E5H1jtDKHA2TF7eQed3P7g" who="i-7p7goD9VC5HZh4VdEN1AFo" type="signature">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
