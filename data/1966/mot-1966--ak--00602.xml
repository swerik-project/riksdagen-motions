<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__602/mot_1966__ak__602-001.pdf"/>
      <fw xml:id="i-7BYKRkX2UKRhhoKfyhb2Ra">
        Motioner i Andra kammaren, nr 602 år 1966 13
      </fw>
      <div type="motHeader" xml:id="i-3eKmfNu7obTXKs54z2wcJ2">
        <div type="motTitle" xml:id="i-D4GjWDSyBCPbZfKFpjzYT7"/>
        <div type="motSubmissionInfo" xml:id="i-9nrrMhy6CnDSir1zPRq8SC"/>
      </div>
      <div type="motBody" xml:id="i-5c1s9eqG253ZKQ6h639zXY">
        <div xml:id="i-xrQwtHZzSoraAzdCJX2LG">
          <p xml:id="i-2NNdiTSmxHLmgfe3ZY4bVo">
            Nr 602 Av herr Ohlin m. fl., angående familjepolitiken. (Lika
            lydande med motion nr 641 i Första kammaren)
          </p>
          <p xml:id="i-9LYFEyMkKpxTTV8emxbmtG">
            Samhällets stöd till barnfamiljerna utgår dels i form av allmänna
            barn- bidrag och familjebostadsbidrag, dels i form av speciella
            hänsyn inom skattesystemet, dels ock i form av vård och service.
            De olika delarna i detta stödsystem måste vara nära samordnade
            med varandra. Så är inte fallet för närvarande. Vi har i motioner
            under senare år kritiserat den bristande samordningen och framhållit
            att en samlad målsättning för familjepolitiken är nödvändig. För
            närvarande arbetar tre statliga utredningar på detta område, näm-
            ligen familjepolitiska kommittén, familjeskatteberedningen och
            familje- beredningen. Endast den förstnämnda av dessa har parlamentarisk
            för- ankring. Det är av största vikt att utredningarna arbetar
            skyndsamt och att de har en nära samordning av sitt arbete. Utredningsarbetets
            målsätt- ning bör vara ett samlat familjepolitiskt program för
            de kommande årens reformarbete. I motion till förra årets riksdag
            redovisade vi några grundlinjer i vår allmänna syn på familjepolitikens
            uppgift. Vi framhöll bl. a. följande. 1. Familjen utgör den centrala
            enheten i vårt sociala system. Det är en angelägen uppgift att
            finna ett mönster för familjen som är hållbart och levande också
            i vår tid. Samhället bör medverka till detta. 2. Familjen bör
            bära ett ekonomiskt ansvar för barnen. Den utjämning av barnkostnaderna
            som f.n. sker genom socialpolitiska och skattepolitiska åtgärder
            är emellertid av begränsad omfattning och starka skäl talar för
            ett förbättrat ekonomiskt stöd till barnfamiljerna. 3. Familjebeskattningen
            bör vara så utformad att familjen får ett till- fredsställande
            ekonomiskt utbyte efter skatt om båda makarna förvärvs- arbetar.
            Detta är med vårt nuvarande skattesystem inte fallet för många
            familjer. Pågående förändringar i familjestrukturen måste uppmärksam-
            mas; en växande andel av de gifta kvinnorna har förvärvsarbete.
            4. Familjens behov av service i skilda former ökar. Det behövs
            flera daghem, lekskolor, lekplatser, fritidslokaler etc. 5. Alla
            människor — oberoende av kön — bör ha reella möjligheter att forma
            sitt liv efter sina personliga förutsättningar och önskemål. Fördomar
            och konventionella uppfattningar om olika könsroller bör motarbetas
            av ökad valfrihet och jämlikhet mellan könen bör eftersträvas.
            Vi anser att denna grundsyn bör prägla vår familjepolitik.
          </p>
          <pb facs="riksdagen-motions-pdf/data/1966/mot_1966__ak__602/mot_1966__ak__602-002.pdf"/>
          <fw xml:id="i-EyZKVGCimUCqwRnjMt34RT">
            14 Motioner i Andra kammaren, nr 602 år 1966
          </fw>
          <p xml:id="i-XHmV2tRJwJ9Ly11vg8aH13">
            Samhällets ekonomiska stöd
          </p>
          <p xml:id="i-JxWgtLUg5NrSt5JuReMFz8">
            Samhällets ekonomiska stöd till barnfamiljerna lämnas sedan 1948
            hu- vudsakligen i form av allmänna barnbidrag. Detta bidrags uppgift
            är att jämnare fördela barnkostnaderna mellan barnfamiljer och
            andra grupper. Det nuvarande bidraget (900 kr. per barn och år)
            motsvarar emellertid endast en ringa del av barnkostnaderna. Några
            aktuella och tillförlitliga undersökningar rörande barnkostnaderna
            finns inte, men konsumtions- kostnaderna per barn kan beräknas
            uppgå till mera än tre gånger barn- bidraget. Om vårdkostnaderna
            också tas med i bilden framstår samhällets insats som än mera
            blygsam. I den familjepolitiska debatten under senare år har olika
            alternativa utformningar av samhällets stöd till barnfamiljerna
            diskuterats. Vi anser att många skäl talar för att det ekonomiska
            stödet bör utgå i form av en konsumtionsdel och en vårdnadsdel.
            En sådan differentiering skulle mot- svara de samlade barnkostnadernas
            struktur. Samtidigt vill vi dock under- stryka helhetssynen på
            familjestödet och vikten av att få en enkel och lättfattlig konstruktion
            av detta stöd. Det kan — bl. a. med tanke på barn- kostnadernas
            utveckling — vara naturligt att konstruera familjestödet så att
            konsumtionsbidraget är relativt lågt de första levnadsåren för
            att sedan stiga, medan vårdnadsbidraget är relativt högt de första
            levnadsåren för att sedan sjunka och helt bortfalla. Ett sådant
            synsätt skulle leda till ett i stort sett lika stort samlat bidrag
            under hela bidragsperioden. Det torde ankomma på familjepolitiska
            kommittén att pröva frågan om de allmänna barnbidragens ställning
            och ett eventuellt införande av ett vårdnadsbidrag. Vi förutsätter
            också att denna kommitté kommer att pröva frågan om familjebostadsbidragens
            ställning. Många skäl talar för att dessa bidrag inordnas i det
            familjepolitiska stödsystemet så att nuvarande an- knytning till
            viss bestämd konsumtion försvinner. Vi vill slutligen under- stryka
            att det råder ett nära samband mellan det ekonomiska stödet till
            barnfamiljerna och skattesystemets utformning. Familjebeskattningens
            ut- formning är av avgörande betydelse för det ekonomiska stödets
            omfattning och konstruktion. Med hänsyn till att det familjepolitiska
            problemkom- plexet innefattar så många komponenter torde en mera
            genomgripande familjepolitisk reform knappast kunna genomföras
            på en gång. Vi vill emellertid framhålla att en utbyggnad av nuvarande
            stödformer inte bör anstå i avvaktan på en mera genomgripande
            reform.
          </p>
          <p xml:id="i-JQKuXDSRGWfFFTpEMshS7b">
            Samhällets barntillsyn
          </p>
          <p xml:id="i-YZRpCoraMbZJcY6ATSH73R">
            Den av samhället organiserade barntillsynen omfattar tre olika
            slag av institutioner, nämligen daghem, fritidshem och lekskolor.
            Det är i huvud- sak kommunerna som är huvudmän för dessa institutioner
            — vilka gemen- samt brukar benämnas barnstugor — och de kommunala
            barnavårdsnämn-
          </p>
          <pb facs="riksdagen-motions-pdf/data/1966/mot_1966__ak__602/mot_1966__ak__602-003.pdf"/>
          <fw xml:id="i-Cj4GCJgWXS5dRPAXQ1s56G">
            Motioner i Andra kammaren, nr 602 år 1966 15
          </fw>
          <p xml:id="i-LmQxNUHB92cCmp5QPbVmvj">
            derna har tillsyn över verksamheten. Dessutom finns familjedaghem
            som i viss omfattning är organiserade av och står under tillsyn
            av barnavårds- nämnderna. 1964 fanns knappt 63 000 barnstugeplatser,
            varav 11 000 plat- ser på daghem, 49 000 platser på lekskolor
            och 3 000 platser på fritidshem. Antalet lekskoleplatser har starkt
            ökat under senare år, medan antalet platser på daghem och fritidshem
            endast obetydligt ökat. Familjedaghems- verksamheten har kraftigt
            byggts ut, och 1964 var ca 8500 barn placerade i familjedaghem.
            Behovet av organiserad barntillsyn har väsentligt ökat under senare
            år. De gifta kvinnornas förvärvsintensitet har ökat och denna
            tendens synes fortsätta. Antalet barn under sju år med förvärvsarbetande
            föräldrar torde uppgå till närmare 190 000 och 1970 beräknas siffran
            vara 250 000. Det innebär att endast vart femtonde barn för närvarande
            kan få plats på dag- hem och att ca 4000 daghemsplatser bör tillkomma
            under de närmaste åren enbart för att bibehålla oförändrad andel.
            Om en nämnvärd förbätt- ring av situationen skall kunna uppnås
            bör en mycket betydande utbygg- nad ske. Vi har i riksdagsmotioner
            under senare år framhållit nödvändigheten av en utbyggnad av den
            organiserade barntillsynen, både i form av barnstugor och familjedaghem.
            Vi har begärt en översyn av statsbidragsreglerna för barnstugeverksamhet
            och införande av statsbidrag till familjedaghemsverk- samhet.
            Vi noterar därför med tillfredsställelse att vissa förslag i dessa
            frågor kommer att föreläggas årets riksdag. Dessa förslag synes
            komma att bygga på en inom familjeberedningen utarbetad promemoria
            angående utbyggnad av samhällets barntillsyn och en samtidigt
            utarbetad departe- mentspromemoria angående ökat statligt stöd
            till barnstugor. Med hän- syn till att förslagen kommer att presenteras
            i en särskild proposition kommer vi inte att i denna motion gå
            närmare in på frågor rörande ut- formningen av samhällets stöd
            till barnstugeverksamheten, men vi vill dock redan nu framföra
            vissa principiella synpunkter rörande verksam- hetens inriktning.
            Vi vill vidare redan nu framlägga förslag rörande stats- bidrag
            till familjedaghemsverksamheten av de båda promemoriorna framgår
            nämligen att några sådana förslag inte förbereds från regering-
            ens sida. Vi vill betona att en snabb och kraftig utbyggnad av
            den organiserade barntillsynen nu är nödvändig. Det är anmärkningsvärt
            att antalet dag- hemsplatser knappast förändrats under 1950-talet
            och 1960-talets första år; Det innebär — mot bakgrund av utvecklingen
            på arbetsmarknaden — att möjligheterna att få ordnad barntillsyn
            successivt minskat. Enligt folkräk- ningarna ökade andelen förvärvsarbetande
            gifta kvinnor från 15,6 procent 1950 till 26,3 procent 1960, och
            olika undersökningar tyder på att ökningen varit kraftigare under
            den gångna delen av 1960-talet. I många familjer där båda makarna
            förvärvsarbetar har barntillsynsfrågan inte kunnat ord-
          </p>
          <pb facs="riksdagen-motions-pdf/data/1966/mot_1966__ak__602/mot_1966__ak__602-004.pdf"/>
          <fw xml:id="i-W9a8CnTZAkHtuMTmfrFNat">
            16 Motioner i Andra kammaren, nr 602 år 1966
          </fw>
          <p xml:id="i-DyhW9E6AeTDGnydkQEYhy9">
            nas på ett tillfredsställande sätt. De har måst tillgripa olika
            provisoriska lösningar och i många fall nödgats lämna barnen utan
            tillsyn. Enligt en undersökning i Stockholm lämnades 1/4 av alla
            barn under tio år till för- värvsarbetande mödrar utan tillsyn
            och en annan undersökning visar att hälften av de ensamstående
            mödrarna tvingats lämna sina barn i åldern 7—14 år ensamma under
            dagen. Detta är ur social synvinkel högst otill- fredsställande.
            Det är därför en väsentlig familjepolitisk uppgift att åstad-
            komma en utbyggnad av heldagstillsynen och med hänsyn till bl.a.
            de ensamstående föräldrarnas stora svårigheter att kunna ordna
            barntillsy- nen är det särskilt angeläget att få flera daghem,
            och det kan därför vara motiverat att utforma samhällsstödet så
            att utbyggnaden av daghem särskilt stimuleras. Det finns också
            skäl att söka integrera barnstugeverksamheten bättre än hittills.
            Detta kan medföra en mera flexibel organisation och ett effektivare
            utnyttjande av resurserna. Samtidigt vill vi dock framhålla lekskolans
            betydelse både från sociala och pedagogiska utgångspunkter. Lekskolorna
            utgör en värdefull förbe- redelse för den obligatoriska skolan.
            De båda skolformerna kan ses som en enhet och vi anser mot denna
            bakgrund att benämningen förskola skulle vara att föredra och
            att tillsynen över denna verksamhet borde överflyttas till skolöverstyrelsen.
            En ny utformning av barnstugornas organisation och av statsbidragsreglerna
            får inte innebära att lekskolornas utveckling fördrö- Jes eller
            att de mer eller mindre försvinner. Vi anser att familjeberedningens
            förslag innebär risker för en sådan utveckling. Familjeberedningen
            före- slår nämligen bl.a. att barnstugorna primärt bör utformas
            som daghem och att det särskilda bidraget till lekskolor skall
            avvecklas. Familjeberedningen ägnar en betydande del av sin promemoria
            åt familje- daghemmen. Beredningen ser dessa som ett nödvändigt
            komplement till barnstugorna och har övervägt åtgärder syftande
            till större stabilitet och höjd standard på familjedaghemmen.
            BI. a. bör kurser för dagbarnsvårdare anordnas och inspektionsverksamheten
            byggas ut. Beredningen tar dock inte ställning till frågan om
            statsbidrag eller inte utan förordar en närmare undersökning av
            familjedaghemsverksamhetens omfång och kvalitet. Vi anser att
            en utbyggnad av familjedaghemsverksamheten bör komma till stånd.
            Det totala behovet av resurser för barntillsyn är stort och kom-
            mer att öka. Det kan inte tillgodoses enbart genom en utbyggnad
            av dag- hemmen. Familjeberedningen konstaterar att det för närvarande
            skulle behövas ca 20 000 platser för att tillgodose behovet, och
            det är uppenbart att en så snabb utbyggnad inte kan komma till
            stånd även om statsbidragen väsentligt förbättras. Dessutom har
            familjeberedningens undersökningar visat, att många familjer anser
            att familjedaghem är ett lika gott alternativ som daghem eller
            bättre än daghem. Ett familjedaghem kan, som familje- beredningen
            framhåller, vara ett bra alternativ särskilt för infektionskäns-
            liga barn, blyga barn, barn till föräldrar vilkas arbetstider
            inte klaffar med
          </p>
          <pb facs="riksdagen-motions-pdf/data/1966/mot_1966__ak__602/mot_1966__ak__602-005.pdf"/>
          <fw xml:id="i-WbBouC5uWKFeZ91WH3ENFL">
            Motioner i Andra kammaren, nr 602 år 1966 17
          </fw>
          <p xml:id="i-6wv5PzMDiTg3M49qKyv9ep">
            daghemmets öppethållande och för barn som bor långt från daghemmet.
            Dessutom utgör de en lösning på barntillsynsproblemet i orter
            som saknar underlag för daghem. Vi instämmer i följande uttalande
            av familjebered- ningen: »Man måste uppskatta denna form av barntillsyn,
            som inte kräver in- vesteringar i lokaler — nybyggda eller för
            ändamålet förhyrda sådana — och som således inte tär på redan
            knappa resurser. Även om vissa invänd- ningar kan göras beträffande
            familjedaghemsverksamheten, bl. a. dess brist på kontinuitet,
            kan det i dagens läge knappast vara realistiskt att inte söka
            tillvarataga och vidareutveckla de tillsynsmöjligheter den erbjuder.»
            Vi anser att de av familjeberedningen föreslagna åtgärderna i
            syfte att förbättra familjedaghemmen bör genomföras. Vi föreslår
            sålunda att läns- arbetsnämnderna i samarbete med kommunerna skall
            anordna kurser för dagbarnsvårdare, att samarbetet mellan barnstugor
            och familjedaghem bör byggas ut och att hälsotillståndet i familjerna
            bör styrkas genom hälsointyg och fortlöpande hälsokontroll av
            dagbarnen. Vi föreslår dessutom en ut- byggnad av familjedaghemsverksamheten.
            Barnavårdsnämnderna bör ha tillsyn över verksamheten och statsbidrag
            bör endast utgå till hem som godkänts av barnavårdsnämnd. Ett
            tillägg i barnavårdslagen innebärande att kungörelsen om fosterbarns
            vård görs tillämplig på familjedaghems- verksamheten bör övervägas.
            Vi vill dock samtidigt betona att kontrollen av tillsynen icke
            bör göras mera omfattande än vad som kan anses skäligt med hänsyn
            till önskan att främja en kvalitativt högtstående familjedag-
            hemsvård. Socialstyrelsen har begärt statsbidrag till familjedaghemsverksamhet
            fr. o. m. budgetåret 1966/67. Styrelsen anser att familjedaghemsverksam-
            heten numera nått en så stor omfattning att den bör sanktioneras
            av stats- makterna och få statsbidrag. Bidraget bör enligt styrelsens
            mening utgå med 2 kronor per barn och dag för heldagsvård, och
            styrelsen beräknar att de totala kostnaderna skulle komma att
            uppgå till 2,8 milj. kr. Styrelsen har vidare begärt inrättande
            av en tjänst som förste byråsekreterare i Ag 23 med uppgift att
            handha frågor rörande familjedaghem, bl. a. att insamla material
            och erfarenheter rörande familjedaghemsverksamhet, skriva råd
            och anvisningar för denna verksamhet och vara kommuner och andra
            be- hjälpliga med råd och upplysningar om familjedaghemsverksamheten.
          </p>
          <p xml:id="i-j8YL9evV2ADNMCafmey3V">
            Samlad service Svårigheterna att tillgodose familjernas skiftande
            servicebehov har blivit alltmer uppenbara. Tillgången på individuellt
            anställd hemarbetskraft min- skar samtidigt som kvinnorna i allt
            större utsträckning går ut på arbets- marknaden. För att inte
            hemmen och barnen skall bli lidande på denna
          </p>
          <pb facs="riksdagen-motions-pdf/data/1966/mot_1966__ak__602/mot_1966__ak__602-006.pdf"/>
          <fw xml:id="i-BJ3Ht2VKeh4JV2LMyoCW5w">
            18 Motioner i Andra kammaren, nr 602 år 1966
          </fw>
          <p xml:id="i-AdowhodEg9vzcekiJhLJV3">
            strukturförändring är det nödvändigt att på mindre konventionella
            vägar söka sig fram till goda lösningar. Även ett flertal andra
            kategorier än för- värvsarbetande föräldrar med små barn har ett
            uppenbart behov att få kraven på service tillgodosedda. I stora
            bostadskomplex finns utomordentliga möjligheter att på ett ratio-
            nellt sätt ge en samlad service. Utan att på något sätt vilja
            förorda större bostadshus före övriga boendeformer finner vi det
            angeläget att vid byg- gande av stora bostadsområden söka utvinna
            fördelar därav och inte endast nackdelar. Genom koncentration
            av ett antal närhetsbutiker till ett större bostadsområde kan
            man tillgodose ett visst behov av kommersiell service, men det
            är långtifrån till fyllest. I ett fåtal s. k. kollektivhus har
            man dess- utom sökt tillgodose en mer eller mindre utbyggd form
            av service. Kollek- tivhusen har varit en uppskattad och värdefull
            boendeform men har lidit av framför allt tre svagheter. Dels har
            husen varit byggda med tanke på en viss bestämd kategori. Dels
            har anläggningen varit för liten för att kunna uppnå ett rationellt
            utnyttjande av servicen och en naturlig om- sättning mellan olika
            kategorier. I ett servicehus eller servicecentrum borde finnas
            daghem för barn i skilda åldrar, isoleringsrum för sjuka barn,
            sjuksköterska för vård av sjuka och gamla, hemhjälp heltidsanställd
            inom området och som efter beställning kan anlitas på deltid,
            restaurang där man antingen kan äta eller hämta färdiglagad mat,
            butiker med stängningstider anpassade till behovet hos dem som
            bor i området, tamburservice angående tvätt, nycklar, försändel-
            ser, budskickning m. m. Det är viktigt att stryka under, att det
            bör vara fråga om en samlad service och icke en service punktvis.
            Endast genom en administrativt och lokalt sammanhållen service
            kan man eliminera nack- delar i form av tidsförluster vid förflyttning
            mellan olika distributions- platser och stresskapande faktorer
            som jäkt, köande m. m. Ett enda hus utgör i allmänhet inte tillräckligt
            underlag för de skilda serviceanordningar som krävs för att kunna
            tillhandahålla hyresgästerna fullständig hemservice. Ett rationellt
            och ekonomiskt utnyttjande kräver ett större underlag. Lämpligen
            kunde hela serviceområden skapas, där ett eller flera bostadskomplex
            med tillhörande »omland» hade en gemensam servicekärna. Hänsyn
            härtill måste givetvis tas redan vid stadsplaneringen. De grupper
            som har särskilt intresse av en samlad service är familjer där
            båda makarna förvärvsarbetar samt ensamstående med eller utan
            barn, pensionärer och handikappade. De rörelsehämmade personernas
            bostads- och serviceproblem är i dag nästan helt förbisedda vid
            planering och bo- stadsbyggande. Det kan vidare nämnas, att enligt
            uppgift i bostadsbygg- nadsutredningens betänkande ungefär en
            femtedel av dem som för närva- rande bor i kollektivhus är familjer
            med hemmafruar. Det kan således tänkas, att även den kategorien
            har ett intresse av särskild service. Särskilt måste detta gälla
            hemmafruar, vilkas arbetsförmåga är nedsatt på grund av
          </p>
          <pb facs="riksdagen-motions-pdf/data/1966/mot_1966__ak__602/mot_1966__ak__602-007.pdf"/>
          <fw xml:id="i-9wYCeikXMo8S5oNiPSAWfC">
            Motioner i Andra kammaren, nr 602 år 1966 19
          </fw>
          <p xml:id="i-7uGRSDX8cqZD98MbaCFC6s">
            sjukdom. Enligt uppgift i nämnda betänkande är den kollektiva
            bostads- formen inte dyr och kan därför ur ekonomisk synpunkt
            vara möjlig för mycket stora grupper. Enligt vår mening är det
            angeläget, att servicehusen inte utvecklas till någon form av
            kategorihus. Dels måste det ur såväl sociala som psykologiska
            synpunkter vara värdefullt, att skilda kategorier blandas med
            varandra på ett naturligt sätt. Dels kan därigenom skapas det
            natur- liga underlag för skilda servicetyper och den omsättning
            av skilda efter- frågegrupper som är nödvändig för att systemet
            på längre sikt skall kunna fungera tillfredsställande. Utvecklingen
            har emellertid visat, att en allmän rekommendation icke varit
            tillräcklig för att stimulera fram ett större antal. I bostadsbyggnads-
            utredningens förra året framlagda betänkande framhålles, att en
            omfat- tande och rikt differentierad kollektiv service är en förmån
            som bör komma alla kategorier av boende till del, och att den
            utgör en förutsättning för en god bostadsmiljö. För att hos stadsplanerare
            och byggherrar skapa ett intresse för att beakta kraven på samlad
            service är det enligt vår mening nödvändigt att finna former för
            någon form av stimulansgivning. Detta kan ske exempelvis genom
            särskilda stimulansbidrag, fördelaktigare långivning el. dyl.
            Utan att de för stadsplaneringen och byggnadsproduktionen ansva-
            riga erhåller sådan stimulans, torde utvecklingen i riktning mot
            mera sam- lad service gå lika långsamt som hittills. Särskilt
            gäller detta, så länge bostadsbristen är så påtaglig, att det
            finns efterfrågan för varje lägenhet även om den saknar tillgång
            till önskvärd service.
          </p>
          <p xml:id="i-PZtonHaH7TXbfikwB5AuSN">
            Yrkesvägledningen
          </p>
          <p xml:id="i-Ui6ZKcvo7TBmQxo6pHngg4">
            Ett annat spörsmål som berör familjepolitiken och som vi vill
            behandla i detta sammanhang är yrkesvägledningens utformning.
            Vi anser att män och kvinnor bör ha lika möjligheter i utbildning
            och på arbetsmarknad — en uppfattning som de flesta numera torde
            ansluta sig till. Likväl är tradi- tionella könsgränser av avgörande
            betydelse då det gäller val av yrke och utbildningsvägar. Redan
            det tidiga ämnes- och linjevalet sker under sådana former att
            det styr yrkesvägledningen traditionellt. Utbildningsvalet i fack-
            skola och gymnasium sker i hög grad efter kön och denna könsuppdelning
            är ännu mera markant i fråga om yrkesskolorna. Det är i en sådan
            situation
          </p>
          <p xml:id="i-U9XiFvwTQwFPFrADrRnWSv">
            angeläget att den information i skilda former — broschyrer, filmer,
            indi- viduell vägledning etc. — som lämnas av skolöverstyrelsen
            och arbetsmark-
          </p>
          <p xml:id="i-8vFDtW5oJhyYqVFwsE758G">
            nadsstyrelsen är objektiv. Även om en klar förbättring skett
            under senare år fyller denna information ännu inte rimliga krav
            på objektivitet. Som exempel kan nämnas skolöverstyrelsens film
            »Erik går i grundskola». De berörda ämbetsverken bör anmodas att
            beakta vikten av objektiv och för- domsfri information.
          </p>
          <pb facs="riksdagen-motions-pdf/data/1966/mot_1966__ak__602/mot_1966__ak__602-008.pdf"/>
          <fw xml:id="i-35z8icp8YWFfpLe8ZPaobf">
            20 Motioner i Andra kammaren, nr 602 år 1966
          </fw>
          <p xml:id="i-3ARfUUtynAit55UpNL45xv">
            Med hänvisning till det anförda hemställer vi, att riksdagen
            måtte besluta 1. att i skrivelse till Kungl. Maj:t giva till känna
            vad i motionen anförts rörande familjepolitikens framtida ut-
            formning; 2. att i skrivelse till Kungl. Maj:t anhålla att förslag
            om statligt stöd till familjedaghemsverksamheten föreläggs riksdagen
            i samband med aviserad proposition om ökat statligt stöd till
            barnstugor; 3. att i skrivelse till Kungl. Maj:t anhålla att förslag
            i syfte att stimulera tillkomsten av s.k. servicehus föreläggs
            innevarande års riksdag och att vederbörande myndighet måtte erhålla
            i uppdrag att utarbeta anvisningar för ut- formningen av servicehus
            och servicecentra; 4. att i skrivelse till Kungl. Maj:t anhålla
            att vederbö- rande myndigheter måtte erhålla i uppdrag att beakta
            vad i motionen anförts rörande informationen om yrken och utbildningsvägar.
          </p>
          <p xml:id="i-Q7CGipJmoWAu6SuoxCUFVf" type="date">
            Stockholm den 26 januari 1966 Bertil Ohlin
          </p>
          <p xml:id="i-F3QiHsMTgtCUWjgoZgxP6x">
            Ingemar Mundebo Daniel Wiklund Cecilia Nettelbrandt Brita Elmén
            Elias Jönsson Manne Ståhl Henning Gustafsson Sven Antby Sven Gustafson
            i Göteborg
          </p>
          <p xml:id="i-7UedwSU7Xrt6Jd4LT8kyQY">
            Svenska Reproduktions AB 60982
          </p>
        </div>
      </div>
    </body>
  </text>
</TEI>
