<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03103">
  <teiHeader>
    <fileDesc>
      <titleStmt>
        <title>Livsmedelspolitiken (prop. 1984/85:166)</title>
        <author>Mona Saint Cyr</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livsmedelspolitiken (prop. 1984/85:166)</title>
          <idno type="rdwebb">G8023103</idno>
          <rs type="number">3103</rs>
          <ref type="dokument_url_text">http://data.riksdagen.se/dokument/G8023103/text</ref>
          <ref type="dokument_url_html">http://data.riksdagen.se/dokument/G8023103</ref>
          <ref type="dokumentstatus_url_xml">http://data.riksdagen.se/dokumentstatus/G8023103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VKBXGHy4KWJbExz3QgCuVy</idno>
            <name>MONA SAINT CYR</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A8HG7CdSUeLMR61KsSSAuX" type="signed"/>
        <correspContext corresp="i-A8HG7CdSUeLMR61KsSSAuX">
          <note type="signatory" corresp="i-VKBXGHy4KWJbExz3QgCuVy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3103/mot_198485__3103-001.pdf"/>
      <fw xml:id="i-GU7TJLrqqMZWEQNabFs2az">
        Motion 1984/85:3103
      </fw>
      <div xml:id="i-AYCi8T3fBZ4iBG6KD7yCGZ" type="motHeader">
        <div xml:id="i-5NQ312RKreWDgSTGk6KrK1" type="motTitle"/>
        <div xml:id="i-CMnz2p6xNeNQrua3MmBypP" type="motSubmissionInfo"/>
      </div>
      <div xml:id="i-EggtZMGeWE1kbDBtvhdz7F" type="motBody">
        <div xml:id="i-8ZMCGM1VNstzoRghCULhHW">
          <p xml:id="i-H4WNAoZwpwLrz5qCbfzqUh">
            12
          </p>
          <p xml:id="i-UKVAV2shVtnPkojxE8rB21">
            Mona Saint Cyr Livsmedelspolitiken (prop. 1984/85:166)
          </p>
          <p xml:id="i-XCNjuVw8v4on7JnJBoWzC4">
            Meritvärdering av utbildning i kost- och näringskunskap m. m.
            Parallellt med propositionen om livsmedelspolitiken startas en
            stor kampanj på temat Ät, drick och var glad. Bakom kampanjen
            står praktiskt taget hela den svenska livsmedelsindustrin. Många
            tecken tyder på ett sjunkande intresse för mat i samhället. I
            det omstrukturerade svenska samhället har måltidens betydelse
            kommit i skymundan. SIFO som under- sökt svenska folkets matvanor
            och attityder till mat talar om en ökad ”frukostisering” av våra
            matvanor. Detta innebär att folk i ökad utsträckning äter även
            middagen på samma sätt som man sedan lång tid ätit frukost. Man
            sitter inte längre gemensamt vid bordet. Var och en i familjen
            äter på sin tid och mat tas fram av den ätande direkt ur kylskåpet.
            Var fjärde svensk har detta matmönster, som betecknas som ”frukostisering”.
            De svenskar som håller samman och äter middag i hemmet med familjen
            kallas familjemåltida- re och utgör endast 15 96. I proposition
            166 framhålls kostens stora betydelse för folkhälsan. Den konstaterar
            också att en viktig förutsättning för ändring av otillfredsställande
            kostvanor är att konsumenterna har tillräckliga kunskaper på kostområdet.
            De måste också ha förmåga att omsätta sitt vetande i praktisk
            handling när det gäller att sätta samman sin kost på ett ur näringssynpunkt
            riktigt sätt. Trots dessa konstateranden i propositionen förekommer
            inte ämnet kostkun- skap inom någon vårdutbildning i vårt land,
            vare sig på högskolan eller i gymnasieskolan. En utredning visar,
            hur man i Kronobergs län saknade ett tusental utbildade arbetstagare
            inom sektorn ”husligt arbete” i en kommun. Samtidigt redovisas
            hur elever från konsumtionslinjen hade svårt att få arbete. Av
            allt att döma är kunskaper om utbildning i hushållning mycket
            bristfälliga i vårt land. Många politiker på alla nivåer vet över
            huvud taget inte vilka utbildningar som finns eller vilken omfattning
            dessa utbildningar har och ej heller vilket innehåll de har. Därmed
            saknar de också kunskaper om hur man skall använda dem som är
            utbildade. Detta kan vara en av förklaringarna till att flera
            landsting, som är ansvariga för hälso- och sjukvården i länen,
            lägger ner sina lanthushållsskolor. På två år har antalet intagningsplatser
            till vård-, social service- och konsumtionssektorn skurits ned
            från 24 000 till 18 100 platser. Ungdomar har avråtts ifrån att
            söka till konsumtionsutbildningarna. Utvecklingen i samhället
            tyder i stället på att all utbildning inom hushållning i vid bemärkelse
            måste bevaras och utvecklas. Det råder en bred
          </p>
          <pb facs="riksdagen-motions-pdf/data/198485/mot_198485__3103/mot_198485__3103-002.pdf"/>
          <fw xml:id="i-Vm2jTsVj9itvEYZmHGPi8P">
            Mot. 1984/85:3103 13
          </fw>
          <p xml:id="i-8x6bfEZkLMSEFYWXLZgzur">
            oro bland ansvariga utbildare inför den pågående utvecklingen.
            Regeringen talar i propositionen om konsumenternas stora oro beträffan-
            de livsmedlens kvalitet och framhåller att denna bör tas på allvar.
            Regeringen har dock föga att komma med för att dämpa denna oro.
            Den största orsaken till oron torde vara den alltmer ökande okunskapen
            om kosten, dess sammansättning, produktion och hantering. Bästa
            botemedlet är ökad kunskap. Ökad kunskap ges genom undervisning
            av god kvalitet och i tillräcklig omfattning mot bakgrund av de
            starka omvälvningar som snabbt skett i vårt samhälle, såväl strukturellt
            som kulturellt. Om inte detta uppmärksammas snart nog och på bred
            front, blir de konsumenter som regeringen säger sig vilja värna
            om offer för många gånger opportunistiska opinionsvågor, där sakligheten
            icke sällan sätts på undantag. Det bästa skyddet åt konsumenten
            och särskilt de unga konsumenterna är gedigna kunskaper, med vilka
            de själva kan bedöma och fatta egna avgöranden. Mot bakgrund av
            konsumentens otillräckliga kunskaper om kost och hälsa är det
            alltså angeläget att man satsar på utbildningen i kost- och hälsofrågor
            på alla nivåer i ungdomsskolan. De kunskaper eleverna får i grundskolan
            i dag är otillräckliga för att ge den faktiska färdigheten att
            välja livsmedel, att sätta samman och att tillaga en riktig kost.
            Tiden i ämnet hemkunskap är för knapp. Hemkunskap i skolan kommer
            först i 8:e klass, den ålder då eleverna har mest intresse av
            kamrater och minst av skola, lärare och föräldrar. Kostkunskap
            bör förekomma kontinuerligt i hela grundskolan och förmedlas av
            i ämnet väl utbildade lärare. Timmarna i hemkunskap är för få.
            På tre lektioner är det svårt att hinna laga mat och dessutom
            ha lektioner i näringslära, livsmedelskunskap, ekonomi m. m. Förr
            tog barnen oftare del av de praktiska matlagningsbestyren i hemmen.
            I dag, då föräldrarna förvärvsarbetar i så stor utsträckning,
            finns inte denna möjlighet. Skolan har därför fått huvudansvaret
            för att ge eleverna dessa praktiska färdigheter. I gymnasieskolan
            på konsumtionslinjen och i de konsumentekonomiska specialkurserna
            med kostinriktning ges gedigna teoretiska och praktiska kunskaper
            om kost- och hälsofrågor. Denna utbildning ges även på de f.d.
            lanthushållsskolorna. Internatformen på dessa skolor utnyttjas
            även för social fostran. De konsumentekonomiska utbildningarna
            inom gymnasiesko- lan och f.d. lanthushållsskolorna har blivit
            starkt nedskurna eller rent av nedlagda. Kostens betydelse för
            hälsan har mer och mer kunnat vetenskapligt beläggas. Utbudet
            av produkter är emellertid mycket stort, och allmänheten är förvirrad
            och har svårt att veta, vad som är bra köp ur näringssynpunkt
            och ur ekonomisk synpunkt. Utbildning i dessa frågor är därför
            viktig för såväl journalister, tandläkare, hygienister, fritidsledare,
            socialsekreterare som för unga föräldrar, dagbarnvårdare, affärsfolk,
            sjuksköterskor och läkare m. fl.
          </p>
          <pb facs="riksdagen-motions-pdf/data/198485/mot_198485__3103/mot_198485__3103-003.pdf"/>
          <fw xml:id="i-GujNcQBjj33Ekd5g6qKiYV">
            Mot. 1984/85:3103 14
          </fw>
          <p xml:id="i-RcZZMv8DZZjJqHVFRnucuM">
            På sociala servicelinjen, som ger utbildning åt vårdbiträden
            inom den öppna vården, förekommer ännu kost- och konsumentkunskap
            på timplanen. Även på denna linje är tiden för knapp för att ge
            de praktiska färdigheter som krävs för att man skall klara av
            att sköta inköp av livsmedel, handha annans ekonomi, tillaga och
            ge råd om näringsriktig kost för konsumenter, som är äldre, sjuka
            eller har missbruksproblem. På vårdlinjen saknas ämnet kostkunskap,
            men det ingår som ett moment i ämnet vårdkunskap. Kostens betydelse
            för att förebygga sjukdomar och förkorta vårdtider har poängterats
            alltmer. Utbildningen i kost- och hälsofrå- gor på vårdlinjen
            behöver ses över. I övrigt saknas utbildning om kost- och hälsofrågor
            i gymnasieskolan. De konsumentekonomiska specialkurserna med kostinriktning
            är en bra grundutbildning för barnskötar-, förskollärar- och vårdutbildningar.
            De ger kunskaper som är värdefulla i deras yrkesutövning och för
            vår samhällseko- nomi. Man bör därför överväga, om inte dessa
            kurser skall vara behörighets- givande. Under alla omständigheter
            bör de vara meritgivande för tillträde till utbildning. De elever
            som gått en teoretisk eller yrkesinriktad studieväg i gymnasieskolan
            bör även ges möjligheter att gå en konsumentekonomisk utbildning
            som påbyggnad. Denna utbildning skulle väcka mer intresse och
            ges ökad status om den meritvärderades vid tillträde till högre
            utbildning. Det är viktigt att man satsar mera och inte mindre
            på utbildning i hushållning och i kost- och hälsofrågor. Det finns
            i dag också många vuxna som har behov av utbildning på dessa områden.
            Viss sådan förekommer, men har ej ansetts tillräckligt arbetsmarknadsinriktad
            och har därför reducerats. Även för vuxna behövs emellertid en
            fortlöpande möjlighet till yrkesförkov- ran på dessa ämnesområden.
            Några ytterligare utredningar torde inte krävas. Däremot måste
            man i dag nyttja alla möjligheter till utbildning på området.
            Man kan sålunda slutligen sammanfattningsvis konstatera att behovet
            av utbildning i kost och näring för olika yrkeskategorier redan
            kartlagts, att en meritvärdering av de konsumentekonomiska specialkurserna
            är önskvärd, att alla yrkeskategorier, som förmedlar kostinformation,
            bör ha adekvat utbildning, att mer tid behövs för utbildning inom
            kost och näring på alla nivåer i ungdomsskolan i stället för som
            nu minskat utbud av kurser, att vuxna som saknar nödvändiga kunskaper
            för sin yrkesutövning ävenledes bör ges möjlighet till undervisning
            i kost och näring, att information och utbildning är primära förutsättningar
            för att kunna åstadkomma förändrade kostvanor. Mot bakgrund av
            det anförda yrkas att riksdagen som sin mening ger regeringen
            till känna vad i motionen anförts om vikten av meritvärdering
            av de konsumentekonomiska
          </p>
          <pb facs="riksdagen-motions-pdf/data/198485/mot_198485__3103/mot_198485__3103-004.pdf"/>
          <fw xml:id="i-VzBuBBbv2UG7D4BESh6Sdk">
            Mot. 1984/85:3103 15
          </fw>
          <p xml:id="i-Bq1FQcdjCwLbLp1FAwBsnd">
            specialkurserna samt om ökad uppmärksamhet åt utbildning i kost-
            och näringskunskap, särskilt i ungdomsskolan.
          </p>
          <p xml:id="i-Vi4vhX76VUrTvJnGpUdxor" type="date">
            Stockholm den 15 april 1985
          </p>
          <div xml:id="i-H4VBHmdeLB2qqrNqUaZ5pd" type="signatureBlock">
            <p who="i-VKBXGHy4KWJbExz3QgCuVy" type="signature">
              MONA SAINT CYR (m)
            </p>
          </div>
          <pb facs="riksdagen-motions-pdf/data/198485/mot_198485__3103/mot_198485__3103-005.pdf"/>
          <p xml:id="i-Vnv4XA6e48YUYEL8BMtXJz">
            minab/gotab Stockholm 1985 82686
          </p>
        </div>
      </div>
    </body>
  </text>
</TEI>
