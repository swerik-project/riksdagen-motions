<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--fk--00111">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__111/mot_1959__fk__111-001.pdf"/>
      <fw xml:id="i-5R5FM3b7bRE1XCWKtfCLug">
        6 Motioner i Första kammaren, nr 111 år 1959
      </fw>
      <div xml:id="i-UBH2zjBf3dsD8QxbEZWSAm" type="motHeader">
        <div xml:id="i-9wwyhztyh95mAaSaqXPu7E" type="motTitle"/>
        <div xml:id="i-U87pug6SkL5qJUb2RGFocu" type="motSubmissionInfo"/>
      </div>
      <div xml:id="i-6bmw2S1wxzXcUGPre5kJxR" type="motBody">
        <div xml:id="i-8PXG2M6LML3NX2jNRafEEK">
          <p xml:id="i-5MNoEy9SArZXLvbPR21Lrn">
            Nr 111
          </p>
          <p xml:id="i-X4dnFAZg63mCjqPf7LiWZK" type="titleString">
            Av herr Lundström, angående flygförbindelserna i de nordliga
            de- larna av Skandinavien och Finland, m. m.
          </p>
          <p xml:id="i-6MC5YwY4qzg5JN9fPm9fzU">
            Det är först under de allra senaste åren som inrikesflyget i
            Sverige tagit någon omfattning, och det har också visat sig att
            sedan det nya bolaget för inrikesflyg, AB Linjeflyg, bildades,
            har det ackumulerade behovet av flyg- förbindelser inom landet
            gjort, att bolaget vartefter öppnat nya linjer i ganska snabb
            takt. Man torde dock kunna anse, att det inrikes reguljära flyget
            ännu inte mot- svarar det behov av snabba förbindelser mellan
            olika delar av landet som den allmänna utvecklingen alltmer accentuerar.
            Orsakerna härtill är bl. a. och kanske främst bristen på flygfält.
            Det nu av kommunikationsministern anmälda förhållandet, att regeringen
            tagit ställning till förläggningen av det sedan mer än tio år
            av riksdagen beslutade flygfältet i Västerbotten och att detta
            fält kommer att byggas så snart definitiv uppgörelse träffats
            med bl. a. Umeå stad, pekar på att ett flygfält inom den närmaste
            framtiden kommer att finnas tillgängligt vid Umeå. Detta basflygfält
            kommer därvid att utgöra en viktig länk i nätet av flygfält inom
            Norrland. Inom de trakter av Norrlands inland där avstånden är
            stora och vägnätet är relativt outvecklat föreligger latenta behov
            av förbindelser med såväl kustområdena som olika delar av inlandet.
            De flygförbindelser som utveck- lats inom dessa områden, ambulansflyg
            och vissa slag av annat nyttoflyg liksom även flyg av mera sportmässig
            art, är i stor utsträckning baserade på sjöflygets landningsmöjligheter
            i inlandets sjöar. Då det emellertid inom dessa områden finns
            militära flygfält, som hittills varit helt avskärmade för civilt
            bruk, torde det ligga nära till hands att ta under omprövning,
            huruvida inte denna princip kunde brytas och för civila förbindelser
            lämp- liga fält öppnas för civilflyget. I detta sammanhang kan
            pekas på förhållandena i Norge. Här finns ett mycket stort antal
            militära fält både inom och utom NATO-organisationen, och flera
            av dessa flygfält har även under fredstid en relativt hög bered-
            skap. Sådana fält är emellertid i Norge öppna för civilt bruk.
            Man behöver här endast peka på Gardemoen i närheten av Oslo och
            Bardufoss i Nord- norge. Det senare fältet bildar en viktig länk
            i norskt reguljärt civilflyg. I Sverige har hittills endast några
            få militära fält öppnats för civilt bruk; från början torde det
            endast ha varit Kallaxfältet i Norrbotten, men senare har ytterligare
            ett par fält öppnats för civilt bruk. Om ytterligare fält öppnas
            för sådant flyg, exempelvis inom det nordliga inlandet, skulle
            detta
          </p>
          <pb facs="riksdagen-motions-pdf/data/1959/mot_1959__fk__111/mot_1959__fk__111-002.pdf"/>
          <fw xml:id="i-EyGVpZr8CRCA68K5GoJknX">
            Motioner i Första kammaren, nr 111 år 1959 7T
          </fw>
          <p xml:id="i-Af7qc98GRronHTsy4G9zeX">
            betyda ett stort steg framåt för reguljära flygförbindelser inte
            bara längs kustområdet uppåt utan även för flyg inåt landet. I
            detta sammanhang kan även erinras om att Nordiska rådets sjätte
            session i Oslo senhösten 1958 antog en rekommendation till berörda
            rege- ringar att medverka till möjligheterna av flygförbindelser
            mellan de tre nordiska länderna i respektive länders nordligaste
            områden. Som det nu ligger till kan man i såväl Finland som Norge
            och Sverige flyga i nord- sydlig riktning, men inte så att säga
            tvärs över områdena i denna del av Skandinavien. Ändå kan endast
            en blick på kartan ge vid handen att inom dessa nordliga områden
            ligger flygfälten i dessa länder relativt nära var- andra. En
            flygförbindelse Ivalo—Kemi—Kallax—Kiruna—Bardufoss skul- le ge
            vartdera landet anknytning till det andra landets sydgående flyglinjer.
            Om man nu efter anläggandet av Umeåfältet kunde tänka sig ett
            flygfält i Västerbottens inland öppnat för civilt bruk, kan därvid
            en förbindelse Vasa—Umeå—inlandsfältet—Bodö öppna nya möjligheter.
            Om en person i Nordnorge i dag snabbt vill förflytta sig till
            exempelvis Helsingfors måste förbindelse per flyg bli exempelvis
            Bardufoss-Bodö— Oslo—Stockholm-—Helsingfors. Omvänt måste en person
            i den nordliga delen av Finland, som snabbt vill förflytta sig
            till någon plats i norra Norge, flyga söderut till Helsingfors
            eller Åbo och därifrån via Stockholm och Oslo för att nå den reguljära
            förbindelsen till Nordnorge. Om denna person i stället kunnat
            flyga direkt till Luleå och därifrån via Kiruna till Bardufoss
            hade såväl flygtid som kostnader reducerats till en bråkdel av
            vad som nu erfordras. En sådan utveckling av flygförbindelserna
            inom den nordliga delen av Skandinavien och Finland skulle vidare
            — om de planer som dryftats inom det Nordiska rådets samfärdselskommitté
            blir förverkligade — i framtiden kunna utvidgas till ett nordskandinaviskt
            rundflyg. I dessa planer ingår bl. a. ett landbaserat fält i Kirkenes,
            som nu endast har en flyghamn, som användes av sjöflyg med åtminstone
            vintertid mycket sparsamma förbin- delsemöjligheter. Vad man nu
            diskuterat är att ett eventuellt flygfält i Kir- kenes skulle
            kunna möjliggöra en finsk flyglinje upp till Ivalo, förlängd till
            Kirkenes. Därmed anknytes den finska nordliga långlinjen till
            ändpunkten för den norska nordgående långlinjen inom flyget. Vad
            man kallar ”rund- flyget”, som bl. a. borde bli en turistattraktion,
            är alltså möjligheten att flyga exempelvis Ivalo—Kirkenes—Bardufoss—Kiruna—Luleå—lIvalo
            eller vilken kombination som helst med hänsyn till utgångspunkten.
            Dessa möjligheter skulle självfallet vidgas med en större ring,
            där det vore möj- ligt att välja någon annan finsk utgångsort
            och ta linjen Vasa—Umeå— Bodö 0. s. v. Alla dessa planer är i
            dagens läge ställda på framtiden, men som ett steg för deras förverkligande
            kunde man tänka sig att nu knyta ihop de tre län-
          </p>
          <pb facs="riksdagen-motions-pdf/data/1959/mot_1959__fk__111/mot_1959__fk__111-003.pdf"/>
          <fw xml:id="i-7zyMGJgPyhioKWERJB7vUz">
            8 Motioner i Första kammaren, nr 111 år 1959
          </fw>
          <p xml:id="i-KNkmXerMnZ8WdcqxcRyYkk">
            dernas flygförbindelser åtminstone på det sättet, att Kiruna
            fick förbin- delse med Bardufoss och Luleå med någon finsk flygplats
            för reguljärt flyg. Man kunde vidare undersöka huruvida inte ett
            lämpligt inlandsfält för mili- tärt bruk i exempelvis Västerbotten
            kunde öppnas för civilt bruk. Detta skulle ätminstone tills vidare
            ha mycket stor betydelse för inlandets be- folkning i vad avser
            snabba förbindelser med kusten. Med hänvisning till vad som här
            anförts hemställes, att riksdagen i skrivelse till Kungl. Maj:t
            anhåller om att en undersökning kommer till stånd beträffande
            på vad sätt regeringen kan medverka till att en sammanknytning
            sker mellan de nordiska ländernas flygförbindelser i de nordliga
            delarna av Skandinavien och Finland, samt att möjligheterna för
            lämpliga militära flygfälts öppnan- de för civilt bruk undersökes.
          </p>
          <p xml:id="i-SG11yRCwwrRyTLRhFPRH61" type="date">
            Stockholm den 27 januari 1959
          </p>
          <div xml:id="i-Wrxj7mY8FETgUiFnyC9RDH" type="signatureBlock">
            <list xml:id="i-LA97r6tPGJAyf5ZJdopKqB">
              <item xml:id="i-Pg5nfiNSngRcJLgJjkxu6D" who="i-LqZVb6hLZp6CQ14f85xa4x" type="signature">
                Birger Lundström
              </item>
            </list>
          </div>
        </div>
      </div>
    </body>
  </text>
</TEI>
