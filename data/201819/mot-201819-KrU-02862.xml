<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-02862">
  <teiHeader>
    <fileDesc>
      <titleStmt>
        <title>Kultur- och mediepolitisk motion</title>
        <author corresp="i-5BpKZwq8Nrrge7Ep1aDZB9">av Lotta Finstorp m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2862 av Lotta Finstorp m.fl. (M)</title>
          <idno type="rdwebb">H6022862</idno>
          <rs type="number">2862</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H6022862/text</ref>
          <ref type="dokument_url_html">http://data.riksdagen.se/dokument/H6022862</ref>
          <ref type="dokumentstatus_url_xml">http://data.riksdagen.se/dokumentstatus/H6022862</ref>
          <ref type="docx">http://data.riksdagen.se/fil/2776B49E-0A3E-47A9-8747-6F7526CDA734</ref>
          <ref type="pdf">http://data.riksdagen.se/fil/0E080949-A654-43F6-8EE5-24B2C4FC02BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D6BdJGBy4BwC9ZWW8VrUXP" type="signed"/>
        <correspContext corresp="i-D6BdJGBy4BwC9ZWW8VrUXP">
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-HVNurMXeCe8w9FG2WJ148E"/>
        </correspContext>
        <correspAction xml:id="i-LyCanDijAK9GK5bUrrEEVL" type="submitted">
          <date when="2018-11-30"/>
          <time when="15:04:50"/>
        </correspAction>
        <correspAction xml:id="i-BWsNe7zgGYCbd27xit9P2y" type="reviewed">
          <date when="2018-11-30"/>
          <time when="17:45:43"/>
        </correspAction>
        <correspAction xml:id="i-2N6HTRXeVBA8FREPp5RVp4" type="referred">
          <date when="2018-12-05"/>
        </correspAction>
        <correspAction xml:id="i-A4jV6VPmBzuUhT1GaY8Jq1" type="assigned">
          <date when="2019-07-11"/>
          <time when="11:19:34"/>
        </correspAction>
        <correspContext corresp="i-A4jV6VPmBzuUhT1GaY8Jq1">
          <ref type="assignedTo">Kulturutskottet</ref>
        </correspContext>
        <correspAction xml:id="i-5euZPkGEaRrHRMUqf1cBc2" type="behandlas_i"/>
        <correspContext corresp="i-5euZPkGEaRrHRMUqf1cBc2">
          <ref type="uppgift">2018/19:KrU8</ref>
          <ref type="ref_dok_id">H601KrU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU8</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X7W99s8EExkc7i5WGqGKE8" type="behandlas_i"/>
        <correspContext corresp="i-X7W99s8EExkc7i5WGqGKE8">
          <ref type="uppgift">2018/19:SkU13</ref>
          <ref type="ref_dok_id">H601SkU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU13</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LZGUPhCWmJPABPq1NTP6gF" type="behandlas_i"/>
        <correspContext corresp="i-LZGUPhCWmJPABPq1NTP6gF">
          <ref type="uppgift">2018/19:KrU7</ref>
          <ref type="ref_dok_id">H601KrU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU7</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Cw8NqoGEePdo8VGhmfbu1i" type="behandlas_i"/>
        <correspContext corresp="i-Cw8NqoGEePdo8VGhmfbu1i">
          <ref type="uppgift">2018/19:KrU11</ref>
          <ref type="ref_dok_id">H601KrU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU11</ref>
          <ref type="ref_dok_titel">Kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9gGq3LhV81u7gdPzpMF7Wd" type="behandlas_i"/>
        <correspContext corresp="i-9gGq3LhV81u7gdPzpMF7Wd">
          <ref type="uppgift">2018/19:KU29</ref>
          <ref type="ref_dok_id">H601KU29</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU29</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SGGNkxfBzKLSCqnVLnMobw" type="behandlas_i"/>
        <correspContext corresp="i-SGGNkxfBzKLSCqnVLnMobw">
          <ref type="uppgift">2018/19:KrU12</ref>
          <ref type="ref_dok_id">H601KrU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU12</ref>
          <ref type="ref_dok_titel">Allmänna kulturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EHPTokYXEd4ohAT94RGYBt" type="behandlas_i"/>
        <correspContext corresp="i-EHPTokYXEd4ohAT94RGYBt">
          <ref type="uppgift">2018/19:KrU13</ref>
          <ref type="ref_dok_id">H601KrU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU13</ref>
          <ref type="ref_dok_titel">Frågor om konstarterna och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T12YXLeX7CSNTcSMUWof8F" type="behandlas_i"/>
        <correspContext corresp="i-T12YXLeX7CSNTcSMUWof8F">
          <ref type="uppgift">2018/19:KrU14</ref>
          <ref type="ref_dok_id">H601KrU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU14</ref>
          <ref type="ref_dok_titel">Public service-frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XFjAZ1u5UZYNV8ukpMQKVi" type="behandlas_i"/>
        <correspContext corresp="i-XFjAZ1u5UZYNV8ukpMQKVi">
          <ref type="uppgift">2018/19:NU7</ref>
          <ref type="ref_dok_id">H601NU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU7</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-64ScFQTdG81HgUREiF5Rfb" type="behandlas_i"/>
        <correspContext corresp="i-64ScFQTdG81HgUREiF5Rfb">
          <ref type="uppgift">2018/19:KrU1</ref>
          <ref type="ref_dok_id">H601KrU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GJuS39u3LXZsVoM9b97NT" type="motHeader">
        <div xml:id="i-Lyv173wHnu7PpEKgN2PJGq" type="motTitle">
          Motion till riksdagen 2018/19:2862 av Lotta Finstorp m.fl. (M)
          Kultur- och mediepolitisk motion
        </div>
      </div>
      <div xml:id="i-8sWcaapxzUJSUUZDvHZ5vc" type="motBody">
        <div xml:id="i-DA3SjMvqhAmp8fRKJWDnfu" type="motProposal" subtype="förslag">
          <head xml:id="i-CYe6Zn7rXcpCYvKUhVyLEo">
            Förslag till riksdagsbeslut
          </head>
          <list xml:id="i-6osEwi5FjeH35sDRZLeWCz" style="ol">
            <item xml:id="i-5BpEkza9sKZx3Fqg7ZnBKY">
              Riksdagen ställer sig bakom det som anförs i motionen om åtgärder
              för att minska den politiska styrningen av konsten och kulturens
              innehåll och tillkännager detta för regeringen.
            </item>
            <item xml:id="i-JvsNAd9aE9UDWBi7zaxTqZ">
              Riksdagen ställer sig bakom det som anförs i motionen om att
              utveckla kultur­samverkansmodellen och tillkännager detta för
              regeringen.
            </item>
            <item xml:id="i-SLX1VkeRnVZDimuj93BNRe">
              Riksdagen ställer sig bakom det som anförs i motionen om att
              värna och möjliggöra en mångfald av finansiärer inom kulturområdet
              och tillkännager detta för regeringen.
            </item>
            <item xml:id="i-E8kY4BfuW7txWC2FKyZJvQ">
              Riksdagen ställer sig bakom det som anförs i motionen om att
              skapa goda förutsättningar för nyskapande kultur och tillkännager
              detta för regeringen.
            </item>
            <item xml:id="i-Xq86qsaSwycDDEuAV8JPtB">
              Riksdagen ställer sig bakom det som anförs i motionen om scenkonstallianserna
              och tillkännager detta för regeringen.
            </item>
            <item xml:id="i-UAoavNVTwRPrefLsUpbXsv">
              Riksdagen ställer sig bakom det som anförs i motionen om att
              möjliggöra för fler kulturskapare att starta och driva företag
              och tillkännager detta för regeringen.
            </item>
            <item xml:id="i-4od2qPThiHZ887n7uDHMgC">
              Riksdagen ställer sig bakom det som anförs i motionen om att
              prioritera barns och ungas rätt till kultur och tillkännager detta
              för regeringen.
            </item>
            <item xml:id="i-KekeHZQntsdyqtQi55EcVh">
              Riksdagen ställer sig bakom det som anförs i motionen om att
              bygga ut Skapande skola till att omfatta även gymnasieskolan och
              tillkännager detta för regeringen.
            </item>
            <item xml:id="i-WDwoEAL4qUgQB58mAoFPi9">
              Riksdagen ställer sig bakom det som anförs i motionen om en långsiktig
              harmonisering av momsen avseende film, dans och e‑böcker och tillkännager
              detta för regeringen.
            </item>
            <item xml:id="i-LsCaqDymCvc1XJU8DCgJHh">
              Riksdagen ställer sig bakom det som anförs i motionen om museernas
              roll som självständiga institutioner och tillkännager detta för
              regeringen.
            </item>
            <item xml:id="i-MSQ6zVxs4BW5eAKPMDN26V">
              Riksdagen ställer sig bakom det som anförs i motionen om konst
              och arkitektur i det offentliga rummet och tillkännager detta
              för regeringen.
            </item>
            <item xml:id="i-T3rB4oTLpsBac5BRo6L1Nh">
              Riksdagen ställer sig bakom det som anförs i motionen om att
              utveckla och förbättra presstödet och tillkännager detta för regeringen.
            </item>
            <item xml:id="i-YJBh732wc5joqxqMUFfkmk">
              Riksdagen ställer sig bakom det som anförs i motionen om att
              public service-bolagen ska ingå i ett system för medieetisk granskning
              och tillkännager detta för regeringen.
            </item>
            <item xml:id="i-SfJ8qXnSdYsSibczYjA9RQ">
              Riksdagen ställer sig bakom det som anförs i motionen om att
              regeringen ska säkerställa saklighet och opartiskhet i public
              service genom att utveckla granskningsnämndens uppdrag och tillkännager
              detta för regeringen.
            </item>
            <item xml:id="i-3GU8nr6ck8yXcQzqMa4dtj">
              Riksdagen ställer sig bakom det som anförs i motionen om att
              regeringen bör återkomma med förslag som innebär att tillgångarna
              på public service-kontot balanseras årligen samt justeras automatiskt
              och tillkännager detta för regeringen.
            </item>
            <item xml:id="i-WVZ9SqtZ761vzMMMyVdpiT">
              Riksdagen ställer sig bakom det som anförs i motionen om att
              i kommande sändningstillstånd kraftigt begränsa möjligheterna
              till sponsring för SVT och tillkännager detta för regeringen.
            </item>
            <item xml:id="i-7LrBf4fbLLCN7FZgGn3Uue">
              Riksdagen ställer sig bakom det som anförs i motionen om att
              medel som frigörs när Radiotjänst i Kiruna AB läggs ned bör användas
              för att sänka avgiften för avgiftsbetalarna och tillkännager detta
              för regeringen.
            </item>
          </list>
        </div>
        <div xml:id="i-VbWiRYtgxm51TSuTkzCEnK" type="motContent">
          <head xml:id="i-VG3atCZSactr1jGYV8DLfH" type="h1">
            De kulturpolitiska målen
          </head>
          <p xml:id="i-LhhUPnYMzp6wKZCbFTjzsy">
            De kulturpolitiska målen, som fastställdes redan under förra
            alliansregeringen, anger vilken riktning som staten vill peka
            ut för kulturpolitiken. Enligt målen ska kulturen vara en dynamisk,
            utmanande och obunden kraft med yttrandefriheten som grund.
          </p>
          <p xml:id="i-DJSYKZpRg649xAsrn8n54N">
            För Moderaterna är det självklart att armlängds avstånd ska råda
            mellan kulturens utövare och politiker. Det är grundläggande att
            konsten skall vara fri. Den skall fredas från politisk klåfingrighet.
            Staten kall inte gå in och villkora, det vill säga styra, konsten
            och de fria institutionerna – hur vällovliga dessa ambitioner
            än är. De statliga kultur­politiska målen ska inte bli styrande
            i den grad att de exkluderar vissa grupper. En ny regering bör
            se över regleringsbrev och statliga uppdrag i syfte att minska
            den politiska styrningen av konsten och kulturens innehåll.
          </p>
          <p xml:id="i-joxzDZfKgtLjtAw8nGovs">
            Kulturen och konsten har ett egenvärde, och den ger oss verktyg
            att utforska vilka vi är som människor. Kulturpolitikens huvuduppgift
            är att ge förutsättningar för att mer konst och kultur skapas,
            och att mer konst och kultur kan möta en publik. Detta har samtidigt
            viktiga funktioner även för andra delar av samhället i form av
            utbildning och bildning, hälsa, integration och tillväxt. Dessa
            delar står inte i något motsatsförhållande till varandra, utan
            är två sidor av samma kulturpolitiska mynt.
          </p>
          <p xml:id="i-5p7LdcQGMvkmy4vsxvqBNg">
            Kultur angår alla. Det är en fråga om både bildning och demokrati.
            En prioriterad fråga inom kulturpolitiken bör därför vara att
            skapa ett samhälle där fler känner att de vill verka och kan utvecklas
            som konstnärer – där fler skapar kultur och där fler kan komma
            i kontakt med kulturen.
          </p>
          <p xml:id="i-TVFy59uB8MsJ5CZsr3Mptw">
            De fria konsterna är ett av våra viktigaste medel för att värna
            yttrandefriheten. Vi ser med stor oro på all sorts radikalisering
            och extremism med antidemokratiska förtecken, oavsett om den är
            religiös eller politisk. Kulturpolitiken kan i dessa sammanhang
            bidra till ökad dialog och kunskapsspridning.
          </p>
          <head xml:id="i-VoCFYVxPbLveG8GHGpjNv9" type="h1">
            Kultursamverkansmodellen
          </head>
          <p xml:id="i-EfjRiWydUE1jahpCvTv9wJ">
            Kultursamverkansmodellen var en reform som Alliansen drev igenom
            för att skapa ökat utrymme för – och bejaka – regionala prioriteringar
            och variationer vad gäller kultur­livet. De landsting/regioner
            som ingår i modellen beslutar därför hur det statliga bidraget
            ska fördelas på regional nivå. Vi värnar Kultursamverkansmodellen
            som i sin helhet har tjänat kulturen väl. Modellen behöver dock,
            efter mer än tio år, vidareutveck­las och reformeras.
          </p>
          <p xml:id="i-Gbfb6vQgdiXaf8C3oPM9nb">
            Rollerna inom Kultursamverkansmodellen måste tydliggöras. Dessutom
            behöver vi förbättra kontaktytorna för kulturinstitutioner och
            fristående kulturutövare som känner att de saknar dialog med nationella
            beslutsfattare. Ambitionen är att de resurser som staten tillför
            ska användas för att uppfylla de nationella kulturpolitiska målen
            – men därefter ska den regionala nivån avgöra hur dessa mål bäst
            uppnås. Det innebär också att regeringen i möjligaste mån bör
            undvika att kringgå samverkansmodellen och peka ut enskilda verksamheter
            som ska få statligt stöd.
          </p>
          <head xml:id="i-QjHSj4gyJqXq6hiQ2zVjFf" type="h1">
            Kulturen och kulturskaparens villkor
          </head>
          <p xml:id="i-WWzLCw7N7VNwFc8jjGt9QQ">
            Kultur finns och finansieras i offentlig, privat och ideell sektor.
            En modern kulturpolitik inkluderar alla dessa och arbetar för
            att de skall kunna utvecklas enskilt och tillsam­mans.
          </p>
          <p xml:id="i-EoJt4mM3Zf5iuy6aiPXE8r">
            Moderaterna understryker vikten av en mångfald av finansiärer
            samt fria resurser inom kulturpolitiken. Att skapa goda förutsättningar
            för konsten och kulturen handlar också om att belysa hur kulturpolitiken
            hänger samman med alla andra politikområden. När människor får
            behålla mindre av sin lön drabbar det kultursektorn i synnerhet.
            Kulturpolitik bör därför inte reduceras till en tävlan om att
            dela ut bidrag. Frågan om kulturens villkor är långt större och
            mer komplex än så.
          </p>
          <p xml:id="i-7AZV2Epqokd2xo7gX6yzcm">
            Det är inom besöksnäringen flest nya jobb skapas. Detta berör
            inte minst unga människor som inom denna sektor får sitt första
            viktiga jobb. Kulturen, och även idrotten, är motorn i hela denna
            växande näring. En modern kulturpolitik handlar därför både om
            att bejaka kulturens egenvärde och om dess möjlighet att bidra
            till jobb och tillväxt.
          </p>
          <head xml:id="i-NJtjDepA2RGXRVntpqp17o" type="h2">
            Kulturbryggan
          </head>
          <p xml:id="i-PrhVMNmeekv2nTJkxBwqS4">
            Det som idag betraktas som nyskapande kultur, kan imorgon komma
            att vara en etablerad del av vårt gemensamma kulturarv. Villkoren
            för nyskapande kultur bör därför vara goda. Kulturbryggan skapades
            av alliansregeringen 2007 för att aktivt stötta nyskapande kultur.
            Detta är en investering i framtiden som lägger grunden för fram­tidens
            svenska konst- och kulturskapande. Erfarenheten visar att riktat
            stöd för nya konstnärer i början av deras yrkesverksamma gärning
            är viktigt. Moderaterna värnar Kulturbryggan, och vår ambition
            är att löpande förbättra och på sikt bygga ut reformen.
          </p>
          <head xml:id="i-KyXmrUrB8kMRAS64n25FEs" type="h2">
            Scenkonstallianserna
          </head>
          <p xml:id="i-4ZwA6wDH1zYMpXTaFsnocP">
            Scenkonstallianser är en samlande benämning för tre moderna trygghetsnätverk
            för frilansande inom scenkonstområdet i Sverige: Teateralliansen,
            Dansalliansen och Musikalliansen. Dessa är viktiga för svenskt
            kulturliv. Deras långsiktiga förutsättningar att utöka sin verksamhet
            och anpassas till den moderna tidens krav behöver kontinuer­ligt
            förbättras. Riksdagens kulturutskott genomförde senast en utvärdering
            av scen­konstallianserna år 2012. Den visade att allianserna förbättrat
            tryggheten för de scenkonstnärer som anställts, men också att
            det finns utrymme för utveckling. Statens kulturråd har påkallat
            behovet av en ny utvärdering i detta syfte, och en sådan bör genomföras.
          </p>
          <head xml:id="i-5vtTV7BcwznAKo62Q9BNQE" type="h2">
            Kulturskaparen som entreprenör
          </head>
          <p xml:id="i-7WuoMfdLA8RKkGhUppwS9e">
            Många kulturskapare är också egna företagare. Detta lägger grunden
            för kulturell mångfald, skapar jobb och tillväxt över hela landet
            och är en av hörnstenarna i en modern kulturpolitik. Samtidigt
            är det självklart viktigt att kulturarbetare, oavsett anställningsform,
            har bra och trygga villkor. Vägen till egenförsörjning är en av
            våra viktigaste frågor, och då måste också kulturarbetare i större
            utsträckning kunna leva på sitt skapande. En stark upphovsrätt
            spelar också stor roll för professionella kultur­skapares villkor,
            men även för att skydda de kulturella och kreativa näringarna
            som är en viktig och växande bransch. Vidare ser vi behov av regelförenklingar
            för kultur­arbetare med eget företag, liksom för entreprenörer
            i stort. Därför driver Moderaterna förslag såsom minskad administration
            för företag med lägre omsättning och sänkt gräns för aktiekapital.
            Det bör också undersökas om riktade utbildningar eller liknande
            är önskvärt inom ramen för befintliga kultur- och företagarfrämjande
            insatser.
          </p>
          <head xml:id="i-BDASVcrPF2HFejfChKkJSi" type="h1">
            Barn och ungas rätt till kultur
          </head>
          <p xml:id="i-GP5RaaccGsMnpJbihz4851">
            Att tillgängliggöra kultur är för Moderaterna en del av vårt
            partis övergripande arbete mot det växande utanförskapet. Stor
            del av vårt fokus ligger på alla barn och ungdomars rätt till
            kultur, och vi prioriterar särskilt barn och ungdomar från socioekonomiskt
            utsatta miljöer. Vi ser att kulturen har att arbeta med att nå
            barn och unga från grupper som i lägre grad tar del av olika kulturyttringar.
            Ofta är det i unga år som människors intresse för kultur och konstnärligt
            skapande bäst kan tillvaratas och stimuleras. Ett levande kulturliv
            breddar möjligheterna för livslångt lärande och livslånga bildningsresor.
          </p>
          <head xml:id="i-A4j3bQXJ9zFQiRQtGgfptn" type="h2">
            Skapande skola
          </head>
          <p xml:id="i-KspzV9PLWjx5ski1dGjPLx">
            Skapande skola når barn och unga i den miljö där de befinner
            sig dagligen. För att fler barn och unga ska nås av kultur föreslår
            Moderaterna att Skapande skola ska byggas ut till att även omfatta
            gymnasieskolan. På sikt bör man också överväga om förskolan kan
            inkluderas. En utvidgning av Skapande skola skulle samtidigt ge
            kulturarbetare bättre möjligheter att sprida sin konst till barn
            och ungdomar i alla åldrar. Tidigare utvärder­ingar av Skapande
            skola har visat att en stor majoritet bland kommunerna regelbundet
            har använt sig av reformer med gott resultat. Det finns dock kommuner
            och fristående huvudmän som inte sökt stöd i förväntad omfattning.
            En analys av anledningen till detta bör genomföras i syfte att
            kunna identifiera och undanröja eventuella hinder.
          </p>
          <head xml:id="i-CT5BNMd1X4WZVGgfVmwvG2" type="h2">
            Kommunala kulturskolor
          </head>
          <p xml:id="i-TYLzeQGw5FnRdGPe8XGs1z">
            De kommunala kulturskolorna erbjuder barn och ungdomar en verksamhet
            som är bred, tillgänglig och av hög kvalitet. Den är därför viktig
            för tiotusentals barn och ungdomar. Skolornas verksamheter ser
            olika ut över landet beroende på kommunernas förutsätt­ningar
            avseende storlek, skattesats och geografiskt läge. Staten bör
            stötta denna mångfald, men samtidigt understryka att detta är
            en verksamhet som kommunerna har det yttersta ansvaret för. Att
            genom statliga bidrag sänka kulturskolornas avgifter är ett både
            kostsamt och ineffektivt sätt att göra skolorna mer tillgängliga.
            Det riskerar också att skapa ett system där stat och kommuner
            i praktiken får ett gemensamt ansvar för kulturskolornas verksamheter.
            Istället bör statens primära uppgift vara stödjande, t.ex. genom
            att erbjuda forskning om hur man breddar och fördjupar kulturskolornas
            verksamheter.
          </p>
          <head xml:id="i-DdcHgYLJsgzxu14ucjjJrS" type="h1">
            Harmoniserad kulturmoms
          </head>
          <p xml:id="i-WLBbcE8wfXRYiaHcMVVWv4">
            Skatter – inklusive moms – skall vara rimligt höga, förutsägbara
            och rättvisa. Detta är idag inte fallet inom kulturområdet. Två
            exempel på differentierade momssatser är pappersböcker kontra
            e‑böcker samt teater och konsert i jämförelse med att spela för
            dansande publik. I grunden tycker vi att all kultur ska omfattas
            av samma enhetliga kulturmoms. Utgångspunkten är att kulturmomsen
            inte ska göra skillnad mellan olika slags konst- eller kulturformer.
            Dessa frågor behöver initialt kartläggas i syfte att långsiktigt
            reformera och harmonisera kultursektorns moms- och skattesatser.
            Denna harmonisering skall ske över tid och med hänsyn till statens
            finanser.
          </p>
          <p xml:id="i-Rfc5FTQhMMSHQgAi55qRD2">
            Moderaterna ställer sig kritiska till höjningen av den s.k. biomomsen
            från sex till 25 procent. Höjningen riskerar att slå hårdast mot
            biografer på små orter runt om i Sverige. Det vore en olycklig
            utveckling, eftersom dessa biografer ofta fyller ett flertal funk­tioner
            och fungerar som samlingspunkt för det lokala kulturlivet. Vidare
            ser vi behov av en bred översyn av filmpolitiken. Därför har Moderaterna
            tidigare drivit igenom ett tillkännagivande om att tillsätta en
            ny filmutredning som skall undersöka svensk films långsiktiga
            organisatoriska förutsättningar.
          </p>
          <head xml:id="i-9PdpMebaoZca3whJQJg3L6" type="h1">
            Museer för lärande och bildning
          </head>
          <p xml:id="i-FTaPomAdfREPzpxD3S3cV5">
            Sveriges museer är viktiga för både lärande och bildning samt
            som förvaltare av kulturarv och historia. Vi lägger största vikt
            vid museernas roll som självständiga institutioner. Museernas
            verksamhet ska präglas av kunskapsuppbyggnad och hög kompetens
            inom respektive ämnesområde.
          </p>
          <p xml:id="i-XZ5Nvymfp6frRjSRmLEN46">
            Offentligt finansierade kulturinstitutioner, såsom museer, ska
            inte politiseras och styras av ideologiska pekpinnar. De ska självfallet
            vila på en demokratisk grund, men innehållet ska i så hög utsträckning
            som möjligt vara fritt. Dagsaktuella politiska strömningar ska
            inte styra vilka pjäser eller utställningar som genomförs. En
            alltför omfattande politisk styrning likriktar kulturen och gör
            den i förlängningen ointressant.
          </p>
          <p xml:id="i-TwB8NdFwx7ocoYxx9JgkkU">
            Moderaterna vill inkludera alla museer – statliga, föreningsdrivna,
            stiftelser, länsmuseer, enskilda och privata – i det långsiktiga
            statliga arbetet med Sveriges museer. Vi är bekymrade över att
            den förda museipolitiken har lagt ett ensidigt fokus på de statliga
            museerna och deras uppgift. Det behövs snarare en inkluderande
            politik som fokuserar på museiväsendets villkor i stort, samt
            ökad samverkan mellan olika museer. Statliga museer bör också
            kunna överlåta föremål som gåva till alla museer, oavsett huvudman.
          </p>
          <p xml:id="i-QQ2HECWNjeRaoUTE8tKkoZ">
            Moderaterna säger inte nej till fri entré på museer, men anser
            inte att detta är något som ska styras politiskt. Däremot bör
            varje museum själv, inom ramen för sitt uppdrag, kunna fatta beslut
            om hur man bäst breddar publiken och når nya grupper. Reformen
            om fri entré på statliga museer har i första hand gynnat vuxna
            innerstadsbor och turister. Istället vill vi möjliggöra för våra
            statliga museer att nå fler grupper över hela landet. I detta
            avseende bör exempelvis samarbetet mellan skolor och museer vara
            prioriterat. Den digitala tekniken ger också museerna helt nya
            möjligheter att nå ut, oavsett dag eller tid på dygnet. Museerna
            ska ges goda förutsättningar att arbeta med digitalisering, till
            exempel genom att det finns möjligheter till kompetensutveckling
            och erfarenhetsutbyte.
          </p>
          <head xml:id="i-Msipt5XhcMo7d75LEPETcU" type="h1">
            Konst och arkitektur i ett växande Sverige
          </head>
          <p xml:id="i-Qyk13KXV4w5MCv6WXfvTfd">
            Kulturen genomsyrar samhället på olika sätt, och den tar sig
            också uttryck genom arkitektur och konst i såväl nya bostäder
            som offentliga rum. Sverige växer snabbt och Boverket uppskattar
            att 600 000 nya bostäder behöver byggas till år 2025. Det innebär
            också att nya offentliga rum skapas. För att värna konst och arkitektur
            i det offentliga rummet bör vi blicka såväl bakåt som framåt.
            Det är därtill en fråga som bör ses i sammanhang av byggandets
            generella villkor.
          </p>
          <p xml:id="i-CkrtqMQLYftwX9taHCv8ow">
            De rivningar som skedde under mitten av 1900-talets andra hälft,
            och därefter framväxten av de så kallade miljonprogrammen, innebar
            viktiga standardhöjningar i form av till exempel rinnande vatten
            och minskad trångboddhet för många i vårt land. Samtidigt har
            erfarenheter från denna era visat att trivsel och trygghet handlar
            om mer än så. Rivningsvågen gjorde irreversibla avtryck i många
            svenska städer, och många av ingreppen framstår i efterhand som
            svårförståeliga.
          </p>
          <p xml:id="i-MMzM2gPuJvvafZzFLSZgoh">
            Denna samtidshistoria bör vi dra lärdom av. Balansgången mellan
            nytt och gammalt, mellan bevarande och innovation, är sällan enkel.
            Men de behöver heller inte alltid stå i motsats till varandra.
            Hänsyn måste också tas till lokala förutsättningar och samhällets
            olika behov.
          </p>
          <p xml:id="i-7XKbrJ17uLnvqb4TGEQCSA">
            Staten kan spela en viktig roll i att skapa förutsättningar för
            arkitekter, konstnärer och andra skapande grupper att samverka
            när nya bostadsområden växer fram, och att sådan samverkan sker
            tidigt i processen. Staten kan också föregå med gott exempel när
            offentliga miljöer utformas genom att på ett tydligt sätt koppla
            ihop byggande, arkitektur och konstnärskap. I denna strävan är
            det dock lika viktigt att bejaka den kraft med vilken miljöer
            kan växa och utvecklas organiskt, genom enskilda människors samlade
            krafter.
          </p>
          <p xml:id="i-VTy1Z9v919Xzn9Es76nR13">
            Vid utformningen av nya bostadsområden och offentliga miljöer
            är det också helt centralt att vårda det kulturarv som finns under
            jord. För detta ansvarar huvudsakligen Riksantikvarieämbetet och
            länsstyrelserna. Därför är det särskilt viktigt att samverkan
            mellan kommunerna å ena sidan och Riksantikvarieämbetet och länsstyrelserna
            å andra sidan fungerar effektivt och att lagstiftningen tillämpas
            enhetligt.
          </p>
          <head xml:id="i-JGLCz8YaEhxV4Rb2t9fhu2" type="h1">
            Fria och oberoende medier
          </head>
          <p xml:id="i-4WwJL1ss19F14uitxBMoFH">
            Fria och oberoende medier av hög kvalitet spelar en helt avgörande
            roll för det demokratiska samhällets utveckling – genom att granska,
            ifrågasätta, fördjupa och belysa. Det är också ett av de bästa
            motmedlen mot företeelser såsom ”fake news”, tillsammans med en
            skola som ställer tydliga kunskapskrav och ger verktyg för kritiskt
            tänkande. Mediepolitikens centrala uppgift är att skapa förutsättningar
            för ett brett spektrum av medier som kan verka självständigt,
            på olika nivåer och i olika format.
          </p>
          <head xml:id="i-RbNZeZzENS4877Z1P6MDN6" type="h2">
            Tryck- och yttrandefrihet
          </head>
          <p xml:id="i-JzNxTsuzSSEqgeq51vYMxs">
            Den fria åsiktsbildningen är grunden för Sveriges demokratiska
            styrelseskick. Tryck- och yttrandefriheten är i sin tur förutsättningar
            för fri åsiktsbildning. Det är därför av stor vikt att mediepolitiken
            har en tydlig koppling till hur tryck- och yttrandefriheten fungerar,
            inte bara konstitutionellt, utan också i praktiken. Staten har
            ett självklart ansvar för att förebygga samt stoppa hot och våld
            som riktas mot dem som nyttjar dessa friheter.
          </p>
          <p xml:id="i-ESM5ZHEfKPsELCrWxy4eXu">
            Göteborgs universitet och Journalistförbundet har genomfört en
            undersökning av utsattheten bland journalister i Sverige under
            2016. Rapporten visade att hela en av fyra journalister hade utsatts
            för hot, våld eller trakasserier. Det är allvarligt. Rapporten
            visar också att av de journalister som utsatts, hade mer än en
            fjärdedel undvikit att bevaka ett visst ämne eller en viss fråga.
            Med andra ord finns en oroväckande tendens till självcensur. Staten
            får inte agera långsamt och passivt inför denna hotbild, utan
            måste vidta åtgärder för att försvara tryck- och yttrandefriheten.
            Det är ett steg i rätt riktning att regeringen sommaren 2017 till
            slut antog en handlingsplan mot hat och hot mot journalister,
            förtroendevalda och konstnärer. Detta arbete måste nu fortgå med
            kraft, och om nödvändigt ska ytterligare åtgärder vidtas.
          </p>
          <head xml:id="i-UcCsWMCGyR1uDKLHBkCnn6" type="h2">
            Press- och mediestödet
          </head>
          <p xml:id="i-8DRAmAj3NjN7LqFvpqjBt9">
            Medielandskapet genomgår alltjämt stora förändringar. Institutet
            för mediestudier rapporterar i sin årsbok för 2016/2017 att var
            fjärde kommun saknar en regelbundet bemannad nyhetsredaktion och
            att nästan var tredje reklamkrona har försvunnit från journalistiken
            sedan 2008. Den tekniska utvecklingen har skapat nya medier och
            nya medievanor. Det innebär såväl utmaningar som möjligheter för
            traditionella mediehus. Ett stort ansvar vilar på dem att möta
            utvecklingen. Mediepolitiken ska också bistå i övergången, men
            inte skapa nya och storskaliga bidragsstrukturer. I juni 2018
            antog riksdagen ett förslag till nytt mediestöd i en bred politisk
            överenskommelse. I ett nästa steg bör presstödet utvecklas och
            förbättras.
          </p>
          <head xml:id="i-3kfEQcNfLEktf72kgMdkLo" type="h1">
            Public service
          </head>
          <p xml:id="i-CJNn9izo5LH3jw717ry8RL">
            Efter utredning av en parlamentarisk kommitté antog riksdagen
            i november 2018 en ny modell för finansiering av public service.
            I korthet innebär detta att public service hädanefter kommer att
            finanserias genom en avgift som tas ut via skattsedeln. Moderaterna
            står i grunden bakom modellen, dock med ett antal starka synpunkter
            på hur den bör utvecklas och förbättras. Vi beklagar också att
            finansiering och reglering av public service inte utreddes i en
            samlad process.
          </p>
          <head xml:id="i-PBgK27cVrbSi1mHCLP4C3e" type="h2">
            Granskningsnämndens uppdrag
          </head>
          <p xml:id="i-N2gXJPogARcJqadAMTum5f">
            Granskningsnämndens verksamhet måste alltid präglas av offentlighet
            och tydlighet. Det innebär bl.a. att högre krav bör ställas på
            att de beslut som granskningsnämnden fattar alltid ska vara motiverade.
            Vi menar att det inte sällan brister i dag vad gäller avslagsbesluten.
            Det finns starka skäl för att granskningsnämnden får ett tydligare
            utredningsansvar än den har i dag. Det skulle skapa bättre förutsättningar
            för beslut som vilar på korrekta fakta och relevanta omständigheter
            jämfört med ett system som bygger på att den anmälande partens
            uppgifter sätter ramen för granskningsnämndens prövning. Kravet
            på att ett fällande beslut ska offentliggöras bör förtydligas
            så att offentliggörandet alltid blir lika tydligt som den klandrande
            rapporteringen. Därutöver bör granskningsnämnden få fler sanktionsmöjligheter.
            Mot denna bakgrund bör granskningsnämndens uppdrag utvecklas i
            syfte att säkerställa att public service lever upp till kraven
            på saklighet och opartiskhet.
          </p>
          <head xml:id="i-UcDmgG6pWj5nxMJn5i1rAX" type="h2">
            Ett nytt medieetiskt system
          </head>
          <p xml:id="i-UzEoAfMnjEzd48qR8SdtXy">
            Den granskning som görs av medierna generellt och av public service
            i synnerhet måste bli tydligare samt mer tillgänglig och professionell.
            Mediebranschen har väckt ett förslag om ett frivilligt och självreglerande
            system. Med en allmänhetens medieom­budsman och en medieetisk
            nämnd föreslås enskilda kunna anmäla publiceringar som de anser
            utsatt dem för publicitetsskada, t.ex. genom att de inte fått
            bemöta anklagelser eller påståenden eller utsatts för intrång
            i sitt privatliv. Det är angeläget att ett nytt medieetiskt system
            kommer på plats så snart som möjligt och att det också omfattar
            programföretagen. Det bör vara upp till branschens parter att
            komma överens om hur ett sådant system ska utformas.
          </p>
          <head xml:id="i-H44qAgHZHkM884Gj4kS1J6" type="h2">
            Avgiftens storlek
          </head>
          <p xml:id="i-HdXW5Nf6LpZ9MB7X9zfgWt">
            En förändrad finansieringsmodell för public service måste upplevas
            ha hög legitimitet hos befolkningen för att vara långsiktigt hållbar.
            Nuvarande finansieringsmodell innebär att det finns en möjlighet
            att det byggs upp ett överskott på public service-kontot, givet
            att intäkterna överstiger den medelstilldelning som anges i sändningstillståndet.
            För att komma till rätta med risken för att stora överskott byggs
            upp anser vi att det behövs förslag som innebär att tillgångarna
            på public service-kontot balanseras årligen och därmed medför
            en automatisk justering av den föreslagna public service-avgiften.
          </p>
          <head xml:id="i-Ho1wC6bByCoANcQAPDGTiX" type="h2">
            Sponsring
          </head>
          <p xml:id="i-FxFNkZNiA5CPMHy9NPptzi">
            Public service ska stå oberoende från såväl politisk som kommersiell
            påverkan. En grundprincip i sändningstillstånden är därför att
            programföretagen inte får sända reklam och sådana sponsrade program
            där sponsorbidraget har tillfallit programföretagen direkt. Trots
            detta finns ett undantag för Sveriges Television AB (SVT) att
            sponsring får förekomma vid högst 20 evenemang per år. Detta för
            att SVT ska kunna sända attraktiva sportevenemang som förutsätter
            sponsring. Att SVT får sända 20 sponsrade evenemang per år kan
            tyckas rimligt, men i realiteten innebär det betydligt mer. Varje
            evenemang kan innehålla ett större antal enskilda sändningar.
            Detta är i grunden ett problem. Att man i en sändning täcker över
            varumärken på kläder och skyltar för att i nästa mata ut uttalade
            sponsringsinslag riskerar att skada bolagets trovärdighet och
            rimmar illa med kravet om kommersiellt oberoende.
          </p>
          <head xml:id="i-GJ3ZLt6AnMdFdijxhzgDys" type="h2">
            Avvecklingen av RIKAB
          </head>
          <p xml:id="i-BYvf6HNbv7mBkhB7nNZYqz">
            I dag avsätts en del av radio- och tv-avgiften för Radiotjänst
            i Kiruna Aktiebolags (RIKAB) hantering av uppbörd av radio- och
            tv-avgift och avgiftskontroll. När uppdraget nu upphör och RIKAB
            läggs ned menar vi att dessa medel bör återgå till avgiftsbetalarna
            och därmed bidra till en sänkning av avgiften.
          </p>
        </div>
        <div xml:id="i-QdiCKRigu4pMNdi3nYvvaH" type="motSignatures">
          <list xml:id="i-WiaTxNKvDFxRzbS4omGhv4">
            <item xml:id="i-SUc2eWCyz9WcKdtjBrKHHo" who="i-5BpKZwq8Nrrge7Ep1aDZB9">
              Lotta Finstorp (M)
            </item>
            <item xml:id="i-63j9hdsn19LWGX4qKDJTEy" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-GhFj4syGiu14LRa1f6oxS1" who="i-G9cpXThuSAP5KSY32ApDCj">
              Ann-Britt Åsebol (M)
            </item>
            <item xml:id="i-GrCHWbsRysi9TwiQihxBBH" who="i-GYDmDYBwvSBCyuntDBrarj">
              Viktor Wärnick (M)
            </item>
            <item xml:id="i-Vq94S1D1BpsXwZpf7vSqoQ" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-6VYSHqQoVFgkUSg9Rq4yUp" who="i-HVNurMXeCe8w9FG2WJ148E">
              Ulrika Jörgensen (M)
            </item>
          </list>
        </div>
      </div>
    </body>
  </text>
</TEI>
