<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-SkU-00681">
  <teiHeader>
    <fileDesc>
      <titleStmt>
        <title>Momsen på böcker</title>
        <author corresp="i-KFLLBh5CxVpZkUZaHy3pAz i-MtQDAwnav9eHyeftxbQLvf i-KFLLBh5CxVpZkUZaHy3pAz i-MtQDAwnav9eHyeftxbQLvf">av Margit Gennser och Inger René (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Momsen på böcker</title>
          <idno type="rdwebb">GL02Sk681</idno>
          <rs type="number">Sk681</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GL02Sk681/text</ref>
          <ref type="dokument_url_html">http://data.riksdagen.se/dokument/GL02Sk681</ref>
          <ref type="dokumentstatus_url_xml">http://data.riksdagen.se/dokumentstatus/GL02Sk681</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>Margit Gennser</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>Margit Gennser</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JRZMJtWyq3gmxoHBA2u3Jz" type="signed"/>
        <correspContext corresp="i-JRZMJtWyq3gmxoHBA2u3Jz">
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="i-MtQDAwnav9eHyeftxbQLvf"/>
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="i-MtQDAwnav9eHyeftxbQLvf"/>
        </correspContext>
        <correspAction xml:id="i-UZqwqRLWXB2kMvCrkBbNvL" type="referral">
          <date when="1997-10-10"/>
        </correspAction>
        <correspAction xml:id="i-C1ysy5vGrMk2PwhA3Up8NW" type="dismissal">
          <date when="1997-10-10"/>
        </correspAction>
        <correspAction xml:id="i-QzpxJXw7k2ywjixQ6RkfT2" type="submission">
          <date when="1997-10-06"/>
        </correspAction>
        <correspAction xml:id="i-KJyYQeDbSPCEcLGRAS1Qnt" type="referral">
          <date when="1997-10-10"/>
        </correspAction>
        <correspAction xml:id="i-UksskbctQdY4wabAszDyzx" type="dismissal">
          <date when="1997-10-10"/>
        </correspAction>
        <correspAction xml:id="i-PyjX5aRHksxWKaxJnGD4Wc" type="submission">
          <date when="1997-10-06"/>
        </correspAction>
        <correspAction xml:id="i-MevRW23HKLmA24R5qy869D" type="assigned"/>
        <correspContext corresp="i-MevRW23HKLmA24R5qy869D">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_SK_0681/mot_199798_SK_0681-0001.pdf"/>
      <div xml:id="i-Ax5Ld9cuWyVU3mVhq2nQHw" type="motHeader">
        <div xml:id="i-8SV8m8n9sf4NTWUXL87Vcd" type="motTitle"/>
        <div xml:id="i-62LZyz7mfmnkXc6YsyQmSd" type="motSubmissionInfo"/>
      </div>
      <div xml:id="i-RWwjMDyv99pRnNViWq3oJ" type="motBody">
        <div xml:id="i-AQQq3tUuPiJHVuh5TsbzEU">
          <p xml:id="i-QPgSNMREYJv8bG2Ym9Bkrk">
            1997/98 Sk681 Sk678-684
          </p>
          <p xml:id="i-Qchcpz1rL5UHZUEE5bYspC">
            Motion till riksdagen 1997/98:Sk681
          </p>
          <p xml:id="i-APjgtdbY4MkPno9t5pkU8D">
            av Margit Gennser och Inger René (m) Momsen på böcker
          </p>
          <p xml:id="i-KkAVbufvBr8M1P2xQqgq2j">
            En bokhandel är snart en raritet i många svenska småstäder. Ett
            av de senaste offren i landsortens bokhandelsdöd kunde man läsa
            om för någon vecka sedan. Det var den sista boklådan som måste
            läggas ned i Vimmerby, en stad känd som Astrid Lindgrens barndomsstad.
            Till skillnad från Sverige finns det bokhandlare i de flesta mindre
            städer i kulturländer som England, Tyskland och Frankrike. Våra
            svenska förlag har allt svårare att klara sig och deras utgivning
            måste i ökad utsträckning inriktas på ”breda” titlar. Att de som
            skulle blivit efterföljare till Pär Lagerkvist, Harry Martinson,
            Frans G. Bengtsson, Hjalmar Bergman eller Fritiof Nilsson Piraten
            har växande svårigheter att hitta förläggare, som vill satsa på
            debutboken, tillhör dagens karga verklighet. Färre förlag har
            helt enkelt allt sämre råd att ta risker och en ny författare
            utgör alltid en stor affärsrisk. Det är de säkra titlarna som
            ges ut. Oftast är det utländska bestsellers i översättning. Författarna
            kan räkna med allt sämre ersättning för sitt skrivande. Få grupper
            i Sverige har kunnat notera en så omfattande ”löneminskning” som
            författarna de senaste decennierna. Royaltyberäkningarna har blivit
            allt mer ofördelaktiga. Det tidigare bruttopriset har numera —
            av nödtvång för förlagen — ersatts av alltmer rabatterade förlagspriser.
            Arbetsgivaravgifternas motsvarighet för egenföretagare har höjts
            drastiskt sedan 60-talet. Höjningarna drabbar författaren både
            direkt och indirekt, indirekt därför att den förhållandevis arbetskrävande
            bokbranschen måste höja sina utpriser med åtföljande försäljningsminskningar.
            Att en 25-procentig moms på redan dyra böcker gör dem än dyrare
            säger sig självt. Den svenska allmänheten lägger ner mindre och
            mindre pengar på litteratur. Enligt tidningen Metro köpte svenskarna
            böcker för endast ca 350 kronor per år och capita. Tyskar, belgare,
            schweizare och österrikare köper mer än dubbelt så mycket böcker.
            Deras köp uppgår genomsnittligen till mellan 800 och nästan 1
            000 kronor, och norrmän läser för hela 1 100 kronor per år och
            capita. Vad är orsaken till den stora skillnaden i litteraturintresse
            mellan svenskar och norrmän och länderna nere på kontinenten?
            Vad beror det låga intresset för svensk litteratur på?
          </p>
          <pb facs="riksdagen-motions-pdf/data/199798/mot_199798_SK_0681/mot_199798_SK_0681-0002.pdf"/>
          <p xml:id="i-ojUWaEQWe9dkDjtaJZrps">
            Regeringen tycks faktiskt vara medveten om att här finns ett
            problem. Detta framgår av budgetpropositionen för 1998 utgiftsområde
            17 litteratur 6 C bibliotek, litteratur och kulturtidskrifter.
            propositionen konstateras att bibliotekens inköp och utlåning
            av barnböcker under många år har minskat samt att barnboksförlagen
            redovisar sämre försäljningssiffror. Denna utveckling borde uppfattats
            som allvarlig av regeringen, eftersom man nu i flera år sagt sig
            vilja prioritera barns läsande av kvalitetslitteratur. budgetpropositionen
            tillstår också regeringen att ”av Kulturrådets kulturvaneundersökningar
            framgår att kvalitetsförfattarna inom barn- och ungdomslitteraturen
            tappar mark samt att kvalitetslitteraturen allmänt läses mest
            i de tre storstäderna”. Denna utveckling är utomordentligt lätt
            att förklara och fordrar ingen mer omfattande utredningsverksamhet.
            På landsorten har bokhandeln nästan blivit en sällsynt företeelse.
            En alltmer uttunnad bokdistribution, dvs ett minskande utbud,
            leder till färre köp, färre utgivna titlar och färre barn som
            äger egna böcker, allra minst egna s k kvalitetsböcker. Populära
            seriemagasin blir naturliga ersättningar för god barn- och ungdomslitteratur.
            Regeringen tror att en satsning på biblioteken kan ersätta egna
            böcker och stimulera till större litteraturintresse. Detta är
            feltänkt ur många synvinklar. « För det första: biblioteken kan
            aldrig erbjuda en tillräcklig marknad för svensk förlagsutgivning.
            Tankegången med bibliotek är att väldigt många personer skall
            läsa samma bokexemplar. Detta innebär självklart (allt annat lika)
            att den bokupplaga som går att sälja minskar. Mindre upplaga leder
            till radikalt höjda priser beroende på att marginalkostnaden för
            ytterligare ett exemplar av en bok är liten, medan de fasta kostnaderna,
            framställningskostnaderna, är i stort sett desamma oberoende om
            man trycker 100 eller 100 000 böcker. « För det andra: bokhandeln
            behövs i princip inte för distributionen till biblioteken. Samma
            har gällt läroböcker som betalas av kommunerna och vars inköp
            i ökande utsträckning sker genom mycket omfattande upphandlingsförfarande
            under samverkan från många kommuner. Den här utvecklingen har
            ytterligare drivit upp kostnaderna för att distribuera — böcker
            - genom =: bokhandeln och = eftersom kapacitetskostnaderna, de
            fasta kostnaderna, är betydande har (allt annat lika) distributionskostnaden
            per bok ökat väsentligt. Detta leder till höjda bokpriser för
            allmänheten och givetvis minskande bokköp. e För det tredje: färre
            bokhandlare, dyrare böcker, färre nya titlar leder till att litteraturintresset
            bland vuxna minskar. Finns det inget utbud, ett bekvämt tillgängligt
            utbud, blir det oftast inga köp av. Läser inte de vuxna, lär sig
            inte heller barnen att läsa. Litteratur, läsandet, blir inte den
            glädje den tidigare varit för många generationer svenskar. « För
            det fjärde: den process som beskrivits ovan leder till att de
            som fortfarande tillhör en bokläsande allmänhet i växande utsträckning
            köper utländska böcker, först i översättning men allt oftare på
            originalspråket. I första hand är det engelskan som gäller. Det
            blir mycket billigare och de utländska förlagen kan erbjuda ett
            helt annat
          </p>
          <p xml:id="i-Dc7HqXmJmrtbQ7Ya2aGrcP">
            Mot. 1997/98Sk681
          </p>
          <pb facs="riksdagen-motions-pdf/data/199798/mot_199798_SK_0681/mot_199798_SK_0681-0003.pdf"/>
          <p xml:id="i-LFaW5G6pREmQmdr2yWhRqp">
            3
          </p>
          <p xml:id="i-7xs99ejhKnhw41y7J3dW7x">
            utbud. Att köpa utländska böcker från utlandet blir också lättare.
            Beställningar kan ske över Internet, betalningarna har blivit
            allt säkrare med kort, momsen är 0 vid köp från England och portot
            till Sverige är billigt. (Det ligger på en helt annan nivå än
            det svenska!)
          </p>
          <p xml:id="i-BjnH2KC8BrY5NJeG6gXKDC">
            Bokens snara undergång har förutspåtts många gånger de senaste
            decennierna. Den nya informationstekniken utmålas som det senaste
            hotet. USA och Storbritannien tillhör de länder som ligger längst
            framme på IT- området. Men boken fyller fortfarande sin plats
            i dessa länder. De minskade bokköpen i Sverige beror inte på konkurrensen
            från den nya tekniken, de beror på en helt ohållbar skattepolitik
            från regeringens sida. Redan det höga skattetrycket på arbete
            gör det svårt att vidmakthålla arbetsintensiv verksamhet. Att
            skriva böcker och att sälja böcker kräver mycken mänsklig arbetskraft.
            Glöm inte att Frans G. Bengtsson, en författare som mästerligt
            behandlade vårt svenska språk, brukade ägna varje sida minst en
            arbetsdag! Att den svenska staten numera anser det lämpligt att
            beskatta böcker med 25 procent moms hotar i dag den svenska bokens
            överlevnad. Norge och Storbritannien har 0 procent i moms. Belgien,
            Tyskland och Österrike har 6 till 10 procent moms. Österrike som
            av dessa sist nämnda tre länder har högst moms (10 procent), har
            också lägst konsumtion per capita: 100 $ per invånare mot Tysklands
            7 procent moms och konsumtion på nästan 1 000 kronor per år och
            capita. Men spelar det någon roll om den svenska bokläsningen
            minskar? Betyder svenska böcker något för vårt lands utveckling?
            Att språket är ett sammanhållande kitt för ett land, för vår nation
            såväl som andra, är uppenbart. Det skrivna språket är väsentligt
            för att skapa en språklig kontinuitet. Det skrivna språket behövs
            för att förmedla kunskaper och idéer mellan människor. Kvalificerad
            kommunikation kräver ofta framställningar av komplicerad natur.
            Dålig känsla för det egna språket skapar lätt missförstånd och
            hindrar en effektiv kommunikation mellan olika människor, mellan
            olika specialister, mellan beslutsfattare i företag och offentlig
            förvaltning och mellan företag, myndigheter och konsumenter och
            allmänhet. Dåliga kunskaper i det egna språket, litet ordförråd
            och förenklad och stereotyp meningsbildning gör det dessutom svårare
            att behärska utländska språk, kanske med undantag för en begränsad
            vardagsvokabulär. Kort sagt, den ogenomtänkta litteraturpolitik
            som regeringen har gjort till sin kommer att leda till betydande
            skadeverkningar och om det vill sig illa stora klasskillnader.
            En mer internationell elit kommer att i växande utsträckning använda
            sig av engelska i stället för svenska, i forskning och i arbetslivet
            och när det gäller kulturella aktiviteter, medan svenskan alltmer
            blir ett talspråk. En sådan utveckling kan ta decennier, men har
            vi väl kommit dit är det svårt, om inte omöjligt, att återskapa
            det språk som förstörts. Vilka slutsatser drar då regeringen av
            sin litteraturpolitik? Man hoppas på att den nya bibliotekslagen
            skall bära frukt i form av fler läsande barn och man lämnar ett
            oförändrat stöd till bokhandeln på 7,3 miljoner kronor för kreditstöd,
            sortimentsstöd och stöd till rådgivning och
          </p>
          <p xml:id="i-4851YqM44stQppJicgZcHE">
            Mot. 1997/98Sk681
          </p>
          <pb facs="riksdagen-motions-pdf/data/199798/mot_199798_SK_0681/mot_199798_SK_0681-0004.pdf"/>
          <p xml:id="i-KD3uFEXaXN44aXqP2fa5yx">
            katalogdatorstöd och så har man tillsatt en utredning ”Boken
            och kultur- tidskriften”. Detta är allt! Ett gammalt svenskt ordspråk
            säger: ”medan gräset gror dör kon”. I en mer aktuell tappning
            skulle det kunna heta: ”Medan regeringen hoppas och utreder bokens
            vara eller icke vara, packar bokförlag och bokhandlare ihop. Kulturskymningen
            hotar att breda ut sig över landet.” Att hålla fast vid en skattesats,
            en momsnivå på 25 procent, kan leda till kulturella skadeverkningar
            som inte är önskade av någon. Att sänka skattesatsen till 6 procent
            är skattemässigt logiskt. Sverige har redan en kulturmoms på 6
            procent för konserter, teater-, opera-, film- föreställningar
            etc. Förändringen av ”kulturstödet” kan lätt finansieras genom
            omfördelning inom utgiftsområde 17. En momssänkning är i ordets
            egentliga bemärkelse inget stöd. Det innebär endast att staten
            måste begränsa sina inte självklara krav på bokmarknadens intäkter.
            De regelrätta stöd som staten har inrättat på Kuturområdet bör
            lämpligen minskas. I första hand bör då Kulturdepartementets egen
            verksamhet bantas. Att inte sänka momsen på böcker till 6 procent,
            allra helst att ta bort den helt leder till att vårt kulturarv
            i vid bemärkelse urholkas alltmer. Att sänka momsen till 0 på
            böcker, konserter, teaterföreställningar, cirkus m. m. skulle
            sannolikt göra mer för att skapa ett blomstrande kulturliv än
            alla de stödaktiviteter Kulturdepartementet anser bör få stödpengar
            från staten. En framåtsyftande kulturpolitik skall som första
            steg bygga på en enhetlig kulturmoms på 6 procent. I ett andra
            steg bör momsen sänkas till 0 procent precis som i Storbritannien
            och Norge.
          </p>
          <p xml:id="i-UMcmBikGigU5Ux2g8aPHSJ">
            Hemställan
          </p>
          <p xml:id="i-PHAi9Xf2yge5YqSUfmbrrK">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts att den
            viktigaste åtgärden för att främja kulturklimatet i Sverige är
            att införa en gemensam kulturmoms, även innefattande böcker, på
            6 946.
          </p>
          <p xml:id="i-RoBsT2eJ426up6ZG6GGiAN" type="date">
            Stockholm den 2 oktober 1997
          </p>
          <p xml:id="i-13hnEFoWbqZVhV7syeAFK8">
            Margit Gennser (m) Inger René (m)
          </p>
          <p xml:id="i-GZnw2jAxJnt8kukUde7o5M">
            Mot. 1997/98Sk681
          </p>
          <p xml:id="i-TxTLEGvLW2AU1REjPAoeWn">
            10
          </p>
        </div>
      </div>
    </body>
  </text>
</TEI>
