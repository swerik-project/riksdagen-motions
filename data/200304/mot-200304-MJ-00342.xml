<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0342/mot_200304_MJ_0342-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ342 pnr: s13023
          </p>
          <p>
            Motion till riksdagen 2003/04:MJ342
          </p>
          <p>
            av Tommy Ternemar m.fl. (s)
          </p>
          <p>
            Blyförbud
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om modifiering av det tidigare beslutet om förbud mot bly
            i ammunition.
          </p>
          <p>
            Motivering
          </p>
          <p>
            För några år sedan beslutades om förbud mot bly i hagelammunition
            och i kulammunition från 2008. Huvudskälet till förbudet var att
            bly antogs förorsaka föroreningar i marken. När det gäller jakt
            med hagelammunition i våtmarker är blyförbudet mycket välmotiverat
            eftersom risken är stor att sjöfåglar tar hagel för växtdelar
            som de pickar i sig för matsmältningens skull. När det däremot
            gäller blyförbudet för banskytte med kulgevär och vid jakt över
            torra marker har senare forskning visat att förbudet inte alls
            är motiverat. Forskningen visar exempelvis att blykulor som legat
            i marken i flera hundra år fortfarande är intakta. Försvaret har
            också beslutat att inte vidta några åtgärder för att blysanera
            sina skjutbanor eftersom det faktiskt visat sig att det inte sker
            något läckage ut i marken av bly från skjutbanorna. Ett annat
            skäl till att modifiera blyförbudet är att det inte gått att ta
            fram praktiskt användbara alternativ till blyet i kulammunition.
            Ett blyförbud vid jakt med kulgevär får oacceptabla effekter ur
            djurskyddssynpunkt eftersom skadskjutningarna kommer att öka dramatiskt.
            Ur djurskyddssynpunkt finns det i dag inget praktiskt användbart
            alternativ som fungerar tillnärmelsevis lika effektivt som bly
            i kulammunition eftersom blyet är segt, mjukt och formbart och
            har en uppsvampande effekt. Det betyder att kulan svampar upp
            när den träffar djuret vilket gör att det dödas fortare och mer
            skonsamt än en kula som går rakt igenom kroppen. Vid övningsskytte
            med hagel på skjutbana innebär det inte några större olägenheter
            att använda stålhagel.
          </p>
          <pb facs="riksdagen-motions-pdf/data/200304/mot_200304_MJ_0342/mot_200304_MJ_0342-0002.pdf"/>
          <p>
            2003/04:MJ342
          </p>
          <p>
            Däremot har stålhagel stora olägenheter vid jakt i skogsmark
            eftersom stålhagel kan orsaka stora skador på skogen. Vid jaktstigar
            är stålhagel direkt olämpligt på grund av den stora risken för
            rikoschetter. Forskningen visar inte att blyhagel orsakar någon
            markförorening vid jakt över torra marker. Inte finns det heller
            någon nämnvärd risk att fåglar skulle få i sig blyhagel på torra
            marker. Förbudet av bly i ammunition bör modifieras så att det
            bara omfattar de användningsområden där det faktiskt finns en
            risk för miljön. Fram till dess att det föreligger praktiskt användbara
            alternativ bör därför blyförbudet inskränkas till att omfatta
            hageljakt i våtmarksområden och övningsskytte med hagel på skjutbana.
          </p>
          <p>
            Stockholm den 1 oktober 2003
          </p>
          <p>
            Tommy Ternemar (s) Åsa Lindestam (s) Berit Högman (s)
          </p>
        </div>
      </div>
    </body>
  </text>
</TEI>
