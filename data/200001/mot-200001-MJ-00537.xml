<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0537/mot_200001_MJ_0537-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ537 pnr: s37031
          </p>
          <p>
            Motion till riksdagen 2000/01:MJ537
          </p>
          <p>
            av Birgitta Ahlqvist och Lennart Klockare (s)
          </p>
          <p>
            Genetiskt modifierade organismer
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en översyn av regelverket som i dag reglerar
            beslutsgången vad avser odling av genmodifierade organismer. 2.
            Riksdagen tillkännager för regeringen som sin mening vad i motionen
            anförs om vikten av att en bred forskning om genetiskt modifierade
            organismer bedrivs.
          </p>
          <p>
            Motivering
          </p>
          <p>
            Idag är en vanlig enkel potatis inte längre en vanlig enkel potatis.
            Den har förädlats, behandlats med gifter och under de senaste
            åren även genmodifierats. Under 1990-talet har nya grödor utvecklats
            i laboratorium. Monsantos potatis New Leaf Superior är en av dessa.
            Potatisen har modifierats så att den kan producera sitt eget insektsmedel
            och därigenom ta kål på sina ”fiender”. Förespråkarna menar att
            fördelen med detta är att man kan bibehålla ett effektivt åkerbruk
            med mindre mängd av växtgifter. Kritiker lyfter ovissheten som
            det största problemet. Man vet inte om skadeinsekterna blir resistenta,
            om det utvecklas nya ogräs och vad det kan innebära på längre
            sikt. Den svenska livsmedelsindustrin hävdar att svensk mat normalt
            inte innehåller några råvaror från genändrade grödor. I Europa
            är gengrödorna fortfarande mycket ovanliga. Ändå har konsumenternas
            oro tvingat livsmedelsföretagen att leta efter t ex olja och stärkelse
            som inte utgår från genändrad soja eller majs, eller så har de
            skaffat sig försäkringar om att oljan och majsen inte är genändrade.
            Tillverkarna litar oftast på sina leverantörer. Försäkrar en leverantör
            att råvaran endast är traditionella grödor så godtar tillverkarna
            det. En diskussion om att GMO-varor ska märkas förs på många håll
            i världen, även i Sverige.
          </p>
          <p>
            19
          </p>
          <pb facs="riksdagen-motions-pdf/data/200001/mot_200001_MJ_0537/mot_200001_MJ_0537-0002.pdf"/>
          <p>
            2000/01:MJ537
          </p>
          <p>
            20
          </p>
          <p>
            I dag pågår olika slags försöksodlingar av gentekniskt modifierade
            organismer, GMO, runt om i Sverige. I Luleå t ex är en försöksodling
            av potatisen, Sunderby potatis, i full gång. Miljöbalken säger
            att Jordbruksverket måste ge tillstånd för den som vill odla genetiskt
            modifierade växter. Jordbruksverket fattar beslut efter en remissrunda.
            Kommunerna är dock inte remissinstans. Och allmänheten meddelas
            endast genom en kort kungörelse i lokalpressen. Kommunerna borde
            få möjlighet att yttra sig till Jordbruksverket innan beslut fattas
            och således vara en officiell remissinstans. De lokala örhållandena
            är väl kända av kommunpolitiker som kan tillföra initierade synpunkter.
            Sverige tar på intet vis lätt på riskerna och vi har strikta rutiner
            som ska följas när en ny GMO-gröda ska utprovas. Men då det är
            ovisst vilka egenskaper som kan påverka naturen på oönskat sätt
            är det rimligt att ommunerna får yttra sig om en GMO-gröda ska
            få odlas i kommunen. Frågan om genmodifiering engagerar allmänheten.
            Människor är inte övertygade om att exempelvis en genmodifierad
            potatis är ofarlig. De är heller inte övertygade om att den är
            nödvändig eller att den erbjuder dem något extra som konsument.
            Genteknik har skapat en påtaglig oro hos människor. Detta måste
            vi möta med respekt. I dag har vi att hantera ett polariserat
            läge. Å ena sidan finns ett motstånd mot all genteknik, å andra
            sidan finns de som förnekar att det finns några risker alls. Etnologer
            som har underat över konsumenternas motstånd mot gentekniskt modifierade
            livsmedel menar att skälet är att teknikutvecklingen är framdriven
            av producenterna och inte av konsumenterna. Det finns risker med
            genmodifierade växter. Det har upptäckts att gener rån GMO-växter
            har ”parat” sig med normala växter och bildat ogräs. Det inns
            risk för en framtida miljöförstöring. I dag utvecklas transgena
            växter och mikroorganismer mycket snabbt. Forskningsbehovet är
            enormt. Forskningen om de eventuella riskerna med gentekniken
            har ingen ekonomisk drivkraft och stöds heller inte kommersiellt.
            Därför går den på sparlåga. För att få en mer balaserad bild behöver
            vi mer forskning om både risker och nytta med genetiskt modifierade
            organismer. Det vore ett misstag att enbart koncentrera sig på
            riskerna och inte ta upp möjligheterna också. Därför är det nödvändigt
            att vi satsar på en bredare forskning för att få fram mer kunskap.
          </p>
          <p>
            Stockholm den 4 oktober 2000
          </p>
          <p>
            Birgitta Ahlqvist (s) Lennart Klockare (s)
          </p>
        </div>
      </div>
    </body>
  </text>
</TEI>
