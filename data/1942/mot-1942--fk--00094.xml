<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__94/mot_1942__fk__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, Nr 94.
          </p>
          <p>
            Nr 94.
          </p>
          <p>
            Av herr Carlström m. fl., i anledning av Kungl. Maj:ts framställ-
            ning om anslag till understöd åt kommunala läroanstal- ter för
            yrkesundervisning.
          </p>
          <p>
            I årets statsverksproposition har under åttonde huvudtiteln,
            Yrkesunder- visningen, för budgetåret 1942/43 upptagits ett förslagsanslag
            av 2 400 000 kronor till understöd åt kommunala läroanstalter
            för yrkesundervisning. Statsunderstödet till avlöning åt lärare
            i hantverk, industri och handel har därvid jämlikt gällande bestämmelser
            om understöd till kommunala an- stalter för yrkesundervisning
            (kungl. kungörelsen 1933:295) beräknats till högst 2 kronor 35
            öre för undervisningstimme i lärlingsskola och högst 2 kronor
            55 öre i yrkesskola, medan statsunderstödet till avlöning åt lärare
            i husligt arbete ansetts böra utgöra i lärlingsskola högst 1 krona
            80 öre samt i yrkesskola högst 1 krona 95 öre för undervisningstimme.
            Yrkesundervisningen i husligt arbete (omfattande hushållsgöromål,
            söm- nad, vävning, hälsovård och barnavård) har hitintills med
            avseende på stats- understödets storlek intagit en undantagsställning
            i jämförelse med under- visningen i hantverk, industri och handel.
            Statsunderstöd till avlöning åt lärare i de tre sistnämnda yrkesgrenarna
            har alltsedan år 1933 utgått med ovannämnda belopp. Understöd
            till avlöning åt lärare i husligt arbete där- emot har utgått
            med högst 1 krona 50 öre för undervisningstimme i lärlings- skola
            och högst 1 krona 65 öre i yrkesskola. Skolöverstyrelsen, som,
            med anledning av vad riksdagen anfört i skrivel- sen nr 8 av år
            1941 under punkten 178, avgivit utredning avseende förbätt- ring
            av undervisningens i husligt arbete ställning i förhållande till
            andra ämnesgrenar, har föreslagit, att denna undervisning vid
            kommunala anstal- ter för yrkesundervisning i arvodeshänseende
            jämställes med undervisning i hantverk, industri och handel. Skolöverstyrelsen
            erinrar i sin framställning om ett av överstyrelsens konsulent
            för husligt arbete gjort uttalande, som refererats i 1939 års
            åttonde huvudtitel och som gått ut på ett åvägabringande av jämställdhet
            mellan un- dervisning i husligt arbete och annan yrkesundervisning.
            I 1939 års anslagsäskande hade överstyrelsen sagt sig finna de
            av konsu- lenten framförda skälen för åvägabringande av sådan
            jämställdhet mycket vägande. Enär emellertid departementschefen
            i 1939 års statsverksproposi- tion, med uttalande att starka principiella
            skäl förebragts för det framställda förslaget, utgått från att
            denna fråga särskilt skulle uppmärksammas vid de utredningar,
            som erfordrades på detta område, hade överstyrelsen icke
          </p>
          <pb facs="riksdagen-motions-pdf/data/1942/mot_1942__fk__94/mot_1942__fk__94-002.pdf"/>
          <p>
            Motioner i Första kammaren, Nr 94. 9
          </p>
          <p>
            då ansett sig kunna avgiva förslag om sådan principiell ändring
            av under- stödsgrunderna för yrkesundervisning i husligt arbete,
            som berörda jäm- ställande skulle innebära. I 1940 års anslagsäskande
            hade överstyrelsen med hänsyn till det föreliggande tidsläget
            icke ansett sig böra göra framställning om någon förbättring av
            gällande understödsgrunder. Tidsförhållandena ha visserligen sedan
            dess icke undergått någon föränd- ring till det bättre. Skolöverstyrelsen
            anser emellertid, att det skulle lända yrkesundervisningen i husligt
            arbete till stort men, om understödsgrunderna för denna del av
            yrkesundervisningen allt forfarande skulle vara mindre för- månliga
            än för övrig sådan undervisning. Överstyrelsen framhåller med
            rätta, att utbildningen av husmödrar och hembiträden är en för
            landet lika viktig sak som utbildning av yrkesutövare inom hantverk,
            industri och han- del, samt att under kristider, då det är av
            största vikt, att såväl födoämnen som textilier i hemmen omhändertagas
            på för folkhälsa och ekonomi bästa sätt och icke minst att barnen
            få sin rätta vård, är undervisningen i husligt arbete, som omfattar
            såväl hushållsgöromål som sömnad och barnavård, av ännu större
            betydelse än eljest. Överstyrelsen påpekar även, att ett större
            statsunderstöd skulle giva kommunerna vidsträcktare möjlighet
            än nu att ordna heltjänster och därigenom förvärva bättre lärarkrafter.
            Skolöverstyrelsen erinrar till sist om den höjning av arvode till
            lärarin- nor i hushållsgöromål vid fortsättningsskola från 2 kronor
            till 2 kronor 50 öre för undervisningstimme jämte fri kost i samband
            med de praktiska öv- ningarna i ämnet och fri bostad jämte bränsle
            eller ersättning härför, som föreskrivits i kungl. kungörelsen
            1941:469, och betonar, att lärarinnor i hushållsgöromål vid skolor
            för yrkesundervisning icke böra vara sämre lot- tade än lärarinnor
            i samma ämne vid fortsättningsskolan. Överstyrelsen förordar därför
            nu en ändring av grunderna för beräkning av statsunderstöd för
            yrkesundervisning, så att de för yrkesundervisning i hantverk,
            industri och handel gällande grunderna givas allmän giltighet
            och komma att jämväl omsluta husligt arbete. Den härav föranledda
            merkost- naden för budgetåret 1942/43 beräknas till 20 000 kronor.
            Statskontoret har tillstyrkt höjning av statsunderstödet för undervisning
            i husligt arbete vid anstalter för yrkesundervisning till endast
            1 krona 80 öre för undervisningstimme i lärlingsskola och 1 krona
            95 öre för undervisnings- timme i yrkesskola och motiverat detta
            sitt avvikande från skolöverstyrelsens förslag med att lärarinnorna
            i husligt arbete vid yrkesundervisningsanstal- terna icke böra
            försättas i bättre ställning än fortsättningsskolornas skol- kökslärarinnor,
            samt att de icke böra garanteras en så hög lönenivå, att där-
            igenom föregripes de överväganden rörande avlönings- och statsbidragsbe-
            stämmelserna för yrkesundervisningen, som kunde komma till stånd
            vid en allmän blivande översyn av yrkesundervisningsväsendet.
            Statskontoret på- pekar vidare att, då statsunderstödet till yrkesundervisningsanstalterna
            ej
          </p>
          <pb facs="riksdagen-motions-pdf/data/1942/mot_1942__fk__94/mot_1942__fk__94-003.pdf"/>
          <p>
            10 Motioner i Första kammaren, Nr 94.
          </p>
          <p>
            finge överstiga 2/3 av den till lärarna utgående avlöningen,
            motsvarade de nuvarande maximibidragen till undervisning i husligt
            arbete, 1 krona 50 Öre, respektive 1 krona 65 öre per undervisningstimme,
            en avlöning av 2 kronor 25 öre, respektive 2 kronor 47 öre för
            timme. Med den av statskon- toret föreslagna ökningen av understödsbeloppen
            skulle avlöningen för ifrå- gavarande lärare komma att utgöra
            högst 2 kronor 70 öre för undervisnings- timme i lärlingsskola
            och högst 2 kronor 92 öre för undervisningstimme i yrkesskola.
            Departementschefen har biträtt statskontorets förslag med liknande
            moti- vering för avvikandet från skolöverstyrelsens förslag som
            den av statskon- toret anförda, nämligen att frågan om löneställningen
            för lärarna i husligt arbete icke bör ses enbart i förhållande
            till avlöningsbestämmelserna för övriga grenar av yrkesundervisningen,
            utan avseende måste också fästas vid likartad undervisning inom
            andra skolformer, närmast fortsättningsskolorna, samt att en viss
            försiktighet är motiverad även av att frågan om denna un- dervisnings
            mera definitiva ordnande är aktuell. Statsrådet anser dock, att
            »en blivande lösning av de organisatoriska frågorna icke torde
            föregripas genom en provisorisk höjning av arvodena för undervisningen
            i husligt ar- bete vid ifrågavarande yrkesskolor». Gentemot ovan
            återgivna argumentering för det framlagda förslaget må emellertid
            framhållas, att statskontorets uttalande, »att lärarinnorna i
            hus- ligt arbete vid yrkesundervisningsanstalterna icke böra försättas
            i bättre ställning än fortsättningsskolornas skolkökslärarinnor»,
            icke på något sätt kan anses vara rättvist. I yrkesskolornas kurser
            för äldre och i ämneskur- serna äro omkring 70 ?/o av eleverna
            husmödrar, blivande husmödrar eller hembiträden. Undervisningen
            är till stor del förlagd till tiden efter kl. 17 och måste för
            uppnående av full effektivitet vara starkt koncentrerad. I de
            egentliga yrkeskurserna, t. ex. för hembiträdesutbildning och
            i husmoders- kurser, är undervisningen därjämte förbunden med
            produktion för att driva upp yrkesmentaliteten. För anställning
            vid lärlings- och yrkesskolor fordras av skolöverstyrelsen utfärdad
            behörighet därtill, vilket förutsätter särskilda kvalifikationer
            för dylik undervisning. Skola lärarinnorna på detta stadium i
            fortsättningen jämställas med lärarinnor på barnstadiet, blir
            följden säker- ligen, att de, även sedan de nått ordinarie anställning,
            komma att söka sig över till barnundervisningen, såsom redan i
            vissa fall skett. Faran av en på grund av de låga lönerna dålig
            rekrytering av lärarkrafterna vid yrkes- skolorna har också starkt
            betonats av skolöverstyrelsen. Den av statskontoret föreslagna
            och av departementschefen tillstyrkta ök- ningen av understödsbeloppen
            från 1 krona 50 öre till 1 krona 80 öre för undervisningstimme
            i lärlingsskola och från 1 krona 65 öre till 1 krona 95 öre i
            yrkesskola skulle medföra, att avlöningen för ifrågavarande lärare
            komme att utgöra högst 2 kronor 70 öre för undervisningstimme
            i lärlings-
          </p>
          <pb facs="riksdagen-motions-pdf/data/1942/mot_1942__fk__94/mot_1942__fk__94-004.pdf"/>
          <p>
            Motioner i Första kammaren, Nr 94. 11
          </p>
          <p>
            skola och högst 2 kronor 92 öre för undervisningstimme i yrkesskola.
            Denna höjning av timarvodena uppväger alltså icke den avlöning
            av 2 kronor 50 öre för undervisningstimme jämte fri kost i samband
            med de praktiska öv- ningarna i ämnet och fri bostad jämte bränsle
            eller ersättning härför, som är stadgad för skolkökslärarinna
            vid fortsättningsskola. Det torde vara betydligt mera rättvist
            att jämföra lärarna i husligt arbete vid lärlings- och yrkesskolor
            med lärarna i ämnet vid yrkesbestämda högre folkskolor, praktiska
            mellanskolor och kommunala flickskolors praktiska linje, där de
            från och med den 1 juli 1939 äro placerade i gällande lönereg-
            lementes 18:e lönegrad. Den i årets statsverksproposition föreslagna
            löneställningen för lärarna i husligt arbete vid yrkesskolorna
            kommer alltjämt att innebära en undervär- dering av yrkesundervisningen
            i husligt arbete i förhållande till andra gre- nar av undervisningen
            vid dessa skolor. Såsom skolöverstyrelsen framhållit, torde dock
            yrkesundervisningen i husligt arbete vara minst lika viktig och
            värd omhuldande från statsmakternas sida som yrkesundervisning
            i hant- verk, industri och handel. Vidare är att märka, att den
            blivande allmänna översynen över yrkesun- dervisningsväsendet
            alltjämt låter vänta på sig. Det bör dessutom kunna för- väntas,
            att man vid denna översyn kommer att frångå den nuvarande undan-
            tagsställningen för undervisningen i husligt arbete, varför dess
            jämställande redan nu med annan yrkesundervisning icke kan innebära
            några risker för det definitiva ordnandet av yrkesundervisningen.
            Utöver vad skolöverstyrelsen anfört i sin utredning och hemställan
            om åvägabringande av yrkesundervisningens i husligt arbete jämställdhet
            i ar- vodeshänseende med yrkesundervisningen i hantverk, industri
            och handel, må jämväl påpekas det psykologiska värdet av att det
            husliga arbetet i nu förevarande avseende likställes med andra
            yrken. Det kan med sannolikhet förväntas, att en sådan likställdhet
            skulle bidraga till att skänka det husliga arbetet ökat anseende
            i det allmänna medvetandet, ett mål som under de se- naste åren
            från skilda håll framhållits som i hög grad eftersträvansvärt.
            Med stöd av vad sålunda anförts hemställes,
          </p>
          <p>
            att riksdagen måtte besluta, att statsbidrag till yrkesunder-
            visning i husligt arbete skall utgå efter samma grunder som beträffande
            hantverk, industri och handel, och att anslaget till understöd
            åt kommunala anstalter för yrkesundervisning därför höjes från
            i statsverkspropositionen föreslagna 2400 000 kronor till 2 410
            000 kronor. Stockholm den 23 januari 1942. C. Fr. Carlström. E.
            G. C. Brandt. Lennart Bondeson.
          </p>
          <p>
            K. H. Andersson. K. E. Johanson.
          </p>
        </div>
      </div>
    </body>
  </text>
</TEI>
