<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00599">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__599/mot_1948__ak__599-001.pdf"/>
      <fw xml:id="i-Js6yAFL7Ht5GuBd4XUtbZU">
        Motioner i Andra kammaren, nr 599. 43
      </fw>
      <div xml:id="i-MXvdTLajP1gnQj2GTa3Lko" type="motHeader">
        <div xml:id="i-A7g6aVFHjoNTYqWfzoeJ2r" type="motTitle"/>
        <div xml:id="i-5eETQuSzWkwLUTXvKSEbbN" type="motSubmissionInfo"/>
      </div>
      <div xml:id="i-WAjY39owSPaz195wpsYrkR" type="motBody">
        <div xml:id="i-LsTY9temcoajp3b9TC4g5J">
          <p xml:id="i-M2kEdf6UD4zsgexQQwNNA">
            Nr 599,
          </p>
          <p xml:id="i-CGTXy9FY2SFgAozCDqnjS">
            Av herr Oblin m. fl., i anledning av Kwngl. Maj:ts proposition,
            nr 268, med förslag till lag om dyrtidstillägg för år 1948 å folkpensioner
            m. m.
          </p>
          <p xml:id="i-WXY96snSHn7rBqer5wpTXr">
            I Kungl. Maj:ts proposition nr 268 förelägges riksdagen förslag
            till lag om dyrtidstillägg för år 1948 å folkpensioner. Propositionen
            innebär i stort sett ett provisoriskt tillägg å folkpensionerna
            med 30 kronor för änkepensionsberättigad, 40 kronor för gift pensionsberättigad,
            vars make jämväl åtnjuter folkpension eller till vars hustru utgår
            hustrutillägg, samt 50 kronor för annan pensions- berättigad.
            Departementschefen föreslår att dyrtidstillägg endast skall utgå
            till pensionsberättigade, vars årsinkomst understiger vissa i
            propositionen närmare angivna belopp. När folkpensionsreformen
            genomfördes av 1946 års riksdag gick man ut ifrån att den grundläggande
            ålderspensionen skulle vara en icke-inkomstprövad förmån som skulle
            tillfalla alla medborgare. Detta betecknades med rätta som ett
            av de väsentliga framstegen i den nya reformen. Vi beklaga därför
            att departementschefen inte ansett sig kunna fullfölja denna tidigare
            intagna in- ställning utan av statsfinansiella skäl förordar inkomstprövning
            i fråga om de föreslagna dyrtidstilläggen. Propositionens bestämmelser
            angående inkomstprövningen komma att i vissa fall medföra icke
            önskvärda konsekvenser. Sålunda riskera invalidpensionärer med
            egen inkomst dubbla avdrag vid ett inkomstläge som ingalunda kan
            kallas högt. I tätorter med särskilt bostadstillägg råka också
            ålderspensionärer ut för dubbla avdrag. Där gäller vidare att
            en ökning av egeninkomsten i ett kritiskt bälte kommer att medföra
            en sänkning av den totalsumma (egeninkomst och pensionsförmåner)
            som folkpensionären skall leva på. Dylika olyckliga resultat synas
            vara oundvikliga om en inkomstprövning av propositionens mo- dell
            skall få avsedd ekonomisk betydelse. Det är utan tvivel särskilt
            angeläget att de mest behövande bland folkpen- sionärerna få kompensation
            för stegrade utgifter. Det förefaller oss emellertid omöjligt
            att hävda att invalider, som åtnjuta inkomstprövat pensionstillägg
            eller andra folkpensionärer som uppbära kommunalt bostadstillägg,
            skulle vara i så lycklig ekonomisk position att kompensationen
            för deras del vore socialt obehövlig. Den knappa rättvisa som
            det här är fråga om att bereda folkpensio- närerna kan rimligtvis,
            mot bakgrund av inkomstbildningen i övrigt, inte gra- deras på
            dylikt sätt. Skulle inkomstprövningen för dyrtidstillägg åt folkpensio-
            närer inskränkas till de fall då den verkligen ter sig socialt
            försvarlig — då
          </p>
          <pb facs="riksdagen-motions-pdf/data/1948/mot_1948__ak__599/mot_1948__ak__599-002.pdf"/>
          <fw xml:id="i-SqjmNHYtS66RzjHQywYHnF">
            44 Motioner i Andra kammaren, nr 599.
          </fw>
          <p xml:id="i-G6bbveiRY7CzVqUnhqHqAo">
            skulle den av allt att döma få så ringa finansiell betydelse
            att den inte motiverar det administrativa arbetet. Frågan om inkomstprövningen
            bör emellertid, enligt vår uppfattning, främst betraktas ur ett
            något vidare perspektiv. På goda grunder ha de svenska stats-
            makterna under senare årtionden strävat att minska användandet
            av prövningar och reduktioner inom socialpolitiken. Inom familjepolitiken
            utgå flera av de stora generella förmånerna utan några ekonomiska
            villkor. Vid folkpensions- reformens antagande betraktades det
            som en stor vinning att ålderspensionärerna åtminstone i ortsgrupp
            I kunde göras fria från inkomstprövning. Det har sedan visat sig
            att kvarstående prövningsregler, särskilt genom kumulation av
            reduktioner för statliga och kommunala bostadstillägg, ha en hårdare
            verkan än önskvärt, särskilt för utvecklingen av s. k. arbetarpensionering.
            Att nu göra dyrtidstilläggen inkomstprövade skulle vara ett beklagligt
            steg bakåt i den socialpolitiska utvecklingen. Enligt socialvårdskommitténs
            beräkningar skulle generellt utgående dyrtids- tillägg komma att
            draga en kostnad av omkring 33 miljoner kronor. Det av departementschefen
            föreslagna systemet beräknas kosta omkring 22 miljoner kronor.
            Vi äro fullt medvetna om att det är särskilt angeläget att i nuvarande
            situation söka begränsa statsutgifterna. Vi anse dock att den
            merkostnad på 11 miljoner kronor, som ett borttagande av inkomstprövningen
            skulle medföra, inte kan få vara avgörande för frågan, huruvida
            man skall rubba på den vä- sentliga principen att folkpensionernas
            realvärde skall skyddas. Det är alltså inte fråga om att tillerkänna
            folkpensionärerna en standardhöjning. Om där- till lägges att
            den föreslagna inkomstprövningen, som ovan påvisats, kommer att
            frånkänna även folkpensionärer med relativt blygsam inkomst rätten
            till dyr- tidstillägg, synes oss övervägande skäl tala för inkomstprövningens
            borttagande. Av dessa skäl yrka vi i enlighet med socialvårdskommitténs
            förslag att dyrtids- tilläggen skola utgå utan behovsprövning.
            När man tager ställning till denna fråga, bör man beakta att flertalet
            medborgare under fjolåret och innevarande år erhållit ej oväsentliga
            inkomstökningar och att det allmänna beslutat be- tydande statsutgifter
            för att hindra en sänkning av de sålunda höjda in- komsternas
            köpkraft. Departementschefen föreslår att till grund för en beräkning
            av dyrtidstilläg- gets storlek skall läggas en för folkpensionärerna
            konstaterad fördyring av levnadskostnaderna från sommaren 1946
            till sista kvartalet 1947 på omkring 3 Jo. Enligt tidningsuppgift
            ha folkpensionärernas levnadskostnader vid ut- gången av första
            kvartalet innevarande år ytterligare stigit. Vi sakna möjlig-
            het att bedöma tillförlitligheten av denna beräkning och anse
            att man i från- varon av en fullt tillfredsställande pensionärsindex
            i år kan godtaga den av departementschefen föreslagna procentsatsen.
            Det framstår därvid dock som särskilt nödvändigt att i enlighet
            med de yrkanden, som framfördes i motionerna I:321 och II:488
            vid 1946 års riks-
          </p>
          <pb facs="riksdagen-motions-pdf/data/1948/mot_1948__ak__599/mot_1948__ak__599-003.pdf"/>
          <fw xml:id="i-XyGH4g7zkZ4aoe9GdLfsh9">
            Motioner i Andra kammaren, nr 599. 45
          </fw>
          <p xml:id="i-JyS7QTQbcw77276qyR9iW">
            dag, en utredning om fast anknytning av ålderspensionen till
            en pensionärs- index snarast möjligt kommer till stånd, så att
            förslag härom kan föreläggas nästa års riksdag. Vi få sålunda
            hemställa,
          </p>
          <p xml:id="i-F4QBjemuxia1uZx4RbK4Ht">
            dels att riksdagen måtte för sin del godkänna det i propo- sition
            nr 268 framlagda förslaget till lag om dyrtidstillägg för år 1948
            å folkpensioner med sådan ändring att reglerna om in- komstprövning
            i förslagets $$ 2—5 utgå, samt dels att riksdagen måtte hos Kungl.
            Maj:t hemställa om ut- redning och förslag till nästa års riksdag
            på vad sätt en fast anknytning av folkpensionen till en pensionärsindex
            skall äga rum.
          </p>
          <p xml:id="i-ANgDnRPo5ztV7S9tkww3Ka" type="date">
            Stockholm den 8 juni 1948. Bertil Ohlin.
          </p>
          <p xml:id="i-JocEu9SRVFwc1zJLG6ffup">
            Oscar Carlström. 0. E. Sandberg. Wald. Svensson.
          </p>
        </div>
      </div>
    </body>
  </text>
</TEI>
