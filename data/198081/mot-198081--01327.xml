<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01327">
  <teiHeader>
    <fileDesc>
      <titleStmt>
        <title>om fortsatt flottning i Ångermanälven</title>
        <author>av Nils-Olof Grönhagen m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om fortsatt flottning i Ångermanälven</title>
          <idno type="rdwebb">G4021327</idno>
          <rs type="number">1327</rs>
          <ref type="dokument_url_text">http://data.riksdagen.se/dokument/G4021327/text</ref>
          <ref type="dokument_url_html">http://data.riksdagen.se/dokument/G4021327</ref>
          <ref type="dokumentstatus_url_xml">http://data.riksdagen.se/dokumentstatus/G4021327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QqXbp2e1YXZjhRDVpAxspZ</idno>
            <name>NILS-OLOF GRÖNHAGEN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2ZcLNQ889BCYDFJuLZT77S</idno>
            <name>BENGT WIKLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7gSKVFq5GsgutoVdRQPtCt</idno>
            <name>STIG OLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2Mf7WKdcHrqFKbwM3gXcPT</idno>
            <name>RUNE JONSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-TtvHecYGhXDKbncEMyzhpQ</idno>
            <name>BO FORSLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-L1i6pppXgrN6KaCEEuucGt</idno>
            <name>MARTIN SEGERSTEDT</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VT8hhiVxX8m6YHuAGUnNdW" type="signed"/>
        <correspContext corresp="i-VT8hhiVxX8m6YHuAGUnNdW">
          <note type="signatory" corresp="i-QqXbp2e1YXZjhRDVpAxspZ"/>
          <note type="signatory" corresp="i-2ZcLNQ889BCYDFJuLZT77S"/>
          <note type="signatory" corresp="i-7gSKVFq5GsgutoVdRQPtCt"/>
          <note type="signatory" corresp="i-2Mf7WKdcHrqFKbwM3gXcPT"/>
          <note type="signatory" corresp="i-TtvHecYGhXDKbncEMyzhpQ"/>
          <note type="signatory" corresp="i-L1i6pppXgrN6KaCEEuucGt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1327/mot_198081__1327-001.pdf"/>
      <fw xml:id="i-WRXWZJ3WHt8J3dRYDU3Ayo">
        Motion 1980/81:1327
      </fw>
      <div type="motHeader" xml:id="i-Kzr9jgVL4BfVZwRs3ioekj">
        <div type="motTitle" xml:id="i-HUcMs6r51r7iz3KyEhF4KC"/>
        <div type="motSubmissionInfo" xml:id="i-N5N4p4vMK6XjfgojcCXQy"/>
      </div>
      <div type="motBody" xml:id="i-7Kc2PhGrVUCWaCoyaFn8zA">
        <div xml:id="i-KGo4MjdGTHPVvbdxmUa4gX">
          <p xml:id="i-KXhpDyvU9mp5FbF8TYpeh8">
            11
          </p>
          <p xml:id="i-Rps49sHqpgWshvignzppEy">
            av Nils-Olof Grönhagen m. fl. om fortsatt flottning i Ångermanälven
          </p>
          <p xml:id="i-5BgrE2cE4LwdkJhf9c211F">
            I årets budgetproposition, kommunikationsdepartementets huvudtitel,
            s. 109, har det utredningsförslag som framlagts om övergång till
            buntflott- ning i Ångermanälvens flodsystem avfärdats med några
            korta rader. I stället menar man att en upprustning av Forsmo-Hotingjärnvägen
            skall ersätta flottningen. Flottgodset från älven skall därmed
            enligt departementschefens uppfattning överföras till järnväg.
            Här bör först noteras att frågan om buntflottningen efter uppdrag
            från departementet mycket seriöst utretts genom särskild utredningsman
            och under samverkan med Västernorrlands, Jämtlands och Västerbottens
            länsstyrelser. En omfattande kommunal kontakt och kontakter med
            berört näringsliv och organisationer har även skett. Bakgrunden
            till utredningen och dess forcerade genomförande är att lösflottningen
            på Ångermanälven alltmera satts i fråga. Ur regionalpolitisk synpunkt,
            ur näringslivets synpunkt och med hänsyn till sysselsättningen
            i en svårt drabbad bygd var det angeläget att söka långsiktigt
            bärkraftiga lösningar på transportproblemet för råvara från det
            stora upptagningsområdet för Ångermanälvens flodsystem till industrin.
            Både företagsekonomiska konsekvenser, effekter för kraftprodu-
            centerna, sysselsättningseffekter, påverkan på miljö, energi-
            och trafiksä- kerhetsaspekter samt inverkan på den allmänna sektorns
            ansvar för underhåll och investeringar av trafiksystem har här
            belysts. Man har tagit upp frågan om fortsatt lösflottning, rationell
            och modernt utformad buntflottning, direkttransport med bil samt
            järnvägstransport eller kombinationer av dessa skilda transportalternativ.
            Även om huvuddelen av kustindustriernas råvarubehov redan direkttransporteras
            på bil och så måste ske även fortsättningsvis, finns det betydande
            utrymme för val av andra transportlösningar för övrigt virke än
            att belasta ett klent och föga utbyggt landtransportnät. Utredningen
            räknar med att 400 000-800 000 m? virke skall kunna vara den normalfångst
            som bör kunna prövas i olika transport- alternativ. Detta virkesflöde
            är angeläget för de varaktigt verksamma industrierna i Ådalen.
            Varje tvärstransport i förhållande till älvdalen innebär högre
            kostnader och därmed nationalekonomiskt kännbara förluster. Den
            innebär också risker för de två återstående skogsindustrierna
            med fiberrå- vara som utgångspunkt i Ådalen, nämligen Väja-industrin
            och Utansjö- industrin.
          </p>
          <p xml:id="i-VunCMyDbHQ1bPC3zKnHHYq">
            I den företagsekonomiska studien påvisas att buntflottningsalternativet
            ger lägre transportkostnader än andra alternativ. Detta gäller
            såväl till Ådalens som till Örnsköldsviks industrier. Av stort
            intresse är vidare att
          </p>
          <pb facs="riksdagen-motions-pdf/data/198081/mot_198081__1327/mot_198081__1327-002.pdf"/>
          <fw xml:id="i-6SLkxPMq8BhTu3KLuuHCKA">
            Mot. 1980/81:1327 12
          </fw>
          <p xml:id="i-UzFuFodjzZZB5YU7swGtqf">
            buntflottningsalternativet frigör ytterligare värdefulla skogstillgångar
            i de inre delarna av flodområdet. Detta gäller ca 100 000 m3/år.
            Den national- ekonomiska betydelse som en sådan förflyttning av
            ”nollzonen” innebär kan knappast överskattas i vårt virkesknappa
            läge. Råvarubasens utnyttjande är sålunda en faktor som i högsta
            grad stöder buntflottningsalternativet. Det bör också noteras
            att buntflottningsalternativet i avseende på energibalansen är
            mycket gynnsamt. Med ökade oljekostnader förstärks detta alternativs
            slagkraft alltmera. Ingen torde heller tveka om att just oljepriserna
            kommer att öka relativt andra energipriser. Att sysselsättningssituationen,
            framför allt i bygder med svåra sysselsätt- ningsproblem, såsom
            inlandet, blir gynnsammare i buntflottningsalternativet är även
            värt att notera. I sin samhällsekonomiska bedömning har utredningen
            kommit fram till att buntflottningen ur olika aspekter är den
            mest gynnsamma transportmeto- den. Utredningen stannar därför
            vid att föreslå att man satsar på buntflottning. Ur såväl samhällsekonomisk
            som företagsekonomisk syn- punkt är detta alternativ överlägset
            övriga. Utvecklingen på energikostnads- området gör också, som
            nämnts, buntflottningsalternativet alltmer intres- sant. Enligt
            vår mening får snäva företagspolitiska synpunkter inte hindra
            buntflottningslösningen, som med hänsyn till samhällsekonomin
            och med avseende på företagsekonomin i de bestående företagen
            i Ådalen är att föredraga. Uppenbart är att den rationella lösningen
            har fiender bland intressenter som inte vårdar sig om Ådalens
            sysselsättning och framtid. Deras agerande i remissammanhanget
            har skadat buntflottningen. Uppen- barligen har också förslaget
            i propositionen påverkats av krafter som ingalunda primärt satsar
            på Ådalen. Detta är synnerligen olyckligt. Det finns emellertid
            i remissbehandlingen av utredningen mycket klara tillstyrkanden
            från oberoende organ. I det här sammanhanget är det angeläget
            att påpeka att buntflottningen i vårt östra grannland Finland
            betraktas som en värdefull transportmetod som på sikt bör bestå.
            Ett viktigt skäl är att buntflottningen medför vattenlagring vid
            industrin, som är en billig metod och ur skogshygienisk synpunkt
            att föredra framför landbaserad lagring. Buntflottat virke är
            också enligt finska erfarenheter lättare att hålla ”färskt” än
            landburet virke. I stället för att avfärda det intressanta framtidsförslaget
            om buntflottning- ens introducerande i Ångermanälvens flodområde
            borde transportalternati- vets införande också på andra ställen
            prövas. Detta skulle vara ett ur energisynpunkt värdefullt bidrag
            till lösandet av ett viktigt problem för landet. I kommunikationsdepartementets
            proposition har buntflottningen som nämnts avfärdats med hänvisning
            till upprustningen av Forsmo-Hoting- banan. Frågan om en konkurrens
            mellan transportalternativen har tagits upp i länsstyrelsens länsprogram
            1980. Där heter det (s. 89) att länsstyrelsen inom
          </p>
          <pb facs="riksdagen-motions-pdf/data/198081/mot_198081__1327/mot_198081__1327-003.pdf"/>
          <fw xml:id="i-6RksqiaLeHtmN4qGqBCLP4">
            Mot. 1980/81:1327 13
          </fw>
          <p xml:id="i-2xVR9AwM2R1Qfuft7iNNND">
            ramen för den regionala trafikplaneringen förordat en upprustning
            av banan. Det är också uppenbart, säger länsstyrelsen, att buntflottningen
            skulle minska bandelens betydelse som transportled för skogsråvaror.
            Banans fortsatta roll som en länk mellan inlandsbanan och stambanan
            för person- transporter och lättare godstransporter samt utifrån
            beredskapsskäl kan dock inte enligt länsstyrelsens mening underskattas.
            Också användningen vid en utvecklad torvbrytning i inlandet gör
            banan ytterligare intressant som transportled, men i fråga om
            mindre tunga påkänningar. En upprustning av banan anser länsstyrelsen
            kunna ske för att den skall kunna svara emot dessa mindre krävande
            anspråk. Det sagda visar att planeringsorganet inte bedömer att
            en kollision föreligger mellan de två intressena — buntflottning
            och viss upprustning av Forsmo-Hotingbanan. Enligt vår mening
            har länsorganet där tagit en riktig ställning och uppnått en avvägning
            som totalt blir den bästa för bygdens utveckling. Det är beklagligt
            att de fyra länsstyrelsernas studier — som entydigt varnar för
            sysselsättningskonsekvenserna vid en nedläggning av flottningen
            — inte har gett kommunikationsministern anledning till en mer
            engagerad behand- ling. Frågan har helt enkelt inte fått den allsidiga
            bedömning som riksdagen beställde i sitt beslut 1979. Länsstyrelsens
            förslag till åtgärder från samhällets sida som jämställer konkurrensförhållandena
            mellan flottning och lastbilstransport har inte närmare belysts.
            Man bör utreda möjli
          </p>
          <p xml:id="i-XgYzPtprAFV4wRNVgbDNUQ">
            gheten att göra flottningsföreningen till en statlig, kollektiv
            organisation för virkestransporter inom en ådal eller flera. I
            avvaktan på en sådan mera ingående utredning av flottningsföreningar-
            nas organisation liksom förslag till åtgärder beträffande konkurrensförhål-
            landena mellan flottning och lastbilstransport som framförts i
            studien från länsstyrelsen måste åtgärder vidtas för att förhindra
            en nedläggning av flottningen i de tre älvar som fortfarande flottas.
            Med hänvisning till det anförda hemställs 1. att riksdagen beslutar
            att begära att regeringen tillsätter en utredning om flottningsföreningarnas
            organisation och konkur- rensförhållanden mellan flottning och
            lastbilstransport i enlig- het med vad som anförts i motionen,
            2. att riksdagen som sin mening ger regeringen till känna att
            — i
          </p>
          <pb facs="riksdagen-motions-pdf/data/198081/mot_198081__1327/mot_198081__1327-004.pdf"/>
          <fw xml:id="i-hpo5TNvf1WsC6FoNkx3iH">
            Mot. 1980/81:1327 14
          </fw>
          <p xml:id="i-SKwGYye2eJGEN7vqEraWo8">
            avvaktan på en sådan utredning — åtgärder vidtas som syftar till
            att förhindra en nedläggning av flottningen i Ångermanäl- ven.
          </p>
          <p xml:id="i-HFae8gYGeQ8dN7oAecbZG" type="date">
            Stockholm den 27 januari 1981
          </p>
          <p xml:id="i-WBqPJX8yA7y3yFnK5RyHxZ">
            NILS-OLOF GRÖNHAGEN (s) BENGT WIKLUND (s) BO FORSLUND (s) STIG
            OLSSON (s) MARTIN SEGERSTEDT (s) RUNE JONSSON (s)
          </p>
        </div>
      </div>
    </body>
  </text>
</TEI>
