<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1923--ak--00129">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__129/mot_1923__ak__129-001.pdf"/>
      <fw xml:id="i-9hgE7GWP9Zukm7ZfvWyRj9">
        Motioner i Andra kammaren, Nr 129. 11
      </fw>
      <div xml:id="i-2qfnUm5vvQDSrKMece1P53" type="motHeader">
        <div xml:id="i-BB29o3zuuMr9ndC8k3n6m9" type="motTitle"/>
        <div xml:id="i-Sat7QqyoNxkf8KCZWHrWr9" type="motSubmissionInfo"/>
      </div>
      <div xml:id="i-JBaDWZKLNKv4R8Vw47qXvg" type="motBody">
        <div xml:id="i-6afo47FeMBSPttb65jvJDT">
          <p xml:id="i-Fwoyu6kPHbkc7GZMVRtyMc">
            Nr 129.
          </p>
          <p xml:id="i-ETTW3nYiyjUibCa6BhCsgJ">
            Av herr Olsson i Berg, om skrivelse till Kungl. Maj:t angående
            höjning av den kommunala nöjesskatten och skattens
          </p>
          <p xml:id="i-LtHw6FWPtgfKv9EHpBZGes">
            ombildning till statsskatt.
          </p>
          <p xml:id="i-2dDoGdLJQaW5j1tNh7Dy2Q">
            Genom beslut av 1919 års riksdag tillerkändes kommunerna rättig-
            het att från och med den 1 oktober 1919 uppbära kommunal nöjesskatt.
            Att skatten kom att läggas som en fakultativ kommunal skatt och
            icke som en statsskatt, vilket annars ursprungligen hade varit
            meningen, torde ha haft sin grund dels i hänsynen till kommunernas,
            särskilt stadskom- munernas, behov av ökade inkomster att möta
            kristidens påfrestningar med, dels i en mycket naturlig önskan
            hos statsmakterna att innan frågan om den definitiva anordningen
            av nöjesskatten avgjordes inhämta vissa er- farenheter, vilket
            man ansåg lättast kunna ske om skatten genomfördes i den föreslagna
            formen. Att det icke hade sin grund i några principiella betänkligheter
            mot att göra nöjesskatten till statsskatt framgår bl. a. av följande
            passus i konstitutionsutskottets utlåtande vid 1919 års riksdag:
            » Utskottet vill ingalunda bestrida, att det kan framdeles befinnas
            lämpligt att låta en nöjesskatt ombildas så att vissa därigenom
            upp- kommande intäkter även skulle komma landstingen och staten
            till del. En sådan omläggning av skatten förutsätter emellertid
            med nödvändighet att man på området vinner ökad erfarenhet. Just
            genom att genomföra skatten i den föreslagna formen skulle man
            vinna tillfälle att inhämta en sådan erfarenhet, varigenom en
            framdeles skeende förändring av den- samma skulle kunna underlättas.»
            Vid två följande riksdagar — 1920 och 1921 — har fråga före- varit
            om nöjesskattens ombildning, varvid ena gången ifrågasattes att
            ombilda den till landstingsskatt, andra gången att göra den huvudsakligen
            till statsskatt. Motionerna ha, avstyrkta av vederbörande utskott,
            icke lett till något resultat. Så vitt av utskottsutlåtandena
            framgår, ha skälen härtill varit i huvudsak desamma som bestämde
            riksdagens beslut vid 1919 års riksdag, framför allt en önskan
            att inhämta ytterligare erfaren-
          </p>
          <pb facs="riksdagen-motions-pdf/data/1923/mot_1923__ak__129/mot_1923__ak__129-002.pdf"/>
          <fw xml:id="i-US2uewNnjSrBuAUAwste9R">
            12 Motioner i Andra kammaren, Nr 129.
          </fw>
          <p xml:id="i-JgqQ5i8ZQzamUhMKKRx2Wp">
            het rörande skattens verkningar. Sålunda anför konstitutionsutskottet
            vid 1920 års riksdag bl. a.: »Den erfarenhet av huru nöjesskatten
            i sin nuvarande form verkar, som måste vara en oeftergivlig förutsättning
            för upptagandet av frågan om en sådan omläggning av densamma som
            den av motionärerna före- slagna, har ännu ej vunnits. Även om
            utskottet liksom föregående år ej ställer sig obetingat avvisande
            mot tanken på en omläggning av nöjes- skatten i sådan riktning
            att därigenom uppkommande intäkter icke skulle uteslutande tillfalla
            vederbörande kommun, kan utskottet alltså icke för närvarande
            tillstyrka frågans upptagande.» Vid 1921 års riksdag gick motionen
            till bevillningsutskottet, som för sitt avstyrkande anförde liknande
            skäl som tidigare konstitutions- utskottet: »Enligt bevillningsutskottets
            mening kan den erfarenhet som man sålunda avsett att vinna, icke
            heller nu anses vara i tillräcklig mån för handen. På sätt ovan
            är nämnt föreligga ännu icke de för frågans bedömande viktiga
            siffrorna för vad skatten under år 1920 tillfört lands- kommunerna
            — — — Tillgång till ett fullständigt och granskat siffer- material
            av tillräcklig omfattning är givetvis den första förutsättningen
            för att frågan om beskattningens omläggning bör upptagas till
            förnyad prövning.» Redan av nu anförda skäl ansåg sig bevillningsutskottet
            icke kunna förorda bifall till den föreliggande motionen. Men
            utskottet anförde även ett par andra skäl för sitt avstyrkande,
            nämligen dels att de in- komster, som icke blott staten utan även
            åtskilliga landskommuner hava av nöjesskatten äro för dem särskilt
            under rådande kommunalekonomiska svårigheter av stor betydelse,
            dels att man icke borde föregripa den av 1920 års riksdag begärda
            utredningen av frågan om den kommunala beskattningen i dess helhet.
            Då jag trots den ståndpunkt riksdagen sålunda tidigare intagit
            till frågan om en omläggning av nöjesskatten nu dristar mig att
            på nytt bringa den under riksdagens prövning, så beror det väsentligen
            på de förändrade förhållanden som inträffat sedan 1921 och som
            enligt mitt förmenande göra att frågan kommit i ett delvis annat
            läge. Utan att i någon mån underskatta de ekonomiska svårigheter
            som många kom- muner alltjämt hava att dragas med skulle Jag vilja
            ifrågasätta om icke just de statsfinansiella svårigheterna äro
            ännu mycket större. Av den riksdagen föreliggande statsverkspropositionen
            framgår sålunda att det för Kungl. Maj:t icke varit möjligt att
            få inkomster och utgifter att gå ihop
          </p>
          <pb facs="riksdagen-motions-pdf/data/1923/mot_1923__ak__129/mot_1923__ak__129-003.pdf"/>
          <fw xml:id="i-Qv9sDTJFo1tSQFpbTve7w4">
            Motioner 1 Andra kammaren, Nr 129. 13
          </fw>
          <p xml:id="i-EvrYNXeQibpD4WZ3X74ro4">
            utan att å ena sidan anlita inkomster, som strängt taget icke
            skolat stå till förfogande för statsregleringen, och å andra sidan
            utesluta eller sätta ner anslagen även till ändamål, som måste
            anses i hög grad beaktans- värda; jag tänker särskilt på anslagen
            för vissa produktiva ändamål. Då det är att befara, att dessa
            statsfinansiella svårigheter icke äro av snart övergående natur,
            kan det så mycket mindre anses överflödigt att under- söka om
            och i vad mån nya eller endast delvis utnyttjade inkomstkällor
            kunna göras tillgängliga för staten. Det torde väl också kunna
            ifrågasättas, om icke nu, efter tre års tillämpning, den erfarenheten
            rörande skattens verkningar bör hava vun- nits, som gör det möjligt
            att gå till en definitiv utformning av densamma. Så bör det exempelvis
            icke vara omöjligt att nu införskaffa de uppgifter, om vad skatten
            tillfört landskommunerna som bevillningsutskottet vid 1921 års
            riksdag ansåg erforderliga för frågans bedömande. I nr 5 av Landskommunernas
            Tidskrift för år 1922 förekommer sålunda en samman- ställning
            över landskommunernas inkomster av mnöjesskatten under år 1920,
            upprättad med ledning av de till Statistiska Centralbyrån inkomna
            sammandragen av landskommunernas räkenskaper för sagda år, en
            sam- manställning, som, även om den torde tarva någon mindre jämkning
            på en eller annan punkt, i stort sett torde vara tillförlitlig.
            Det framgår av samma att i 405 av rikets 2,371 landskommuner under
            1920 upp- burits i nöjesskatt sammanlagt 478,177 kronor och 80
            öre. Samtidigt framgår av en sammanställning i nr 7 av Svenska
            Stadsförbundets Tid- skrift för föregående år, att nöjesskatten
            i 94 av Sveriges städer under tiden !/;, 1921—?9/, 1922 givit
            en inkomst av 4,802,796 kronor och 93 öre. Även om nu anförda
            uppgifter såsom hänförande sig till något olika tidsperioder icke
            äro fullt jämförbara, så framgår likväl med all önskvärd tydlighet,
            att nöjesskatten kommer städerna till godo i helt annan omfattning
            än landskommunerna. Även om detta från början har varit avsett
            och med hänsyn till vid skattens införande rådande för- hållanden
            fullt förklarligt, så torde, som jag tidigare tillåtit mig antyda,
            förutsättningarna för ett upprätthållande av denna ordning icke
            längre vara för handen. Obestridligt torde nämligen vara, dels
            att landsbygdens befolkning i icke ringa utsträckning bidrager
            till de betydande skatte- intäkter, som nu komma företrädesvis
            stadskommunerna till godo, dels att många landskommuner, särskilt
            de som gränsa intill städer och större samhällen ävensom de som
            ligga mycket avlägset från kommunikationer, måste bliva utan del
            i nöjesskatten, därför att de sakna förutsättningar att införa
            sådan. Bihang till riksdagens protokoll 1923. 4 saml. 40 häft.
            (Nr 126—2129.) 3
          </p>
          <pb facs="riksdagen-motions-pdf/data/1923/mot_1923__ak__129/mot_1923__ak__129-004.pdf"/>
          <fw xml:id="i-64B4Moc55YVZPvzFUs39tR">
            14 Motioner 2 Andra kammaren, Nr 129.
          </fw>
          <p xml:id="i-Lz5i5Crnrm7WkKSqDoqNth">
            -Under sådana förhållanden vill det förefalla som om en omläggning
            av nöjesskatten vore påkallad icke blott av hänsyn till statens
            behov av ökade inkomster, utan jämväl av hänsyn till rättvisa
            och billighet kom- munerna emellan. Vad bevillningsutskottet i
            sitt avstyrkande utlåtande vid 1921 års riksdag anför om att man
            icke borde föregripa utredningen av kommunal- skattefrågan i dess
            helhet; synes mig icke böra utgöra något hinder att nu taga upp
            denna fråga, om en omläggning eljest anses önskvärd och ändamålsenlig,
            detta så mycket mindre som, efter vad upplyst blivit, kommunalskattefrågan
            icke förrän tidigast år 1925 torde komma att föreläggas riksdagen
            till avgörande. Vid den prövning av frågan om nöjesskattens omläggning,
            som jag sålunda finner anledning påkalla, torde jämväl böra tagas
            i övervägande om icke samtidigt en höjning av nu gällande skattesatser
            bör ske, exempel- vis för grupp 1 (teater, konsert och uppvisning
            av icke professionell idrott) från 10 till 15 å 20 X, för grupp
            2 (biograf) från 15 till 25 x och för grupp 3 (övriga nöjen) från
            20 till 30 å 33 2. Om genom en sådan höjning av skatten nöjesfrekvensen
            skulle komma att i någon mån minskas, så vore därmed enligt mitt
            sätt att se någon större skada icke skedd. Det är dock något oerhört,
            att i de 94 städer, som ovan åberopade uppgifter avsågo, i nuvarande
            penningknappa tid utgivits för nöjen under ett år i det allra
            närmaste 35 miljoner kronor. I likhet med motionären vid 1921
            års riksdag finner jag skäligt att vid en omläggning av nöjesskatten
            till statsskatt låta en mindre del, exempelvis en fjärdedel, stanna
            hos den kommun som uppbär skatten. Med stöd av vad jag sålunda
            anfört tillåter jag mig alltså hemställa,
          </p>
          <p xml:id="i-5PT94khjY8mh8wGYkkRLN3">
            att riksdagen måtte hos Kungl. Maj:t hemställa om utredning och
            förslag, avseende att, i samband med en väsentlig höjning av nu
            gällande skattesatser, ombilda den nuvarande kommunala nöjesskatten
            till att huvudsakligen utgöra en statsskatt.
          </p>
          <p xml:id="i-TSAYdupuyH5FmHA8WvJE4p" type="date">
            Stockholm den 20 januari 1923.
          </p>
          <p xml:id="i-LnHkbGpiKqyD9cFabQtR6u">
            Cornelius Olsson.
          </p>
          <p xml:id="i-9UBs7iNg1B8Zwy9S69vJpk">
            I motionens syfte instämma
          </p>
          <p xml:id="i-MfofhbhQJTWJB4KH5jEjvN">
            Oscar N. Olsson. K. Bergström.
          </p>
          <p xml:id="i-LGvJ5oYUuBuM1s9onTYCSW">
            "Stockholm, Svenska Tryckeriaktiebolaget, 1923.
          </p>
        </div>
      </div>
    </body>
  </text>
</TEI>
