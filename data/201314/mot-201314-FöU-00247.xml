<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FöU-00247">
  <teiHeader>
    <fileDesc>
      <titleStmt>
        <title>Försvar och samhällets krisberedskap</title>
        <author corresp="i-KTYc2rBrcxPNyJRR5s4dQD">av Peter Hultqvist m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försvar och samhällets krisberedskap</title>
          <idno type="rdwebb">H102Fö247</idno>
          <rs type="number">Fö247</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H102Fö247/text</ref>
          <ref type="dokument_url_html">http://data.riksdagen.se/dokument/H102Fö247</ref>
          <ref type="dokumentstatus_url_xml">http://data.riksdagen.se/dokumentstatus/H102Fö247</ref>
          <ref type="doc">http://data.riksdagen.se/fil/52570386-871C-4AA0-9BCC-1FF82F4EF80D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4Ws9LsXRwLZaA8tWp4hc7i</idno>
            <name>Clas-Göran Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PrmdUu6feMnTN6Rrku6MsP</idno>
            <name>Anna-Lena Sörenson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FQY9D6CE6RgrfG8AF4Wypg" type="signed"/>
        <correspContext corresp="i-FQY9D6CE6RgrfG8AF4Wypg">
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-YDnK8VSSiRoNGUj2EGkAeD"/>
          <note type="signatory" corresp="i-4Ws9LsXRwLZaA8tWp4hc7i"/>
          <note type="signatory" corresp="i-PrmdUu6feMnTN6Rrku6MsP"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-BNs9NctwwvjUQnQxyESNVd"/>
        </correspContext>
        <correspAction xml:id="i-6k4p4Yv6djpLtm1Hw9ft2h" type="submission">
          <date when="2013-10-04"/>
        </correspAction>
        <correspAction xml:id="i-56xB79z1zb94s5zsY8j42W" type="transfer">
          <date when="2013-10-04"/>
        </correspAction>
        <correspAction xml:id="i-Pnk41r9eizchreAqLJQidz" type="assigned"/>
        <correspContext corresp="i-Pnk41r9eizchreAqLJQidz">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3XEd6czGnQYaVjuJyL82xC" type="motHeader"/>
      <div xml:id="i-FGKkynLWq5BmwpD5AaReKz" type="motBody">
        <div xml:id="i-4mY6jqnfA6qYJpfVV97Hg7" type="motProposal" subtype="förslag">
          <head xml:id="i-JCor3Jz39ZNb7i4QwMsqb6">
            Förslag till riksdagsbeslut
          </head>
          <list xml:id="i-VEw9GbaskXPn9Dh3nGC1cT" style="ol">
            <item xml:id="i-N71dZkUjttkYsrfNu4aQh">
              Riksdagen tillkännager för regeringen som sin mening vad som
              anförs i motionen om att det svenska försvarets främsta uppgift
              är försvaret av Sverige, dess suveränitet och integritet.
            </item>
            <item xml:id="i-ConB2KjhTj9GYUtf2y37fY">
              Riksdagen tillkännager för regeringen som sin mening vad som
              anförs i motionen om vikten av att sträva efter ett långtgående
              och fördjupat nordiskt försvars- och säkerhetspolitiskt samarbete.
            </item>
            <item xml:id="i-DUQrhVLDxvFCUoo7opTYLw">
              Riksdagen tillkännager för regeringen som sin mening vad som
              anförs i motionen om FN:s centrala roll i fredsfrämjande insatser
              och vikten av att förverkliga resolutionerna 1325 och 1820.
            </item>
            <item xml:id="i-KW492r1ncBm4UBSrVu2UPW">
              Riksdagen tillkännager för regeringen som sin mening vad som
              anförs i motionen om vikten av att åstadkomma en bättre stabilitet
              i försvarets personalförsörjning genom aktiva åtgärder när det
              gäller soldaternas villkor enligt motionens intentioner.
            </item>
            <item xml:id="i-GKXNF1v97qvvLYENjVL43U">
              Riksdagen tillkännager för regeringen som sin mening vad som
              anförs i motionen om att via riksdagsbeslut fastställa stridsflyget
              JAS 39 Gripen och undervattenssystemen som nationella säkerhetsintressen.
            </item>
            <item xml:id="i-3u1QX4AE6ZJYm7kKf9XvGq">
              Riksdagen tillkännager för regeringen som sin mening vad som
              anförs i motionen om vikten av att fullfölja beställningen av
              en ny generation ubåtar, A-26.
            </item>
            <item xml:id="i-EJEKHWmMYf9dHruYMJcZBg">
              Riksdagen tillkännager för regeringen som sin mening vad som
              anförs i motionen om att genomföra en särskild översyn av marinens
              framtida behov av ytfartyg.
            </item>
            <item xml:id="i-CPPzdxrJ8tw3bWTLdCxe4y">
              Riksdagen tillkännager för regeringen som sin mening vad som
              anförs i motionen om vikten av att bibehålla och utveckla ubåtsjaktförmågan.
            </item>
            <item xml:id="i-Wx9wJ1E2vVrziFXFH9QzXW">
              Riksdagen tillkännager för regeringen som sin mening vad som
              anförs i motionen om behovet av riktade forsknings- och utvecklingsinsatser
              när det gäller nanoteknik, sensorer, undervattensteknik, cybersecurity
              och räddningstjänst.
            </item>
            <item xml:id="i-3AukAhzTWTn9cNis6JWdy1">
              Riksdagen tillkännager för regeringen som sin mening vad som
              anförs i motionen om att upprätta ett nationellt samverkansprogram
              för försvarsindustrin.
            </item>
            <item xml:id="i-C4cjS6zPUbqVQzyzX9VZjv">
              Riksdagen tillkännager för regeringen som sin mening vad som
              anförs i motionen om vikten av att frågan om ett nytt lv-system
              med lång/medelräckviddigt luftvärn bör ges hög prioritet i den
              framtida materielplaneringen.
            </item>
            <item xml:id="i-GQ4r4qcrbRi45hmv38fawe">
              Riksdagen tillkännager för regeringen som sin mening vad som
              anförs i motionen om Gotlands roll i det framtida försvaret av
              Sverige.
            </item>
            <item xml:id="i-EWA8uR1MVQF7BbBPoEWdm6">
              Riksdagen tillkännager för regeringen som sin mening vad som
              anförs i motionen om försvarets folkliga förankring och vikten
              av att skyndsamt utreda införandet av obligatorisk mönstring för
              unga män och kvinnor.
            </item>
            <item xml:id="i-5mi6NgZwwbkFFscxEDaoz1">
              Riksdagen tillkännager för regeringen som sin mening vad som
              anförs i motionen om vikten av att skyndsamt utreda inrättandet
              av en ny nationstäckande statlig civilförsvarsorganisation.
            </item>
            <item xml:id="i-KU7y6UroDDPgkDgKbtUHuP">
              Riksdagen tillkännager för regeringen som mening vad som anförs
              i motionen om genderarbetet.
            </item>
            <item xml:id="i-Nndnzr7RFhXyPcRaEg2316">
              Riksdagen tillkännager för regeringen som sin mening vad som
              anförs i motionen om veteransoldatarbetet.
            </item>
            <item xml:id="i-5JdRuSFzgZjuYv3ED3PyeR">
              Riksdagen tillkännager för regeringen som sin mening vad som
              anförs i motionen om att stärka samarbetet mellan Försvarsmakten,
              de frivilliga försvarsorganisationerna, MSB och skolsystemet i
              syfte att stärka ungdomars engagemang i samhällets krisberedskap.
            </item>
            <item xml:id="i-Dki6EZcUZXaoB5M2aiYNE9">
              Riksdagen tillkännager för regeringen som sin mening vad som
              anförs i motionen om behovet av att upprätta en svensk nationell
              strategi för cyberförsvar och cybersäkerhet.
            </item>
            <item xml:id="i-QrYKu43tNJadQmNyb5yzdE">
              Riksdagen tillkännager för regeringen som sin mening vad som
              anförs i motionen om vikten av att verka för upprättandet av en
              gemensam nordisk strategi för cyberförsvar och cybersäkerhet.
            </item>
          </list>
        </div>
        <div xml:id="i-KnQkmdGCRya8V8m6FDgdax" type="motContent">
          <head xml:id="i-YCvwkRhWtFvmKRQeJ1xz9n" type="h1">
            Inledning
          </head>
          <p xml:id="i-LPpBKBqPeCXmSQ9zrJGZQ5">
            Dagens hot är mer än tidigare föränderliga, utan gränser och
            därtill komplexa. Varje dag framträder hot mot svenska medborgare
            och viktiga samhällsfunktioner. Vissa är svåra att upptäcka och
            förutse, andra kan uppstå plötsligt eller växa fram successivt.
            Det är därför viktigt att förbereda vårt land, våra myndigheter
            och våra medborgare på risker och hot.
          </p>
          <p xml:id="i-WBxPNai4Pdtj8MGGYcwjow">
            Sverige värnar sina grundläggande värden demokrati, rättssäkerhet
            och mänskliga fri- och rättigheter både nationellt och internationellt.
            Svensk säkerhet stärks genom aktiva och trovärdiga bidrag till
            europeisk och global säkerhet. Ett starkt engagemang i FN är centralt.
            Det ligger i vårt svenska intresse att utveckla bilaterala och
            multilaterala relationer.
          </p>
          <p xml:id="i-9CvbqR4nu5DZ3fdFgtgf7o">
            De senaste decenniernas förändringar i vår omvärld har varit
            omvälvande och i huvudsak positiva. Den säkerhetspolitiska situationen
            i Europa har sedan kalla krigets slut för snart två decennier
            sedan förändrats i grunden.
          </p>
          <p xml:id="i-J6HQgZi36PYkiwbow7X7Gk">
            Globaliseringen förändrar den världsbild vi är vana vid. Nya
            stormakter och grupperingar växer fram. Bakom de nya hoten står
            inte alltid en stat. Nästan alla Europas länder är nu medlemmar
            i såväl EU som Nato. Sveriges säkerhet byggs solidariskt tillsammans
            med andra länder med gemensamma demokratiska värderingar. Utvecklingen
            ställer krav på att Försvarsmakten ska kunna både ge och ta emot
            stöd från andra nationer, myndigheter och organisationer för att
            uppnå ökad effekt. Sverige är en integrerad del av Europa och
            EU.
          </p>
          <p xml:id="i-XjPYPPFd7TrjMj14Fq6XXi">
            Sverige är ett av världens mest globaliserade länder och mycket
            exportinriktat. Vår säkerhet är intimt kopplad till våra geografiska
            grannars och hela Europas säkerhet. Vi tillmäter det nordiska
            samarbetet extra hög betydelse. Sverige varken kan, vill eller
            ska isolera sig från omvärlden. Därför är samarbetet inom EU en
            hörnsten för svensk utrikes- och säkerhetspolitik.
          </p>
          <p xml:id="i-GN9zeLgFT1wf5Xq65aGQY1">
            Vi socialdemokrater ser försvars- och säkerhetspolitiken som
            en del i en helhet där den tillsammans med andra politikområden
            syftar till att skapa fred och säkerhet. Ytterst handlar det om
            att hävda och värna Sveriges suveränitet, våra rättigheter och
            nationella intressen. Detta är Försvarsmaktens främsta uppgift.
            Uppdelningen av Europa i öst och väst är borta. EU:s utvidgning
            har bidragit till att stimulera en snabb omställning där totalitära
            stater blivit demokratiska. Utvidgningen har bidragit till att
            öka säkerheten för Sverige och för hela vår kontinent.
          </p>
          <p xml:id="i-HPzXC92YKFSnqnrr8GkS48">
            Hoten mot Sverige och våra grannländer är svåra att förutsäga.
            De kan ha sin grund i konflikter och tvister kring energi- och
            råvaruförsörjning, vara ett resultat av miljöpåverkan och klimatförändringar,
            komma från naturkatastrofer och olyckor, härröra från organiserad
            brottslighet och terrorism eller ta formen av attacker mot känsliga
            tekniska och it-relaterade system. De kan uppstå plötsligt och
            beredskapen måste vara god. Det kan inte uteslutas att vi i framtiden
            kommer att utsättas för militära hot. Ett enskilt väpnat angrepp
            från annan stat mot Sverige är fortsatt osannolikt under överskådlig
            framtid. Kriser som även inbegriper militära maktmedel kan dock
            också uppstå även i vår del av Europa, och på längre sikt kan
            militära angreppshot tyvärr aldrig uteslutas.
          </p>
          <p xml:id="i-3JVkaemDHEHDSQP4kULsWL">
            Sverige måste ständigt analysera utvecklingen i omvärlden. Den
            politiska, ekonomiska, sociala och militära utvecklingen i Ryssland
            kommer att vara en avgörande faktor för Sveriges framtida säkerhetspolitiska
            situation. Sverige och EU måste intensifiera sin grannskapspolitik
            och öka utbytet och kontakter mellan människor och mellan våra
            länder. Vi vill också framhålla det viktiga kontaktskapande arbete
            som redan nu görs på lokal och regional nivå. Även om det finns
            positiva inslag i den ryska samhällsutvecklingen finns det anledning
            till fortsatt vaksamhet. Rysslands alltmer auktoritära styre kombinerat
            med ett allt mer aggressivt beteende mot vissa grannländer inger
            oro. Ryssland stärker medvetet sin militära förmåga samt ökar
            övnings- och underrättelseverksamheten. Detta påverkar den svenska
            och nordisk-baltiska säkerhetsmiljön.
          </p>
          <p xml:id="i-EZ6Uuq8nmgyqXW2F8QKnzt">
            Barentsområdet med delar av Arktis och Norska havet är också
            militärt strategiskt viktiga områden. Frågan om energisäkerhet
            – inklusive frågor om tillgång till och transport av energi –
            är en allt viktigare säkerhetspolitisk faktor. Energifrågan påverkar
            strategiska relationer i vårt närområde, där komplexiteten nu
            ökar. En av utmaningarna ligger i den ökade ryska övningsverksamheten
            i Östersjön. Det ökade antalet fartygstransporter i Östersjön,
            ett resultat av Rysslands satsningar på hamnstaden Primorsk i
            Finska viken som navet i rysk oljeexport, medför även att risken
            för en omfattande miljöolycka i Östersjön ökar.
          </p>
          <p xml:id="i-BVnsXZSC8FMe9iGbDeTiJR">
            Att använda energileveranser som ett politiskt påtryckningsmedel
            kan aldrig accepteras. Att Ryssland vid ett tillfälle stängt av
            gasleveranserna till Ukraina är ett sådant negativt exempel. Kriget
            i Georgien, it-attacken mot Estland, utvecklingen i Afghanistankonflikterna
            i Afrika har gett erfarenheter som måste återspeglas i den svenska
            försvarsplaneringen. Det är tydligt att ett robust demokratiskt
            samhälle klarar alla former av kriser bättre. Ett brett säkerhetsarbete
            ska därför även i fortsättningen genomsyra vårt arbete från orsaksförebyggande
            och sårbarhetsreducerande till förhindrande, hanterande och återuppbyggande
            åtgärder.
          </p>
          <p xml:id="i-6SZDPsA9fCqftYA6vpaVyn">
            Den svenska militära alliansfriheten har tjänat och tjänar oss
            väl. Vi har genom åren kunnat visa att det går att kombinera ett
            aktivt ansvarstagande för både vår egen och andras säkerhet med
            att vara militärt alliansfria. Militär alliansfrihet betyder inte
            passivitet – tvärt om.
          </p>
          <p xml:id="i-YYCpY8dhV2TTmwUwrbtBMK">
            Sverige är, och ska fortsätta vara, militärt alliansfritt. Detta
            är centralt för vår gemensamma utrikes- och säkerhetspolitik.
            Sverige ska inte ansöka om medlemskap i Nato. Att även i fortsättningen
            vara militärt alliansfritt ger Sverige ökade möjligheter att agera
            i internationella sammanhang. Vår grundläggande syn är att vår
            militära alliansfrihet ökar våra möjligheter att vara pådrivande
            för global nedrustning. Vi socialdemokrater vill att Sverige ska
            distansera sig från risken att kärnvapen används i internationella
            konflikter. Flera av Nato:s medlemsstater har användande av kärnvapen
            som en möjlighet i sina försvars- och säkerhetspolitiska doktriner.
            Genom att vara militärt alliansfria förbehåller sig Sverige rätten
            att självständigt utforma storlek och inriktning på försvaret.
            Den militära alliansfriheten har ett avgörande och brett stöd
            hos det svenska folket. Natomedlemskap saknar dessutom legitimitet.
            Den beskrivning av svensk säkerhetspolitik som fyra partier under
            socialdemokratisk ledning kom överens om 2002 är fortfarande giltig.
            Det är viktigt att vi inte svävar på målet om vårt lands säkerhetspolitiska
            grundhållning.
          </p>
          <p xml:id="i-VzWPjg63XS37PtfixUPrE3">
            Grundprinciperna för Socialdemokraternas försvars- och säkerhetspolitik
            är:
          </p>
          <list xml:id="i-PnLo9wzxE4snHWzfGDBYnC" style="ul">
            <item xml:id="i-XTmVuPAxjUz4iJTj1uqykg">
              Att försvaret av Sverige och svenska intressen är Försvarsmaktens
              främsta uppgift.
            </item>
            <item xml:id="i-8wR7sk4wDNgn5ctLvdyUXa">
              Att värna befolkningens liv och hälsa och att värna samhällets
              funktionalitet.
            </item>
            <item xml:id="i-KPJUvd5b1B5NGJS4Ge6CdR">
              Att värna vår förmåga att upprätthålla våra grundläggande värden
              som demokrati, rättssäkerhet och mänskliga fri- och rättigheter.
            </item>
            <item xml:id="i-9KfCcHbjCuRwgFajzkufSW">
              Ett nationellt försvar som förmår att hävda vår territoriella
              integritet.
            </item>
            <item xml:id="i-9EpUjtmC8EmgipKwwCE7R5">
              Att vår säkerhet stärks i samarbete och samverkan med andra.
              Ett fördjupat nordiskt försvarssamarbete och samarbete inom EU
              är centralt.
            </item>
          </list>
          <p xml:id="i-8cCyyaa2ByrN1f5zb1wyae">
            Medverkan i internationella operationer sker strikt med utgångspunkt
            från FN-mandat och på tydliga folkrättsliga grunder. Sverige ska
            vara militärt alliansfritt. Vi säger nej till svenskt medlemskap
            i Nato. Vi vill verka för internationell solidaritet genom FN,
            EU och OSSE. Försvarsmaktens organisation ska präglas av en tydlig
            folklig förankring, såväl när det gäller rekrytering, demokratiska
            värderingar som öppenhet och samverkan med det civila samhället.
            Vi vill utveckla och värna den svenska kompetensen inom försvarsindustrin
            när det gäller såväl luftstridssystem, marina försvarssystem som
            arméns behov. Svensk spetskompetens inom dessa områden är viktig
            dels för det internationella samarbetet, dels vår egen försvarsförmåga.
          </p>
          <head xml:id="i-SNu4N5p7Z3fWktJjwvNdiq" type="h1">
            Utmaningar för Försvarsmakten
          </head>
          <p xml:id="i-HUCP24ZJuu6zp6QfaffYC6">
            Försvarsmakten står inför flera stora utmaningar. Två exempel
            på de problem man nu brottas med är personalförsörjningen och
            den långsiktiga materielförsörjningen. Personalförsörjningen är
            ett närtidsproblem, materielförsörjningen ett mer framtida men
            det finns också delar av problematiken som är omedelbar. Den nuvarande
            10-årsplanen för materiel är underfinansierad. Beställningen av
            nya JAS Gripen har gjort utmaningen än större. Att bidra till
            lösningar på dessa områden är därför en avgörande utmaning för
            att ta ansvar för Sveriges försvar. Särskilt viktigt är det att
            regeringen klarar ut den grundläggande finansieringen av Försvarsmaktens
            nuvarande organisation. Om detta inte sker klarar vi inte ens
            att upprätthålla nuvarande nivå och förmåga. Strävan efter ekonomisk
            effektivisering ska ständigt finnas, men det är inte verklighetsförankrat
            att tro på att detta kan lösa den nuvarande problematiken med
            finansiering av personalförsörjning och materiel. Det är viktigt
            att notera regeringens stora misslyckande angående detta. Att
            ha en solid grund, även ekonomiskt, innan man går vidare med nya
            projekt, är viktigt. Vår förmåga att hävda det svenska territoriet
            – med flyg- och marinstridskrafter upprätthålla ett fungerande
            skalförsvar i kombination med rimligt uthålliga arméstridskrafter
            – är det som krävs för att svenskt försvar ska kunna uppfattas
            både nationellt och internationellt som trovärdigt. Det svenska
            försvaret bör präglas av en tydlig ambition att utveckla en stark
            nationell dimension och att aktivt delta i en fördjupning av det
            nordiska samarbetet. Försvarsberedningens förslag om gemensam
            incidentberedskap och utbyte av information kring försvarsplanering
            inom Norden är mycket viktiga steg i detta arbete. Detta innebär
            självfallet inte att vi skulle avsäga oss medverkan i internationella
            insatser. Nationellt försvar går att kombinera med internationell
            solidaritet! Sverige bör vara pådrivande att stärka samarbetet
            även med de baltiska länderna. Det nordiska samarbetet är ytterligare
            en viktig strategisk utmaning. Det handlar om att i en djupare
            mening samverka när det gäller utbildning, övning och utvecklingsarbete.
          </p>
          <head xml:id="i-KbfcEfuzESYkQmvMHvgvwz" type="h1">
            Gotland
          </head>
          <p xml:id="i-Kir4XqGi6xhUyUiGEmvQdW">
            Gotland har i säkerhetspolitiska sammanhang en särskild position.
            Sverige har ett särskilt ansvar i ett nordeuropeiskt perspektiv.
            Den ryska upprustningen och de allt större kommersiella intressena
            kring olje- och gastransporter i närområdet gör självfallet att
            Gotlands strategiska roll från försvars- och säkerhetspolitisk
            synpunkt måste ses över. En eventuell militär konfrontation i
            vår del av Europa skulle inte lämna Gotland utanför. Vi socialdemokrater
            prioriterar vikten av marin närvaro och luftförsvar i anslutning
            till Gotland och det kommer vi fortsätta att göra.
          </p>
          <p xml:id="i-8ptsQqvQGm5LQ5RnE4T9ky">
            En särskild analys och studie av den försvars- och säkerhetspolitiska
            situationen på Gotland måste genomföras. Utvecklingen i Östersjön
            med ökad olje- och gasexport samt en stegrad militär övnings-
            och underrättelseverksamhet gör detta nödvändigt. En stridsgrupp
            med bas i flera olika vapensystem bör utformas. Den kan innehålla
            såväl luftvärn, mekaniserade enheter, förstärkt hemvärn som resurser
            inom flygvapnet och marinen.
          </p>
          <head xml:id="i-C85g9Ue73oA5zy72ZaE3vP" type="h1">
            Försvarets folkliga förankring
          </head>
          <p xml:id="i-Mp1ZLKDJCgdaMcZd2YJXQw">
            Sveriges försvars- och säkerhetspolitik är, och ska vara, allas
            ansvar. Den folkliga förankringen utgör därför en viktig komponent
            för det militära försvaret. Försvarsmaktens huvuduppgift är att
            värna territoriet, hävda den svenska suveräniteten och skydda
            landet mot militära angrepp. Försvarsmakten delar tillsammans
            med andra myndigheter och samhällsorgan ansvaret för att värna
            vår befolknings liv och hälsa, värna samhällets funktionalitet
            och värna vår förmåga att upprätthålla våra grundläggande värden
            som demokrati, rättsäkerhet och mänskliga fri- och rättigheter.
          </p>
          <p xml:id="i-WwTXC8gT9mZ6mvN7addPeq">
            För att klara av sin uppgift, skapa legitimitet och vinna förtroende
            över tid är det nödvändigt att Försvarsmaktens personal och representanter
            speglar de demokratiska värden som de är satta att försvara. Vi
            är därför kritiska till det nya personalförsörjningssystemet eftersom
            vi inte tror att en liten yrkesarmé kommer att klara av att representera
            den breda allmänheten. Vi anser att den borgerliga regeringen
            har en övertro till att en liten insatsorganisation ska kunna
            hantera den breda palett av kriser som kan inträffa. I detta ingår
            också att se till att undanröja de strukturer som gör att det
            militära försvaret och dess stödmyndigheter inte klarar av att
            rekrytera kvinnor i tillräcklig omfattning.
          </p>
          <head xml:id="i-7PiU4WABXyqPBbbJf75TVX" type="h1">
            Försvarsmaktens personalförsörjning
          </head>
          <p xml:id="i-EpjaHxHdZqoJiw5eyMfwdo">
            Regeringen valde att med en mycket knapp riksdagsmajoritet driva
            igenom det nya personalförsörjningssystemet och därmed göra den
            allmänna värnplikten vilande. Detta utan att det nya systemet
            var fullt utrett och att en lång rad regelverk återstod att upprätta.
            Vi noterade redan 2010 Lagrådets tunga kritik mot lagens utformning
            samt att utredningen vilken låg till grund för förändringen blev
            klar först efter att lagen trätt i kraft. Att på dessa grunder
            och utan en bred överenskommelse i riksdagen genomdriva en förändring
            av denna stora betydelse är inte att betrakta som genomtänkt och
            ansvarsfullt. På svag parlamentarisk grund valde den borgerliga
            regeringen att göra omfattande förändringar av Försvarsmakten.
          </p>
          <p xml:id="i-U6Nnrgz42iosrqTfL3wUmn">
            Den nuvarande personalförsörjningen brottas med avgörande problem.
            Det handlar framförallt om de omfattande soldatavhoppen som i
            Försvarsmaktens officiella redovisningar sägs vara 20 procent,
            men där medieuppgifter ligger på en så hög nivå som 35 procent.
            Självfallet får detta allvarliga konsekvenser både för hållfastheten
            i organisationen och ekonomiskt. Detta kombinerat med ett vikande
            intresse för officersutbildning är mycket oroväckande. Mycket
            tyder på att insatsorganisation 2014 (IO14) inte kan förverkligas.
            Just nu är prognosen från Försvarsmakten att hela IO 14 kommer
            att vara fullföljd först 2023 – och under förutsättning att ekonomiska
            resurser tillförs. Förutom den grundläggande skörhet vi nu kan
            konstatera i den nya personalförsörjningen, klingar arvet från
            den allmänna värnplikten successivt av. Värnpliktsmagasinet är
            i det närmaste uttömt. Detta har hittills varit den primära rekryteringskällan.
            Det innebär att endast en krympande del av befolkningen uppbär
            kompetens om hur kriser och konflikter ska hanteras. Samtidigt
            leder detta till att Försvarsmaktens folkliga förankring minskar.
            Långsiktigt är detta definitivt inte bra. Detta kan leda till
            ett på sikt besvärande avstånd mellan Försvarsmakten och allmänheten,
            vilket också påverkar rekryteringen – både kvalitativt och kvantitativt.
            En rad åtgärder bör nu utredas för att kunna bemanna krigsförbanden
            på ett stabilt, uthålligt och hållfast sätt samt garantera den
            folkliga förankringen i Försvarsmakten:
          </p>
          <p xml:id="i-4pdxo6fHyzqG2qyUZGDwCi">
            1. Införande av obligatorisk mönstring för alla män och kvinnor
            vid 18 års ålder, vilket motsvarar cirka 110 000 – 120 000 ungdomar
            i varje årskull. Den nuvarande registreringen på internet bör
            ersättas med en inledande mönstring. Därefter bör målet vara att
            ta ut cirka 20 procent till en riktig mönstring med personlig
            inställelse. Detta återskapar ett grundläggande band mellan befolkning
            och Försvarsmakten om att försvaret av riket är ett nationellt
            intresse som angår alla. Vi skapar därmed en organisation som
            i den händelse att den vilande värnplikten ska återupptas, kan
            ta sig an den i det läget grannlaga skarpa mönstringsuppgiften.
          </p>
          <p xml:id="i-J8WGpN1zNXo2h32FxAKWwD">
            2. Denna inkörsport till totalförsvaret ger också en helt annan
            bredd för rekrytering till Försvarsmaktens olika yrken, då bland
            annat officersbanan. Man når ut till grupper av ungdomar som man
            med nuvarande rekryterings- och kampanjsystem inte når fram till.
            Mönstringstillfället blir en unik möjlighet att visa upp Försvarsmakten
            och dess uppgifter på ett djupare och mer rättvist sätt än vad
            som just nu är fallet i olika rekryteringssammanhang.
          </p>
          <p xml:id="i-MEvizDVbtv3n5G8cKY8Hi7">
            3. Möjligheten att erbjuda de som mönstrar grundläggande militär
            utbildning (GMU), utbildning inom ett nyorganiserat civilförsvar
            (se nedan), Hemvärnet (NS/Hv) och övriga frivilligorganisationers
            möjligheter.
          </p>
          <p xml:id="i-QTgoFErkmgLVZxRhRAnf7M">
            4. Återskapa utbildningsreserven.
          </p>
          <p xml:id="i-KLs9iKk8kv5XWsSUAGfoM3">
            NS/HV:s beväpning bör i ett första steg ses över och kunna höjas
            i nivå. Ett nästa steg skulle kunna vara att öka NS/Hv:s numerär.
          </p>
          <head xml:id="i-MjfANA5FjQbaQzXDP362uq" type="h1">
            Genderfrågorna i Försvarsmakten
          </head>
          <p xml:id="i-P5vZWeDsPJFMVQnZq1ryQU">
            Försvarsmakten arbetar kontinuerligt med frågan om jämställdhet.
            När jämställdhetslagen 1980 trädde i kraft fick kvinnor börja
            söka vissa militära tjänster. Sedan dess har mycket hänt och Försvarsmakten
            bedriver ett aktivt arbete för att skapa en jämställd organisation.
            Vi socialdemokrater vill understryka att detta ska vara en ständigt
            pågående process som inte kan anses färdig. Att kontinuerligt
            göra genderanalyser i förbanden och försvarsgrenarna är en nödvändig
            del i kvalitetsarbetet kopplat till personalförsörjningen. Det
            handlar bland annat om att utbyta erfarenheter och erfarenheter
            mellan förbanden och försvarsgrenarna, vilket i sin tur ska bidra
            till god arbetsmiljö och öka attraktionskraften i soldatyrket.
          </p>
          <p xml:id="i-5tahmSS4RfHWVVN62eojwn">
            Att kontinuerligt arbeta med genderfrågorna är också att ständigt
            bli mer trovärdig i uppdraget med att försvara demokratiska värderingar,
            nationellt som internationellt. Finns det ett kontinuerligt genderarbete
            inom Försvarsmakten ökar förutsättningarna för personalen att
            vara goda företrädare för demokrati och mänskliga rättigheter
            även under internationella operationer. Vi socialdemokrater välkomnar
            det nyinrättade NCGM, Nordic Centre for Gender in Military Operation
            på Livgardet.
          </p>
          <head xml:id="i-Vs3Jq5ehe8L3zH9TDEWJQX" type="h1">
            Veteransoldater
          </head>
          <p xml:id="i-SzjrvgQXKCN8w1DaDxGLKG">
            Veteransoldatarbete ska ha fokus på preventivt arbete och måste
            bedrivas med långsiktigt perspektiv. Det ska i möjligaste mån
            vara ett decentraliserat arbete som fokuserar på veteransoldatpolitiken
            primärt före, men även under och efter en insats. De ideella organisationerna
            har en viktig kamratstödjande roll och deras kunskaper ska tas
            till vara såväl inom Försvarsmakten som i övriga samhället.
          </p>
          <p xml:id="i-J6bkbEGcf19X3Utwzvxhbf">
            Veteranen och dess anhöriga ska vara i centrum för veteransoldatpolitiken.
            Vi vill se över möjligheten att på nationell nivå införa ett särskilt
            veteransoldatkort för utlandsveteranerna, med förmåner vid besök
            på museer, osv.
          </p>
          <p xml:id="i-LeKMHUWiAsSj7jSmJhTnHL">
            Det är viktigt att fånga upp erfarenheterna av veteransoldater.
            Vi socialdemokrater vill särskilt framhålla vikten av forskning
            och internationella kunskapsutbyten på området.
          </p>
          <p xml:id="i-Yb5GXQvbiFbC2rMBnAjvLF">
            En utmaning för framtiden är att fler politikområden än försvar
            måste involveras i veteransoldatarbetet. En skada av exempelvis
            psykisk karaktär efter en insats, kan ge sig till känna många
            år efter avslutad insats – det är därför av vikt att kunskap om
            de särskilda behoven för veteransoldater och deras anhöriga finns
            på bred front i samhället. Vi vill särskilt peka ut att Sveriges
            Kommuner och Landsting (SKL) och Regeringskansliet har ett särskilt
            ansvar för att utveckla denna breda förståelse för veteransoldatfrågorna
            i övriga samhället.
          </p>
          <head xml:id="i-HsCVU6ALLKjPwZRiZ6WM2i" type="h1">
            Ny civilförsvarsorganisation
          </head>
          <p xml:id="i-9qkQY9KZZYWnCCB26yuC54">
            Vår krisberedskap i samhället ska vara folkligt förankrad och
            effektivt organiserad. Civilförsvaret bör aktiveras – men inte
            nödvändigtvis med den utformning det tidigare hade. Samhällets
            sårbarhet inför olika kriser har ökat. Sjukvårdsberedskapen och
            livsmedelsberedskapen har försvagats. Våra möjligheter att möta
            stora olyckor och naturkatastrofer med omfattande störningar inom
            samhällets infrastruktur, it-system, transporter, elförsörjning,
            omhändertagande av djur, m.m. behöver förbättras. Riksrevisionen
            har sedan några år avslutat ett flerårigt revisionsprogram om
            hoten mot Sverige. Det behövs nu ett nytt samlat grepp om hur
            samhällets krisberedskap ska kunna stärkas. Att möta även militära
            angrepp bör ingå i detta. Vi socialdemokrater menar att det åter
            kan behövas en civilförsvarsutbildning – men med en annan inriktning
            är den tidigare.
          </p>
          <head xml:id="i-Xc4dHVV9zTPfJxeaS8SKR8" type="h1">
            Arméförbanden
          </head>
          <p xml:id="i-KqzNyUJkTRFPr7fnCtyYxQ">
            Flera allvarliga problem omfattar arméns situation. Arméförbandens
            bemanning är det mest överskuggande problemet. Till detta kommer
            bekymren med soldatavhoppen som skapar obalans i systemet och
            dessutom bidrar till extra kostnader. Detta är en avgörande utmaning.
            Arméns stora utmaning är personalförsörjningen och att kunna på
            ett stabilt sätt bemanna dess krigsförband. När det gäller det
            grundläggande problemet med stabiliteten i organisationen finns
            för närvarande ingen annan väg att gå när det gäller kontinuerligt
            tjänstgörande personal GSS/K än att satsa på lönenivåer som är
            attraktiva, försäkringar, premier efter halvtid och heltid, stöd
            till vidare studier, avancerade och komplexa övningar. Soldaterna
            måste känna att det finns en utveckling och utmaningar i deras
            arbete. Det finns en särskild politisk uppgörelse om dessa frågor
            som också omfattas av ett riksdagsbeslut. Gruppen tidvis tjänstgörande
            personal GGS/T omfattas av allvarliga rekryteringsproblem. Värnpliktsmagasinet
            är tömt. Nu gäller grundrekrytering till alla platser inom GSS/T.
            Möjligheten att rekrytera alla dessa tidvis tjänstgörande soldater
            som samtidigt ska arbeta i ett civilt yrke är problematiskt. Trots
            detta är det rimligt att fortsätta ansträngningarna med rekryteringen,
            men att det måste finnas en beredskap för att gå in med särskilda
            stimulanser och förmåner om situationen kräver det.
          </p>
          <p xml:id="i-8HHuLEtUZ594XTD7v1Bwwu">
            NS/Hv är den del av Försvarsmakten som idag täcker stora delar
            av landets yta. Detta är av stor vikt för att bibehålla en bred
            kompetens om kris- och konflikthantering bland det svenska folket.
            NS/Hv bör ges en tydligare roll när det gäller territorialförsvaret.
            Även förändringar i systemet kan bli aktuellt om ej resultaten
            förbättras. I ett första steg vore det rimligt att stärka NS/Hv:s
            nivå av beväpning. I ett andra steg kan en utökad numerär övervägas.
            Ett system med reservister bör utredas. Det kan innebära att den
            som en gång utbildats till soldat men avslutat sin tjänstgöring
            inom FM ska vara tjänstgöringsskyldig under tio år. Dessa reservister
            skulle vara krigsplacerade och skulle kunna kallas in vid behov.
            Här återinförs ett pliktsystem, krigsplacering och repetitionsutbildning.
            Detta är särskilt betydelsefullt för armén. Arméns övningsverksamhet
            måste successivt utvecklas. Övningar i bataljon bör eftersträvas
            inom varje truppslag. Övningar inom brigadsystemets ram bör genomföras
            med viss regelbundenhet och prioriteras för arméns del. Övningsverksamhet
            där marin-, flyg- och arméförband samverkar är viktig. Organisationen
            bör byggas med denna inriktning. Det är viktigt att återskapa
            denna kompetens inom Försvarsmakten. Bristen på materiel bör uppmärksammas.
            Det gäller särskilt brist på fordon och bataljonsartilleri. Det
            är mer än uppenbart att dagens granatkastare som är ålderstigna
            bör förnyas. Specialförbanden har ett särskilt värde. De är allsidiga
            och besitter en mycket hög kompetens. De bör till numerär – om
            möjligt – utvidgas. Inte minst den svåra och komplexa miljö som
            Försvarsmakten möter vid vissa internationella operationer, terroristhot
            m.m. motiverar detta.
          </p>
          <head xml:id="i-9xvpNZnzWz2MgwhLMofbqG" type="h1">
            Marinförbanden
          </head>
          <p xml:id="i-TxBixq96akSEGKmS1aekpU">
            Sveriges geografi präglas av en lång kustremsa. Marinen är avgörande
            för trovärdigheten i skalförsvaret. Undervattenssystemen har en
            särskild betydelse. Sverige har på detta område en gedigen tradition
            och kompetens som inte får gå förlorad. Därför bör riksdagen besluta
            om att undervattenssystemen ska utgöra ett nationellt säkerhetsintresse
            och därmed höja dem över de upphandlingsregler som gäller inom
            EU.
          </p>
          <p xml:id="i-2FPptMjLzrDxCriNC8wGKE">
            Den ubåtsjaktförmåga som finns idag behöver om den ska upprätthållas
            förnyas och stärkas. Förmågan måste omfatta både fartyg och helikoptrar.
            Detta bör också prioriteras i framtida investeringsplaner. Beställningen
            av den nya ubåtsgenerationen A-26 måste fullföljas. Av särskild
            betydelse är även marinens tillgång till ytfartyg på längre sikt.
            På denna punkt bör en särskild översyn genomföras.
          </p>
          <p xml:id="i-9fKaafqSotjzVF1sR13Gac">
            En viktig tillgång är amfibieförbandet i Berga. Förmågan till
            strid i skärgårdsmiljö bör behållas. Detta förband måste garanteras
            långsiktiga utvecklingsmöjligheter. Det ska behållas och också
            betraktas som en stark resurs i ett nordiskt-baltiskt perspektiv.
          </p>
          <p xml:id="i-Cy58cyvsWaq11eqMXBRamu">
            Visbykorvetterna är ett ytterst avancerat och väl utvecklat vapensystem.
            I takt med att antalet enheter i marinen minskat är överlevnadsförmågan
            på respektive enhet av största betydelse. Därför har Visbykorvetterna
            utvecklats till världsklass med en lång rad tekniska system som
            starkt försvårar just upptäckt. Ingen annan nation har serieproducerat
            stridsfartyg med så låga nivåer för röjande av signatur som Visbykorvetterna.
            Samtliga korvetter som levereras till Försvarsmakten bör utrustas
            med sensorer och vapensystem enligt ursprunglig plan.
          </p>
          <head xml:id="i-7YNqWXeuAHhRJ6PJEBvUkD" type="h1">
            Flygförbanden
          </head>
          <p xml:id="i-ReJ3P4XMCS1mKzsU5aqCCc">
            Riksdagen har fattat beslut om att den nya JAS 39 Gripen E ska
            utvecklas. Regeringen har medgivit Försvarsmakten att beställa
            upp till 60 flygplan. Detta är nödvändigt för att svenskt flygvapen
            i perspektivet 2020 till 2030 ska uppfattas som relevant av omvärlden.
            Stridsflyget bör i likhet med undervattenssystemet av riksdagen
            klassas som nationellt säkerhetsintresse. En nationell kompetensstrategi
            för flygvapnet bör upprättas. Detta för att i flygvapnets alla
            dimensioner långsiktigt garantera en fungerande och god kvalitet
            i kompetensutvecklingen. I anslutning till våra flygbaser bör
            ett bättre system än idag med luftvärnsskydd upprättas. Med tanke
            på den stora investering som JAS Gripen-systemet utgör samt den
            centrala roll för Sveriges försvar som detta system har så är
            det helt orimligt att inte erbjuda ett modernt kvalificerat och
            lång/medelräckviddigt luftsvärnssystem. Då blir det balans. Frågan
            om ett nytt lv-system med lång/medelräckvidd bör ges hög prioritet
            i den framtida materielplaneringen.
          </p>
          <head xml:id="i-22rArNeVdZfA6ute5SWX2D" type="h1">
            Forskning och utveckling
          </head>
          <p xml:id="i-Hn4DRK4tqZgVQsEKcAWhy7">
            Utvecklingsverksamheten genomgår för närvarande förändringar.
            Från att tidigare ha varit inriktad mot att skapa långsiktig handlingsfrihet
            är den nu i stället inriktad på att stödja den fortsatta förändringen
            av Försvarsmakten.
          </p>
          <p xml:id="i-6iZkbFiLpgjLGiCVZv6D1p">
            Den svenska kompetensen när det gäller undervattensteknik är
            av särskild betydelse. Att upprätthålla den är strategiskt såväl
            från industriell som från säkerhetspolitisk horisont. Att bibehålla
            och utveckla kompetensen på detta område är att beteckna som ett
            svenskt säkerhetsintresse. Vi förordar således en långsiktig satsning
            på detta område som är av stor nationell betydelse.
          </p>
          <p xml:id="i-PNwHXLnjoSYUQVAUhaFJyE">
            Vi vill understryka den roll som forskning och utveckling har
            för att, utöver att bidra till teknik- och materielutveckling,
            generera kunskap om teknik och framtida hot och ta fram underlag
            för såväl politisk nivå som myndighetsnivå. Nationell forskning
            och utveckling bidrar till självständighet i nationella beslut.
            Vi socialdemokrater vill se en ökad samordning av forskningsverksamheten
            om det gynnar rationaliteten. Vi socialdemokrater förordar särskilt
            riktade forskningsinsatser när det gäller nanoteknik, sensorer,
            undervattensteknik, cybersecurity och räddningstjänster.
          </p>
          <head xml:id="i-MXpXugWWbUKMxjvG7B2e21" type="h1">
            Försvarsindustrin
          </head>
          <p xml:id="i-AShRfPkFUfbe1d2KzmuEXg">
            Helheten och omfattningen av svensk försvarsindustri gör att
            behovet av en långsiktig och samlad strategi framstår som nödvändig.
            Utan en tydlig strategi och uttalad ambition från statsmaktens
            sida kommer den svenska försvarsindustrin att successivt eroderas
            och försvagas. För att vända denna utveckling ska statsmakten
            inleda ett arbete tillsammans med bland annat de fackliga organisationerna
            för att upprätta ett långsiktigt samverkansprogram. Syftet ska
            vara att utveckla den svenska försvarsindustrin och dess kompetens
            med bäring på även den civila sektorn. Dessutom åligger det regeringen
            att med engagemang säkerställa de svenska säkerhetsintressena
            och därmed inför EU motivera egenproduktion av strategiska försvarssystem.
            Med utgångspunkt i kraven på konkurrensneutralitet har EU-kommissionen
            nu lagt fram ett direktiv som reglerar framtida försvarsupphandlingar.
            Det är viktigt att vi värnar om den svenska försvarsindustrin
            och inte försöker bli bäst i klassen – de stora EU-länderna måste
            gå före och visa först att de menar allvar med en mer harmoniserad
            marknad för försvarsmateriel.
          </p>
          <p xml:id="i-XtmSGG1rmtXfBknQsgCpJD">
            Svensk försvarsindustri präglas av hög teknisk kvalitet och har
            vuxit fram genom beställningar från svenska staten som byggt på
            direkt militära behov. De högkvalificerade produkter som genom
            forskning och hög kompetens utvecklats har så småningom med framgång
            kommit till nytta i olika typer av civil produktion.
          </p>
          <p xml:id="i-HtYkH8Ch2PBybSwTT9pUQ4">
            Även om försvarsindustrin idag till stora delar är ägd av utländska
            intressen finns i Sverige en kvalificerad kompetens som är respekterad.
            Den gör att dessa företag gärna ser en fortsättning på sitt svenska
            engagemang som byggt på bland annat en tradition av beställningar
            och utvecklingsarbete i nära samverkan med svenska staten. Den
            position som svensk försvarsindustri nått beror på kombinationen
            av försvars-, närings- och forskningspolitiska intressen. Denna
            grundläggande bredd har gett försvarsindustrin en stark regionalpolitisk
            betydelse med orter som Linköping, Örnsköldsvik, Karlskrona och
            Karlskoga som några viktiga knutpunkter.
          </p>
          <p xml:id="i-XMnBMTTaXTuve1XhTY6813">
            När synen på denna sektor förändras från statsmaktens sida får
            detta självfallet konsekvenser. Om upphandling av försvarsmaterial,
            vilket nu är fallet, reduceras till att köpa från hyllan på en
            internationell marknad förändras hela näringens förutsättningar
            och framtidsutsikter. Särskilt allvarligt blir läget när produkter
            som tagits fram i nära samarbete med svenska staten till mycket
            stora belopp inte handlas upp av det svenska försvaret. Självfallet
            kan produkter som saknar referensbeställningar i den egna försvarsmakten
            inte med framgång och trovärdighet marknadsföras internationellt.
          </p>
          <p xml:id="i-JWZsU3DAeK1dweKVNLnaug">
            Principen som nu gäller med att nyanskaffning bör, när så är
            nödvändigt, i första hand ske av på marknaden befintlig, färdigutvecklad
            och beprövad materiel får negativa effekter för möjligheterna
            att upprätthålla forskning, teknikutveckling, spetskompetens och
            även i förlängningen arbetstillfällen. Dessutom ska inte kopplingen
            till behovet av egen materielförsörjning i ett så kallat skarpt
            läge och den generella betydelsen för näringslivsutvecklingen
            och den regionala balansen glömmas bort i sammanhanget. Ett nationellt
            samverkansprogram för försvarsindustrin bör upprättas.
          </p>
          <head xml:id="i-Mo9KGSCM42mgTeSFSqnRj6" type="h1">
            Krisberedskap
          </head>
          <p xml:id="i-MT911VbaNYZsusZv5j2iHT">
            Vi behöver en god men också effektivt organiserad krisberedskap
            i samhället. Civilförsvaret bör aktiveras – men inte nödvändigtvis
            med den utformning det tidigare hade. Samhällets sårbarhet inför
            olika kriser har ökat. Sjukvårdsberedskapen och livsmedelsberedskapen
            har försvagats. Våra möjligheter att möta stora olyckor och naturkatastrofer
            med omfattande störningar inom samhällets infrastruktur, it-system,
            transporter, elförsörjning, omhändertagande av djur, m .m. behöver
            förbättras. Riksrevisionen har sedan några år avslutat ett flerårigt
            revisionsprogram om hoten mot Sverige. Det behövs nu ett nytt
            samlat grepp om hur samhällets krisberedskap ska kunna stärkas.
            Att möta även militära angrepp bör ingå i detta. Vi anser att
            det åter kan behövas en civilförsvarsutbildning – men kanske med
            en annan inriktning är den tidigare. En landsomfattande civilförsvarsorganisation
            bör åter byggas upp som ett samhälleligt och statligt åtagande.
            En särskild utredning om detta bör skyndsamt tillsättas.
          </p>
          <p xml:id="i-3XhPD4FJ6qw3JUqpDzuVdc">
            Försvarsmakten har tillsammans med bland annat Myndigheten för
            samhällsskydd och beredskap (MSB) och andra myndigheter ett ansvar
            att förbereda samhället och medborgarna på olika typer av kriser
            och incidenter. Kunskapen om olika sätt att skydda sig måste bli
            mer spridd. Försvaret ska också stärka det medborgerliga engagemanget
            för skydd och krishantering. Därför måste medborgarnas engagemang
            och kunskap bättre tas tillvara. De frivilliga försvarsorganisationerna
            är centrala i detta arbete. Ökad kunskap om krishanteringsförmåga
            och gemensamma ansvar för samhällets stabilitet bör komma även
            samhällets yngre medborgare till del. Därför vill vi socialdemokrater
            se ett ökat samarbete mellan Försvarsmakten, de frivilliga försvarsorganisationerna,
            MSB samt grundskolan och gymnasieskolan på detta område. Syftet
            med ett sådant samarbete ska vara att förmedla kunskap om såväl
            Försvarsmaktens som de civila myndigheternas roll och förmåga
            i olika krissituationer. Men också att öppna för engagemang och
            intresse för dessa frågor hos svensk ungdom.
          </p>
          <head xml:id="i-VEMrL5wbJnNWN4tqTGv3Qp" type="h1">
            Cybersäkerhet
          </head>
          <p xml:id="i-48gb4EnQuGNLAv7DJnNK3s">
            Vi måste inse att sårbarheten i vårt högteknologiska samhälle
            är en säkerhetspolitisk utmaning. Idag är kapade datorer de nya
            missilerna och inplanterade virus en ny tids biologiska stridsmedel.
            De handlar inta bara om att det fysiska territoriet är hotat,
            utan även funktioner och värderingar som vi delar med andra människor
            världen över. Ett exempel är hur vårt grannland Estland drabbades
            2007 av en samlad attack från utländska datorer mot centrala samhällsorgan
            i samband med en känslig konflikt kring ett sovjetiskt krigsminne.
            Det är dessa nya hotbilder som vi både civilt och militärt måste
            rusta samhället för. Försvaret måste utveckla förmågan att möta
            även dessa nya hot.
          </p>
          <p xml:id="i-6YLaQs7zAM5472Sz4dACF4">
            Sverige behöver öka delaktigheten i internationella cybersäkerhetsövningar
            för att förbättra förmågan till cyber incident response, öka samverkan
            mellan offentlig och privat sektor, stärka samverkan mellan de
            regionala, nationella och internationella nivåerna. Vi vill också
            se ökad forskning och utbildning på området cybersecurity. Sverige
            ska vara en världsledande it-nation – och i det begreppet ingår
            även att vara ledande när det gäller it-säkerhet.
          </p>
          <p xml:id="i-D8jhPgKb69t1fe4qfDEDz8">
            En lång rad nationer har skapat en nationell strategi för cybersäkerhet.
            Så har inte skett i Sverige. Olika typer av cyberangrepp kan slå
            ut och lamslå stora delar av samhället. Det är av stor vikt att
            det finns en väl fungerande samhällelig organisation och strategi
            på detta område. En övergripande nationell strategi kombinerad
            med att arbeta gemensamt i ett nordiskt perspektiv med dessa frågor
            är angeläget. Här skulle en efterföljare till den s.k. Stoltenbergrapporten
            med fokus på nordisk cybersäkerhet kunna fylla en viktig funktion.
            Ett gemensamt nordiskt program för cyberförsvar och säkerhet bör
            upprättas.
          </p>
          <head xml:id="i-5RVAePnrrgwJ7y6w6ScyNM" type="h1">
            Fredsfrämjande insatser
          </head>
          <p xml:id="i-Vgmmm16a4obbqKEKSa7QJ7">
            Det är FN:s säkerhetsråd som har huvudansvaret för internationell
            fred och säkerhet. Militära insatser ska alltid grundas på ett
            FN-mandat. Däremot kan det skilja sig åt vilken organisation FN
            ger i uppdrag att utföra insatsen. Det kan exempelvis handla om
            Nato, EU eller OSSE. Inom FN-systemet ser man det som en ganska
            naturlig utveckling att de bäst lämpade organisationerna kan ansvara
            för de mer komplexa insatserna. Det ses också som något positivt
            att regionala organisationer som EU eller Afrikanska unionen tar
            ett större ansvar.
          </p>
          <p xml:id="i-94uKBSJMsiuyhWgc3aRAeq">
            FN:s fredsfrämjande verksamhet är hårt ansträngd av allt fler
            och allt mer komplexa uppdrag. FN:s resurser är ytterst ansträngda.
          </p>
          <p xml:id="i-4fDDUReJe9TLCoNmpW9Nh4">
            De fredsbevarande och fredsframtvingande insatserna har stort
            behov av välutbildade soldater och materiel. FN:s verksamhet på
            det fredsfrämjande området är både viktig och efterfrågad. FN
            är den organisation som har huvudansvaret för fred och säkerhet
            och dess verksamhet har en unik legitimitet. Vi ser det internationella
            behov som finns för att stärka FN:s fredsinsatser. Tyvärr har
            Sverige endast ett fåtal soldater i FN-ledda insatser idag. Vi
            vill se en bättre balans mellan de insatser som leds av FN och
            andra aktörer. Vi vill att nästa större fredsbevarande insats
            som Sverige deltar i är FN-ledd.
          </p>
          <p xml:id="i-LCD9MFDVww6Hb11maGG4pf">
            Betydande resurser måste satsas på de behov som kvinnor och flickor
            har av skydd och stöd under och efter en konflikt likaväl som
            gäller utbildning i genusfrågor för dem som skall tjänstgöra utomlands
            i konflikter. Därför vill vi socialdemokrater satsa på utbildning
            i genuskunskap och i FN resolutionerna 1325 och 1820 vad gäller
            både den personal som tjänstgör i Sverige och den personal som
            ska delta i internationella operationer.
          </p>
        </div>
        <div xml:id="i-Lj8RidwaWXJbW8GocSSsDu" type="signatureBlock">
          <list xml:id="i-RSqkx6EBAZiZW4Jzht44qc">
            <item xml:id="i-RUtsWH2EWRtWNFGdjfddyt" type="signature">
              Peter Hultqvist (S)
            </item>
            <item xml:id="i-HRwhykSwSeLjDSJUWN3r58" type="signature">
              Åsa Lindestam (S)
            </item>
            <item xml:id="i-AKnWbqqYQbgFMnezu6ii9N" type="signature">
              Peter Jeppsson (S)
            </item>
            <item xml:id="i-W5QNRWLHycYsHvokGCtaDT" type="signature">
              Clas-Göran Carlsson (S)
            </item>
            <item xml:id="i-FUE7erXZhH5nMMxdDYp8XT" type="signature">
              Anna-Lena Sörenson (S)
            </item>
            <item xml:id="i-9X11YDgT6Vv6zYMVGk3GHR" type="signature">
              Kent Härstedt (S)
            </item>
            <item xml:id="i-QKN5HwSp7QoaGVUqyRSsCk" type="signature">
              Eva Sonidsson (S)
            </item>
          </list>
        </div>
      </div>
    </body>
  </text>
</TEI>
