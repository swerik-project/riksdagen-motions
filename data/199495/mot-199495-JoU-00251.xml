<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-JoU-00251">
  <teiHeader>
    <fileDesc>
      <titleStmt>
        <title>Ekologiskt lantbruk</title>
        <author corresp="i-Cj9FYr3Q5sLFjM9zvEVNNE i-Cj9FYr3Q5sLFjM9zvEVNNE">av Maggi Mikaelsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekologiskt lantbruk</title>
          <idno type="rdwebb">GI02Jo251</idno>
          <rs type="number">Jo251</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GI02Jo251/text</ref>
          <ref type="dokument_url_html">http://data.riksdagen.se/dokument/GI02Jo251</ref>
          <ref type="dokumentstatus_url_xml">http://data.riksdagen.se/dokumentstatus/GI02Jo251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cj9FYr3Q5sLFjM9zvEVNNE</idno>
            <name>Maggi Mikaelsson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-NVM2gMwP8i4wNF5q2mTCw2</idno>
            <name>Karl-Erik Persson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-UjusnwqMxiEAJYzdWTSGQZ</idno>
            <name>Lennart Beijer</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-EtZPp558NBkJSFmtZFrnn</idno>
            <name>Hanna Zetterberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-Cj9FYr3Q5sLFjM9zvEVNNE</idno>
            <name>Maggi Mikaelsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EtZPp558NBkJSFmtZFrnn</idno>
            <name>Hanna Zetterberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-NVM2gMwP8i4wNF5q2mTCw2</idno>
            <name>Karl-Erik Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-UjusnwqMxiEAJYzdWTSGQZ</idno>
            <name>Lennart Beijer</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BTtm7NcKELDzQ5iSzizVAL" type="signed"/>
        <correspContext corresp="i-BTtm7NcKELDzQ5iSzizVAL">
          <note type="signatory" corresp="i-Cj9FYr3Q5sLFjM9zvEVNNE"/>
          <note type="signatory" corresp="i-NVM2gMwP8i4wNF5q2mTCw2"/>
          <note type="signatory" corresp="i-UjusnwqMxiEAJYzdWTSGQZ"/>
          <note type="signatory" corresp="i-EtZPp558NBkJSFmtZFrnn"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-Cj9FYr3Q5sLFjM9zvEVNNE"/>
          <note type="signatory" corresp="i-EtZPp558NBkJSFmtZFrnn"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-NVM2gMwP8i4wNF5q2mTCw2"/>
          <note type="signatory" corresp="i-UjusnwqMxiEAJYzdWTSGQZ"/>
        </correspContext>
        <correspAction xml:id="i-QcjTvtkdHTSeJsMxXWj2CM" type="referral">
          <date when="1995-02-08"/>
        </correspAction>
        <correspAction xml:id="i-EfJsAdwKKHiwL8oChCLiRo" type="dismissal">
          <date when="1995-02-07"/>
        </correspAction>
        <correspAction xml:id="i-CnqCFyAQPANHEknZPRGqtG" type="submission">
          <date when="1995-01-25"/>
        </correspAction>
        <correspAction xml:id="i-PgTjoRGjdGsyjrzqny7sWw" type="referral">
          <date when="1995-02-08"/>
        </correspAction>
        <correspAction xml:id="i-Rf7ZL2PNUMRECTgPFpCbS5" type="dismissal">
          <date when="1995-02-07"/>
        </correspAction>
        <correspAction xml:id="i-98tAVS9Tv6k9kyLs1GR395" type="submission">
          <date when="1995-01-25"/>
        </correspAction>
        <correspAction xml:id="i-QoRKbZK4cZarcdn7GMixQa" type="assigned"/>
        <correspContext corresp="i-QoRKbZK4cZarcdn7GMixQa">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_JoU_251/mot_199495_JoU_251-001.pdf"/>
      <div xml:id="i-SiuQ83GjSQnZ65f1EyBDVn" type="motHeader">
        <div xml:id="i-RG97VZebkXZVhM6wdmtmDz" type="motTitle"/>
        <div xml:id="i-A95zu9HxLc9xT4QgD6A6Vg" type="motSubmissionInfo"/>
      </div>
      <div xml:id="i-RRzEaVpy2KGTPTsaNu6RAw" type="motBody">
        <div xml:id="i-NCpea56rD5GNKCkTKXpSik">
          <p xml:id="i-6TuQJJv2eqrwiJpPte7x9h">
            Motion till riksdagen
          </p>
          <p xml:id="i-T1tMRv38w5Na394arfuqhG">
            1994/95:Jo251
          </p>
          <p xml:id="i-KCYsDuDfWQRswgkWAMzH47">
            av Maggi Mikaelsson m.fl. (v) Ekologiskt lantbruk
          </p>
          <p xml:id="i-GrbRokyfm6vHv4JaYaJy3u">
            Sammanfattning
          </p>
          <p xml:id="i-7TybzvPRLFseNHXpMhe9AU">
            En enig riksdag ställde sig våren 1994 bakom målet att fram till
            år 2000 ex- pandera den ekologiska produktionen från dagens knappt
            2 90 till 10 90 av de svenska lantbruket. Regeringen fick i uppdrag
            att utarbeta ett program för att möjliggöra denna snabba expansion.
            Regeringen har dock ännu inte lämnat något förslag till sådant
            program. Med tanke på det högt ställda målet och den korta tid
            som återstår, menar Vänsterpartiet att det är nödvändigt att detta
            stimulansprogram kan inledas redan under odlingssäsongen 1995.
            I denna motion föreslår vi ett antal konkreta åtgärder som vi
            menar måste ingå som centrala delar i ett sådant program. Det
            gäller: — riktad arealersättning till hela den ekologiskt odlade
            arealen — högre ersättning för vall, potatis och grönsaker, dvs.
            grödor som ej berätti- gar till EU:s generella arealstöd — investeringsstöd
            till grönsaksproduktion och djurhållning — särskilda medel till
            rådgivning — undantag från produktionsbegränsningar —- ekologisk
            inriktning på forskning och försök = särskilda medel till marknadsföring,
            kontrollverksamhet och informa- tionsverksamhet.
          </p>
          <p xml:id="i-13qf5j6geUV5dnrxU9W7fr">
            Totalt anslås 285 miljoner kronor, varav 230 miljoner avser delprogrammet,
            40 miljoner avser rådgivning och utbildning samt 15 miljoner marknadsfö-
            ring, kontroll- och informationsverksamhet.
          </p>
          <p xml:id="i-YbShy9gDWRYpWzAKUduXvK">
            Bakgrund
          </p>
          <p xml:id="i-4Pq5ken82gWJJZh1nhU39X">
            Huvudmålet för det ekologiska lantbruket är att utforma resurseffektiva,
            kretsloppsbaserade produktionssystem som ger minimal miljöpåverkan
            och producerar livsmedel med hög kvalitet i ordets vidaste bemärkelse.
            Andra viktiga mål är att ge husdjuren livsbetingelser som tillgodoser
            deras naturliga behov, samt att bevara och utveckla ett kulturlandskap
            med artrikedom och genetisk mångfald. Ekologiskt lantbruk eftersträvar
            därför en produktion som bygger på lokala
          </p>
          <pb facs="riksdagen-motions-pdf/data/199495/mot_199495_JoU_251/mot_199495_JoU_251-002.pdf"/>
          <p xml:id="i-QR17rxGWVKccDr7GsaDFSh">
            och förnyelsebara resurser, på ett optimalt utnyttjande av solenergin
            och av jordens biologiska produktionsförmåga samt på en hög recirkulationsgrad.
            Växtnäringsförsörjning och växtskydd baseras på en varierad växtföljd
            där vallen, med sin blandning av gräs och kvävefixerande baljväxter,
            spelar den avgörande rollen. Vallen bygger upp en god markstruktur
            som gynnar hög biologisk aktivitet, levererar kväve till andra
            grödor och minskar både ogräs- förekomst och andra växtskyddsproblem.
            Kemiska bekämpningsmedel och handelsgödsel används inte alls i
            ekologiskt lantbruk. Den ekologiska djurhållningen fungerar som
            en integrerad del i produk- tionssystemet. Djurtätheten anpassas
            till gårdens foderproduktionsförmåga. De stora djurkoncentrationerna
            som är en huvudorsak till problemen med växtnäringsläckage blir
            därför omöjliga vid ekologisk produktion. Men även helt djurlös
            drift är relativt ovanlig inom ekologiskt lantbruk, eftersom djurens
            kapacitet att förädla vallgrödorna till avsaluprodukter och stallgödsel
            möjlig- gör både en effektivare recirkulation och en bättre totalekonomi.
            Den ekologiska produktionen har därmed tagit flera viktiga steg
            i riktning mot ett kretsloppsjordbruk och har en mycket viktig
            roll att spela som modell och föregångare i den kretsloppsanpassning
            av hela jordbruket som nu måste inledas.
          </p>
          <p xml:id="i-THgHmsxCs4XPXrXCCAHoWz">
            Eko-lantbrukets framväxt
          </p>
          <p xml:id="i-8G2aLWu8sfUj1SGRLUtwuM">
            Ekologiska produktionsformer har existerat vid sidan av det alltmer
            industria- liserade jordbruket under hela 1990-talet, men omfattningen
            var länge mycket liten. Ännu vid mitten av 1980-talet odlades
            bara ca 3 000 ha i Sverige med ekologiska metoder. Intresset från
            den etablerade forskningen och lantbrukets organisationer var
            mycket svagt. Såväl metodutveckling som distribution och marknadsföring
            sköttes uteslutande av odlarna själva. Sedan dess har det skett
            en imponerande tillväxt, och 1994 var den ekolo- giska arealen
            över 50 000 ha. Samtidigt har attityden från lantbruksetablisse-
            manget helt förändrats. Så gott som samtliga större lantbrukskooperativa
            före- tag marknadsför i dag ekologiska produkter, och ekologiska
            metoder har blivit helt rumsrena i forskning och rådgivning. En
            oberoende kontrollorganisation — KRAV — har etablerats med brett
            stöd från såväl jordbrukets organisationer som förädlare, grossister,
            detaljhandel och ideella miljö- och djurskyddsorganisationer.
            Ett visst statligt stöd har de senaste åren utgått till bland
            annat rådgivning, marknadsföringsinsatser, kon- troll- och informationsverksamhet.
            Förutom det tidsbegränsade omläggnings- stöd till ekologisk spannmålsodling
            som infördes 1989 har däremot inga me- del betalats direkt till
            de ekologiska lantbrukarna. Utvecklingens drivkrafter har hittills
            framför allt varit en kombination av ett stort personligt engagemang
            hos jordbrukarna själva och ett stort intresse från konsumenterna,
            som genomgående betalar merpriser för ekologiska jord- bruksprodukter.
            Till skillnad från jordbruket i övrigt har den ekologiska pro-
            duktionen utvecklats i nära samarbete med sin marknad.
          </p>
          <p xml:id="i-AkYLi9syd1kfZJky9xFA4T">
            Mot. 1994/95 Jo251
          </p>
          <pb facs="riksdagen-motions-pdf/data/199495/mot_199495_JoU_251/mot_199495_JoU_251-003.pdf"/>
          <p xml:id="i-XwpzvFNF2qrc9N8BpyRzRs">
            Bristsituation på marknaden
          </p>
          <p xml:id="i-XiANo5xPsbRU5sAiq5MFNS">
            Efterfrågan på ekologiska produkter är i dag betydligt större
            än tillgången. Varken spannmål, mjölk, kött eller grönsaker finns
            i tillräckliga mängder för att försörja den svenska marknaden.
            Särskilt på grönsakssidan sker en allt större import. Förutsättningarna
            för en snabb expansion av den ekologiska produktionen är alltså
            mycket goda. Det finns både en stark efterfrågan och en relativt
            väl utvecklad infrastruktur med forskning, rådgivning och ett
            inarbetat kontrollmärke. Den tveksamhet som fortfarande tycks
            stå i vägen för en mycket bredare anslutning från lantbrukarna
            har framför allt två orsaker. Den ena är att lönsamheten i den
            ekologiska produktionen ännu i allmänhet är sämre än för motsvarande
            konventionella produktion. Av de merpriser som konsumenterna betalar
            går största delen till att betala merkostnaden för sär- hanteringen
            i handels- och distributionsleden. Även kontrollen och märk- ningen
            skall betalas av merpriserna. Den andel som slutligen blir kvar
            till lant- brukaren är sällan tillräcklig för att kompensera merkostnaderna
            i själva pro- duktionen. Förutom risktagandet i att satsa på något
            nytt och oprövat krävs alltså beredskap att acceptera lägre inkomster.
            Den andra orsaken till lantbrukarnas tveksamhet är att de jordbrukspoli-
            tiska signalerna hittills varit tvetydiga. Det har visserligen
            talats alltmer om en miljövänligare inriktning av jordbruket,
            men den dominerande tendensen i jordbrukspolitiken har samtidigt
            varit avreglering med bland annat kraftiga prissänkningar på produkterna
            och sänkta avgifter på kemiska insatsmedel och importerat kraftfoder
            — åtgärder som direkt motverkat en övergång till ekologisk produktion.
          </p>
          <p xml:id="i-3Eg27VPe6k3BYRS4rPb3MV">
            Tydliga signaler
          </p>
          <p xml:id="i-2jUneAZWYaJm7hGV4rPqGX">
            Om 10-procentsmålet skall kunna realiseras måste orsakerna till
            denna tvek- samhet undanröjas snarast. De lantbrukare som är beredda
            att gå före på vägen mot ett kretsloppsjordbruk måste garanteras
            en lönsamhet som är bättre än vid konventionell drift. I dag är
            det i stället tvärt om. Dessutom måste utveck- lingen av det ekologiska
            lantbruket stöttas med andra jordbrukspolitiska åt- gärder för
            att tydligt signalera att samhällets engagemang för den ekologiska
            produktionen är seriös och långsiktig. Förutsatt ett sådant engagemang
            bedömer vi det fullt realistiskt att nå 10- procentsmålet till
            år 2000, även om detta givetvis är ett mycket ambitiöst mål. Redan
            den nuvarande andelen är hög internationellt sett. Men förutsättning-
            arna för en expansion är i dag mycket gynnsamma, och klara politiska
            signaler kan nu snabbt öka anslutningen från lantbrukarna. Riksdagen
            beslutade i december 1994 att hela gården måste ställa om för
            att brukaren skall få rätt till ekonomiskt stöd. Vänsterpartiet
            ser det som själv- klart att målet för en ekologisk omställning
            skall vara att hela gården ställs om. Det kan inte vara förenligt
            med en långsiktig miljösyn att man skall kunna driva en gård med
            två parallella system. Detta får emellertid inte tolkas så att
            omställningar förhindras. Det är angeläget att så många lantbrukare
            som möj- ligt vågar börja odla ekologiskt, och det måste självfallet
            finnas möjlighet till
          </p>
          <p xml:id="i-JPrtagTKdyheKmnD9SseYr">
            Mot. 1994/95 Jo251
          </p>
          <pb facs="riksdagen-motions-pdf/data/199495/mot_199495_JoU_251/mot_199495_JoU_251-004.pdf"/>
          <p xml:id="i-98xKZYz5HgrD4Pgw99d2nd">
            dispens, t.ex. för stora gårdar. Det samma gäller inom utbildning
            och forsk- ning om ekologiskt jordbruk, där det är naturligt att
            det ekologiska jordbruket endast utgör en del av verksamheten.
            Rent allmänt är det viktigt att få med slättgårdarna, eftersom
            de har goda förutsättningar för att odla ekologiskt med hänsyn
            till goda jordar, gynnsamt klimat och närhet till marknaden. Kravet
            på att hela gården måste ställas om inom fem år kan innebära att
            vissa odlare avstår från att ställa om. Större gårdar och gårdar
            med ”dåliga” växtföljder (kreaturslösa gårdar med höst- spannmål,
            sockerbetor, vårspannmål och höstoljeväxter) kommer att ha svårt
            att ställa om gården på så kort tid. Jordar som odlats intensivt
            med stor tillför- sel av handelsgödsel och omfattande användning
            av kemiska bekämpnings- medel måste bygga upp den biologiska aktiviteten
            i marken. Detta kan ta be- tydligt längre tid än fem år beroende
            på utgångsläget. Efter en försöksperiod på ett par år kan det
            behövas en kontrollstation där brukaren kan få möjlighet att utvärdera
            verksamheten.
          </p>
          <p xml:id="i-PUXzXyVdzyvZbPKTFg39BH">
            Riktad arealersättning
          </p>
          <p xml:id="i-4qPzTRu4ZpmTcyhqu3RqNB">
            Den nödvändiga lönsamhetsförstärkningen måste med dagens förutsättningar
            komma i form av en riktad arealersättning till hela den ekologiskt
            odlade area- len i enlighet med det beslut riksdagen redan tagit.
            I princip är det önskvärt att ökade miljökrav på jordbruket betalas
            direkt av konsumenterna via priset. Men i en situation där jordbrukspolitiken
            är bun- den av EU-regleringar med administrativa priser är detta
            omöjligt att genom- föra fullt ut. Så länge det konventionella
            jordbrukets miljökostnader inte kan läggas på produktpriserna
            blir det orimliga prisskillnader om merkostnaden för ekologisk
            produktion helt och hållet måste tas ut på marknaden. Dagens merpriser
            ligger på en måttlig nivå, vilket i sin tur betytt mycket för
            att göra produkterna tillgängliga för alla konsumenter. Medan
            ekologisk mat i större delen av Europa fortfarande är en exklusiv
            nischprodukt, som mestadels säljs i specialbutiker, har den i
            Sverige nått ut på en bred front i den vanliga livsmedelshandeln.
            Så länge nuvarande jordbrukspolitiska förutsättningar gäller menar
            vi där- för att samhället bör gå in och kompensera de ekologiska
            producenterna för den kvarstående lönsamhetsskillnaden. Ersättningen
            bör avpassas så att det totala ekonomiska utfallet blir bättre
            vid övergång till ekologisk drift. Det nödvändiga tillskottet
            kan för de flesta lantbruk uppskattas till mellan 1000 och 2 500
            kr/ha — summor som väl ryms inom ramarna för EU:s miljöpro- gram.
            Vi bedömer att den totalram som föreslås för ekologisk odling
            bör höjas med ytterligare 30 miljoner kronor jämfört med regeringens
            förslag. Vi före- slår vidare att ca 40 miljoner kronor av stödet
            till rådgivning och utbildning som Vänsterpartiet föreslår inom
            ramen för miljöprogrammet används inom det ekologiska jordbruket.
            Den föreslagna ramen på 230 miljoner kronor under de två odlingssäsonger
            som budgeten omfattar bör vara tillräcklig för att uppnå målet
            på 10 90 fram till sekelskiftet. Skulle ökningen bli snabbare
            måste det dock finnas beredskap för att anslå ytterligare medel.
            Den fastställda ramen får heller inte ses som
          </p>
          <p xml:id="i-2cQ7xRuSS8HVpQVv8c7JCi">
            Mot. 1994/95 Jo251
          </p>
          <pb facs="riksdagen-motions-pdf/data/199495/mot_199495_JoU_251/mot_199495_JoU_251-005.pdf"/>
          <p xml:id="i-B9zUuk5ieUhMvnnzY3QnGP">
            ett tak för det årliga stödet. Efter 1996 torde det krävas en
            ökning av de årliga anslagen. Ett ökat intresse för svenskodlade
            ekologiska produkter är en viktig del av den miljöinriktade framtid
            som Sverige skall satsa på. Det är ett utmärkt sätt att skapa
            nya framtidsinriktade jobb med grön profil.
          </p>
          <p xml:id="i-Cgo5JUM2VaNE41NvY21Q2X">
            Utformning av arealersättningen
          </p>
          <p xml:id="i-LUBtRYr7hMKcWS2TCiUi36">
            Det är viktigt att ersättningsnivåerna tar hänsyn till de ganska
            stora skillnader som finns i kostnadsnackdel mellan olika driftsinriktningar
            — framför allt skillnaden mellan de gårdar som bara driver växtodlingen
            ekologiskt och de som även har ekologisk djurhållning. Miljöprogramutredningen
            (SOU 1994:82) har inte tillräckligt beaktat den skillnaden. De
            regionala lönsamhetsskillnaderna har däremot överdrivits i utredning-
            ens beräkningar, vilka uteslutande baserats på ekonomin i växtodlingen.
            Den lägre arealavkastningen vid ekologisk drift ger effekter också
            på lönsamheten i djurhållningen. Om hänsyn tas till detta är de
            regionala lönsamhetsskillna- derna relativt små. Vi anser därför
            att den regionala differentieringen kan slo- pas. Däremot är utredningens
            förslag om differentiering av ersättningen efter djurtäthet i
            princip bra. Lika ersättning oberoende av djurtäthet skulle miss-
            gynna de gårdar som kommit närmare kretsloppsmålet och premiera
            dem som bara nätt och jämnt håller sig inom gränsen för de ekologiska
            reglerna. Både ersättningsnivåerna och spännvidden i differentieringen
            behöver dock ökas i förhållande till utredningsförslaget. Miljöstödet
            skall prioritera ekologisk djurhållning. Ekologisk djurhållning
            skall tilldelas dubbelt arealstöd. Ersättningen bör också vara
            högre för sådana grödor som inte kvalificerar för EU:s generella
            arealstöd, framför allt vall, potatis och grönsaker. EU tillå-
            ter stödsummor upp till 250 ecu/ha för dessa grödor. Vi menar
            att den maxi- mala summan bör utnyttjas, i varje fall för potatis-
            och grönsaksarealen där produktionsvärdet per hektar är mycket
            större än för vanliga lantbruksgrödor. Lönsamhetsskillnaderna
            är följaktligen också större. Ersättningen bör heller inte knytas
            till KRAVs eller EUs regelverk för eko- logisk odling. Båda dessa
            är komplicerade och består till stora delar av regler avsedda
            att garantera produkten gentemot konsumenterna. Det skulle i prakti-
            ken bli omöjligt att övervaka efterlevnaden på ett trovärdigt
            sätt med den be- gränsade stickprovskontroll som kan komma i fråga.
            En statlig arealersättning är motiverad av miljövinsterna med
            den ekolo- giska produktionen, och regelverket bör därför begränsas
            till de faktorer som direkt har med miljövinsterna att göra —
            framför allt oberoendet av handels- gödsel och kemiskt växtskydd.
          </p>
          <p xml:id="i-A46jGc6GQyxEbczYGwykzv">
            Investeringsstöd till grönsaksproduktion och djurhållning
          </p>
          <p xml:id="i-G3j99vQyRjCF6xrbFbFBFD">
            Grönsaksodlingens ekonomi skiljer sig radikalt från den övriga
            jordbrukspro- duktionen, eftersom den är mycket arbetsintensiv
            och omsätter stora summor per hektar. Produktionsvärden på flera
            hundra tusen kronor per hektar är fullt normala i grönsaksodlingen.
            Lönsamhetsskillnaden vid övergång till ekolo-
          </p>
          <p xml:id="i-AiWnoXVyZYi7xC3tSD7Tk4">
            Mot. 1994/95 Jo251
          </p>
          <pb facs="riksdagen-motions-pdf/data/199495/mot_199495_JoU_251/mot_199495_JoU_251-006.pdf"/>
          <p xml:id="i-PpHX1mzZRnpA9fXVu8gnAW">
            gisk drift kan följaktligen röra sig om åtskilliga tiotusentals
            kronor per hektar, även om skillnaden är måttlig räknat i procent.
            De arealersättningar som är aktuella inom miljöprogrammet kan
            därför ald- rig kompensera mer än en bråkdel av lönsamhetsskillnaden
            i den ekologiska grönsaksodlingen. För att uppnå motsvarande ekonomiska
            stimulans till om- läggning krävs också kompletterande insatser
            av annat slag. Vi föreslår därför att det öppnas en möjlighet
            för stöd till investeringar i lagerbyggnader och maskiner inom
            den ekologiska grönsaksproduktionen. Förutom att stimulera fler
            grönsaksodlare till omläggning bör det också ha effekten att existerande
            producenter ser nya möjligheter att utöka sin produk- tion. En
            annan grupp ekologiska producenter som har särskilt stora kostnader
            är de som är engagerade i utvecklingen av nya djurhållningssystem,
            särskilt inom svin- och hönsproduktionen. Även dessa bör ha möjlighet
            att söka inves- teringsbidrag, i första hand för byggnader. Vänsterpartiet
            har i jordbruksmo- tionen föreslagit ett investeringsstöd på 20
            miljoner kronor till investeringar med miljöprofil. Vid fördelningen
            bör investeringar i det ekologiska jordbru- ket prioriteras.
          </p>
          <p xml:id="i-4DGNzi7vcaP4Pad2fQu3z8">
            Tillräckliga resurser för rådgivning
          </p>
          <p xml:id="i-FqR8h2QQatg9TUB3kdDbMg">
            Om 10-procentsmålet skall uppnås måste ca 7 000 lantbrukare introduceras
            i det ekologiska lantbrukets principer och metoder under en period
            på fem år. Det kräver rådgivning och utbildning av betydligt större
            omfattning än i dag. Särskilt i början av omläggningen behövs
            en koncentrerad insats med både utbildning och individuell rådgivning
            på gården. Även under den fortsatta omläggningstiden finns behov
            av regelbunden rådgivning. Också efter avslu- tad omläggning behövs
            givetvis resurser för assistans med att lösa särskilda problem
            i produktionen, liksom möjlighet till fördjupning och utveckling.
            Man bör även komma ihåg att en betydande del av metodutvecklingen
            i det ekologiska lantbruket sker i samarbete mellan erfarna lantbrukare
            och rådgi- vare/forskare. EU:s miljöprogramförordning innehåller
            generösa ramar för delfinansie- ring av utbildningskostnader —
            ända upp till 2 500 ecu per ansluten lantbrukare och år. Samtliga
            statliga rådgivningsresurser till ekologiskt lantbruk bör där-
            för kanaliseras via miljöprogrammet — liksom samtliga medel för
            rådgivning rörande landskapsvård och i möjligaste mån även övrig
            miljörådgivning till jordbruket. Som en del i vårt förslag till
            förstärkning av miljöprogrammet ingår därför en särskild post
            för rådgivning och utbildning, varav ca 40 miljoner kronor kan
            beräknas åtgå för rådgivning och utbildning inom ekologiskt lantbruk.
            Statens kostnadsökningar för denna förstärkning är måttliga eftersom
            hälften av kostnaderna täcks av EU-bidrag. Samtliga medel till
            rådgivning och utbild- ning under anslaget B 4 kan sparas in,
            liksom minst hälften av medlen till miljöförbättrande åtgärder
            under anslaget F 4. Detta föreslås i vår riksdags- motion om jordbruk.
            Totalramen för ekologisk rådgivning bör direkt anpassas efter
            antalet lant- brukare som ansluter sig till programmet. Summan
            bör vara ca 15 000 kr per
          </p>
          <p xml:id="i-TsGKNbK3P1fVjmN2NSjTDQ">
            Mot. 1994/95 Jo251
          </p>
          <pb facs="riksdagen-motions-pdf/data/199495/mot_199495_JoU_251/mot_199495_JoU_251-007.pdf"/>
          <p xml:id="i-EMNhsry3ZR1jxvMNLtG1dg">
            lantbrukare under det första anslutningsåret och ca 7 000 kr
            per år under de följande åren. Den ekologiska rådgivningen är
            i dag delad på en rad olika institutioner. Förutom Jordbruksverket
            och länsstyrelserna har många hushållningssällskap ekologiska
            rådgivare. Även odlarföreningar och några privata institut erbjuder
            rådgivning. Det är viktigt att de ökade resurserna görs tillgängliga
            för alla dessa aktörer, och inte bara för de statliga institutionerna.
            Tillgången på erfarna rådgivare kommer nämligen att vara en besvärlig
            flaskhals om nyanslutningen av lant- brukare ökar snabbt. Påbyggnadsutbildning
            av rådgivare blir en första nöd- vändig åtgärd. Likaså bör det
            skapas bättre möjligheter att mot ersättning ut- nyttja erfarna
            ekologiska lantbrukare i rådgivningsfunktioner.
          </p>
          <p xml:id="i-Hwvscu4Lo4qqw5KvxUfJLq">
            Undantag från produktionsbegränsningar
          </p>
          <p xml:id="i-Kk9CoCShBkQXYrBNDDiuqn">
            Med EU-medlemskapet införs flera nya produktionsbegränsande åtgärder
            som alla har syftet att minska överskottsproduktionen. På den
            ekologiska marknaden finns dock inga överskott. Tvärtom råder
            kraftiga underskott på praktiskt taget alla produkter. Dessutom
            har ekologisk produktion redan be- tydligt lägre avkastning, lägre
            spannmålsandel och lägre djurtäthet. Såväl miljö-, marknads- som
            rättviseskäl motiverar därför att ekologiska gårdar undantas från
            samtliga generella produktionsbegränsningar (tvångs- träda samt
            mjölk-, kött- och sockerbetskvoter). När det gäller mjölk fattade
            riksdagen ett positivt beslut i december 1994: ekologiska mjölkproducenter
            skulle undantas från begränsningar när det gäller tilldelning
            av mjölkkvoter. (Enligt uppgift har beslutet inte beaktats lika
            positivt i praktiken, vilket i så fall lätt hade kunnat undvikas
            om departementet och jordbruksverket hade fört en dialog med representanter
            för den ekologiska näringen.) Finns inte möjlighet att skapa svenska
            särregler måste regeringen i stället lägga fram förslag till ministerrådet
            — som riksdagen redan begärt beträffande tvångsträdan.
          </p>
          <p xml:id="i-6ZcqAG3DxcPrMCxSxkzfJo">
            Försvara KRAV-kontrollen
          </p>
          <p xml:id="i-KUnRBEghLQVzgBPBiDuQ8K">
            Den framgångsrika KRAV-kontrollen, som från en blygsam början
            vid mitten av 1980-talet växt till ett av de mest välkända miljömärkena,
            har spelat en avgörande roll för det ekologiska lantbrukets expansion.
            KRAV har en bred förankring och ett smidigt regelsystem med kriterier
            som regelbundet skärps i takt med metodutvecklingen. Till skillnad
            från EU:s ekologiska regelverk, som har höga trösklar för nyrekrytering
            och till stora delar bygger på en nischproduktionsfilosofi, har
            KRAV en låg ingångströskel och en inriktning på bred anslutning.
            En stelbent tillämpning av EU-reglerna skulle därför allvarligt
            försvåra den vidare utvecklingen av det ekologiska lantbruket.
            Om 10-procentsmålet skall nås måste svenska jordbruksmyndigheter
            visa en positiv vilja att utnyttja det utrymme för tolkning och
            tillämpning som bestämmelserna ger. Likaså är det viktigt att
            regeringen har ett nära samarbete med det ekologiska lantbruket
            när det gäller pågående och framtida förändringar.
          </p>
          <p xml:id="i-EtwkdXdvvAfvHCNFoJB5Dd">
            Mot. 1994/95 Jo251
          </p>
          <pb facs="riksdagen-motions-pdf/data/199495/mot_199495_JoU_251/mot_199495_JoU_251-008.pdf"/>
          <p xml:id="i-TbZXShASaKKC6u5GqgnxwZ">
            Regeringen bör verka för att den rigida detaljstyrning som präglar
            EU-reg- lerna på sikt upphör. En huvudprincip i ekologisk produktion
            är lokal anpass- ning, och det är omöjligt att skapa gemensamma
            detaljreler som kan fungera i länder med vitt skilda klimat och
            biologiska förutsättningar.
          </p>
          <p xml:id="i-5sAHS4L4Hp4V6kZs9cVqa6">
            Ekologisk inriktning på forskning och försök
          </p>
          <p xml:id="i-SR7hQ4bZTZzkBTYtwaK2uu">
            Efter flera decenniers försummelser inriktas i dag alltmer av
            jordbruksforsk- ningen mot resurshållande produktionsformer. Det
            är en glädjande utveck- ling. Fortfarande är dock de specifika
            satsningarna på forskning om ekolo- giskt lantbruk mycket blygsamma.
            Särskilt viktig i detta skede är den tilläm- pade forskningen
            som kan ge snabb praktisk stimulans i utvecklingen. Den behöver
            genast ordentligt förstärkta resurser. Riksdagen bör därför i
            sin anslagsgivning till Sveriges lantbruksuniversitet, Skogs-
            och jordbrukets forskningsråd samt Skogs- och lantbruksakademien
            särskilt markera att 10-procentsmålet givetvis är relevant även
            för forsknings- området. Med hänsyn till forskningens syfte —
            att ligga steget före och vägleda och stödja praktiken — bör takten
            dessutom vara högre inom forskningen. Det är också viktigt att
            det ekologiska lantbrukets företrädare får ett mer direkt inflytande
            på hur medel till detta område fördelas. Vi föreslår därför att
            hanteringen av forskningsmedel riktade specifikt till ekologisk
            lantbruks- forskning formaliseras i en rådgivande nämnd med representanter
            från det ekologiska lantbrukets organisationer, övriga lantbruksorganisationer,
            miljö- och djurskyddsorganisationer samt relevanta myndigheter
            och utbildnings- anordnare.
          </p>
          <p xml:id="i-DP1trBMU7rJGVFHx8qdNBj">
            Stöd till ekologiska lantbrukets organisationer
          </p>
          <p xml:id="i-X1q1nKKMSyKdz8Ua4v2deE">
            De senaste fyra åren har ett visst statligt stöd utgått till
            det ekologiska lantbru- kets organisationer för marknadsföring
            och för kontrollverksamhet. Under 1994 tillkom ett stöd för informationsverksamhet.
            Dessa bidrag har varit till stor hjälp i uppbyggnaden av den stabila
            marknad för ekologiska produkter som finns i dag och för att sprida
            grundläggande information både inom lantbruket och till allmänheten.
            En snabbare expansion kommer att öka kraven både på marknadssidan
            och i synnerhet på informationssidan. Kontrollverksamheten utsätts
            också för stora påfrestningar, eftersom arbetsinsatsen, och därmed
            kostnaden, för att kontrollera nyanslutna producenter är betydligt
            större än för de etablerade. 10-procentsmålet förutsätter därför
            ett fortsatt stöd till marknadsföring, kontroll- och informationsverksamhet.
            Regeringen anser att dessa satsningar kan ersättas av miljöprogrammet.
            Vänsterpartiet håller inte med om detta. Miljöprogrammet kan endast
            användas för direktstöd till lantbrukare, samt för utbildning
            och rådgivning i anslutning till detta. Vänsterpartiet föreslår
            att det för 1995/96 anslås 15 miljoner kronor för dessa ändamål,
            varav 7 miljoner till marknadsföring, 3 miljoner till kontroll-
            verksamheten samt 5 miljoner till de ekologiska organisationernas
            informa- tionsverksamhet. Detta innebär en mindre ökning av informationsanslaget
          </p>
          <p xml:id="i-Pj8Nk3c7YURthaLEHnPKzu">
            Mot. 1994/95 Jo251
          </p>
          <p xml:id="i-FFLS6YpapymGBipGuuGjwf">
            10
          </p>
          <pb facs="riksdagen-motions-pdf/data/199495/mot_199495_JoU_251/mot_199495_JoU_251-009.pdf"/>
          <p xml:id="i-7WyRvrvxZ2L3j1KB79K5A7">
            jämfört med 1994/95, men i övrigt oförändrade anslag. Dessa ökade
            resurser ryms inom de anslag som Vänsterpartiet föreslår i riksdagsmotionen
            om jord- bruk.
          </p>
          <p xml:id="i-89yzKym22rFadPmkqrQyTm">
            Hemställan
          </p>
          <p xml:id="i-3fgUzJMnoUxkYVA8Nmh5vy">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om vikten av tydliga signaler för att främja ekologisk produktion,
            2. att riksdagen som sin mening ger regeringen till känna vad
            i mo- tionen anförts om storlek och utformning av riktad arealersättning,
            3. att riksdagen som sin mening ger regeringen till känna vad
            i mo- tionen anförts om investeringsstöd till grönsaksproduktion
            och djur- hållning, 4. att riksdagen som sin mening ger regeringen
            till känna vad i mo- tionen anförts om ekologisk rådgivning inom
            förstärkt anslag till miljö- programmet, 5. att riksdagen som
            sin mening ger regeringen till känna vad i mo- tionen anförts
            om produktionsbegränsningar, 6. att riksdagen som sin mening ger
            regeringen till känna vad i mo- tionen anförts om KRAV-kontrollen,
            7. att riksdagen som sin mening ger regeringen till känna vad
            i mo- tionen anförts om ekologisk inriktning på forskning och
            försök.
          </p>
          <p xml:id="i-Q67mHexo4GoeDXMN8QMyJ3" type="date">
            Stockholm den 24 januari 1995
          </p>
          <div type="signatureBlock" id="i-QRvhRLo8U52hmUQtnP2SkP">
            <p who="i-Cj9FYr3Q5sLFjM9zvEVNNE" type="signature">
              Maggi Mikaelsson (v)
            </p>
            <p who="i-UjusnwqMxiEAJYzdWTSGQZ" type="signature">
              Lennart Beijer (v)
            </p>
            <p who="i-BvxBJicYo5FW1E9fuXk8LW" type="signature">
              Owe Hellberg (v)
            </p>
          </div>
          <p xml:id="i-QAPgMKhq73er5FHCq7WxDQ">
            Karl-Erik Persson (v) Hanna Zetterberg (v)
          </p>
          <p xml:id="i-REx7y9x8siov8Skp97uMSS">
            Mot. 1994/95 Jo251
          </p>
          <p xml:id="i-4xBkjZCfoe2uaZTDDYc6aB">
            11
          </p>
        </div>
      </div>
    </body>
  </text>
</TEI>
