<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00008">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__8/mot_1964__ak__8-001.pdf"/>
      <fw xml:id="i-9GjFDtujvf97JnS6C6KoaL">
        10 Motioner i Andra kammaren, nr 8 år 1964
      </fw>
      <div xml:id="i-773MUnX6MmDawPc1eVcWJk" type="motHeader">
        <div xml:id="i-A8BaEdnBypvmk4WCRvN272" type="motTitle"/>
        <div xml:id="i-BUDQiem9VQH8XDax8YaxUP" type="motSubmissionInfo"/>
      </div>
      <div xml:id="i-6hHf3cwszPo17Yvq94hrSM" type="motBody">
        <div xml:id="i-MHrtZy49ggtKQpP919VWKD">
          <p xml:id="i-9TzDpqRRhRdr8KrwoDwgpr">
            Nr 8
          </p>
          <p xml:id="i-2UYDeWSRoAJPyQxfoBsnYZ">
            Av herr Gustavsson i Alvesta m. fl., om utbildning av idrotts-
            ledare, m. m.
          </p>
          <p xml:id="i-2Hn9UcqqjghT2BaKedrFsu">
            (Lika lydande med motion nr 6 i Första kammaren)
          </p>
          <p xml:id="i-AZeRxTtTEUca8HLuLYwMd7">
            Idrottsrörelsens och fritidsverksamhetens betydelse för ungdomen
            erkän- nes numera i allt vidare kretsar. Man har från samhällets
            sida funnit det riktigt att främst genom ekonomiskt stöd stimulera
            den självverksamhet som utövas inom idrotts- och ungdomsorganisationer
            m. fl. Den främsta motiveringen härför har varit att man härigenom
            ansett sig kunna mot- verka ungdomskriminalitet och andra icke
            önskvärda yttringar och ten- denser. Denna motivering är utan
            tvivel hållbar. Det kan dock ifrågasättas om man med en sådan
            utgångspunkt kan få fram det rätta engagemanget och intresset
            för verksamheten. En liknande motivering torde kunna an- föras
            för åtskilliga andra samhällsinsatser men åberopas endast då insat-
            serna gäller ungdom. Enligt vår mening bör samhället främja ungdoms-
            och idrottsverksamhet — inte enbart för att den har en förebyggande
            effekt som ett betydelsefullt delmoment — utan främst för att
            den har ett egenvärde, som ligger i att den tillvaratar ungdomens
            verksamhetslust, ger ett meningsfullt innehåll åt fritiden och
            utvecklar anlag och personlighets- drag. Det positiva värde verksamheten
            har för utövaren bör vara motiv nog. Först med en sådan grundinställning
            kan samhället rätt engagera sig för verksamheten. I årets statsverksproposition
            föreslås vissa förbättringar av det ekono- miska stödet till ungdoms-
            och idrottsverksamhet m. m. Ett tillräckligt ekonomiskt stöd är
            givetvis av mycket stor betydelse, och värdet av förbätt- ringar
            i detta avseende bör kraftigt understrykas. Frågan om ungdoms-
            och idrottsverksamhetens utveckling i olika avseenden är emellertid
            inte en- bart en ekonomisk fråga utan i mycket hög grad en fråga
            om tillgången på lämpliga ledare och instruktörer. Enligt vår
            mening måste denna sist- nämnda aspekt uppmärksammas i långt högre
            grad än som hittills varit fallet. Särskilt bör detta gälla idrotts-
            och friluftsverksamheten. Denna sy- nes inte ha några svårigheter
            att rekrytera och attrahera ungdom i olika åldrar utan tvärtom
            svårigheter att tillgodose det ledar- och instruktörs- behov som
            följer av att ungdomen i stor utsträckning söker sig till dylik
            verksamhet. Det torde vara realistiskt att räkna med att intresset
            för aktiv idrotts-
          </p>
          <pb facs="riksdagen-motions-pdf/data/1964/mot_1964__ak__8/mot_1964__ak__8-002.pdf"/>
          <fw xml:id="i-P9oNvdUJnSFtahxtmmAdJE">
            Motioner i Andra kammaren, nr 8 år 1964 11
          </fw>
          <p xml:id="i-BKzH7KmacKe4oQkVaKob9G">
            och friluftsverksamhet kommer att öka framöver. Man har att räkna
            med en ökad fritid och med att allt fler människor — och därvid
            inte enbart ungdom — kommer att utnyttja denna för olika aktiviteter
            på idrotts- och friluftslivets områden. Från allmän folkhälsosynpunkt
            måste detta hälsas med tillfredsställelse, men det värde denna
            verksamhet — oavsett dylika synpunkter — har för sina utövare
            utgör motiv nog för samhället att främ- ja verksamheten. Härvid
            bör uppmärksammas att man jämsides med den kvantitativa ökningen
            har att räkna med ökade anspråk på en kvalitativt god verksamhet
            och därmed på sakkunnig ledning och instruktion. Skall det behov
            av ledare och instruktörer som sålunda finns och är att emotse
            kunna tillgodoses, fordras enligt vår mening att det i varje kommun
            eller jämförligt område finns tillgång till instruktörer, på lämpligt
            sätt ut- bildade för sin uppgift. Det bör vara en väsentlig uppgift
            för samhället att medverka till att detta behov kan tillgodoses.
            Man bör härvid inte ensidigt inrikta sig på någon viss grupp eller
            kategori, men starka skäl talar för att man i stor utsträckning
            söker engagera idrottsmän, som är eller varit ak- tiva på tävlingsidrottens
            område. Dessa har värdefulla personliga erfaren- heter av idrotts-
            och friluftsverksamhet och torde i allmänhet också ha goda kunskaper
            om träningsmetoder, teknik etc. Ofta framstår också de sköt- samma
            idrottsmännen som något av idoler eller ideal för ungdomen, vilket
            torde ge dem särskilda förutsättningar att engagera och stimulera.
            Kunde sådana personer ges utbildning och skolning i pedagogik
            och metodik skul- le de utan tvivel bli mycket lämpliga som ledare
            och instruktörer. Härtill kommer att tävlingsidrottsmännen redan
            under den aktiva tiden skulle kunna beredas för instruktörs- och
            ledaruppgifter i viss utsträckning vid sin vistelse vid träningsläger
            och kurser. Behovet av åsyftade ledare och instruktörer får anses
            vara störst inom idrotts- och ungdomsorganisationerna, och insatserna
            bör främst avse att tillgodose detta behov. Emellertid bör också
            skolans roll och behov upp- märksammas i sammanhanget. Till den
            del idrotts- och friluftsverksamhet ingår i undervisningen bör
            regeln givetvis vara att ledningen av densam- ma skall utövas
            av skolans ordinarie befattningshavare. Då det som nu rå- der
            en stor brist på gymnastik- och idrottslärare kan det dock ifrågasättas
            om inte här åsyftade instruktörer i viss utsträckning skulle kunna
            med- verka även inom undervisningens ram. Ett annat skäl för att
            instruktö- rerna på något sätt anknytes till t. ex. grundskolans
            högstadieorganisation är att alla högstadier inte är av sådan
            storlek att de medför full tjänst för en gymnastiklärare. I sådana
            fall skulle vederbörande kunna få lämplig fyllnadstjänstgöring
            i den instruktionsverksamhet som här avses. Ett tred- je skäl
            är att man kan räkna med att det vid högstadieanläggningarna kom-
            mer att finnas lokaler, utrustning och anläggningar som är lämpliga
            för idrotts- och jämförlig verksamhet. Härtill kommer givetvis
            att det ligger helt i linje med grundskolereformen att söka länka
            samman skola, för-
          </p>
          <pb facs="riksdagen-motions-pdf/data/1964/mot_1964__ak__8/mot_1964__ak__8-003.pdf"/>
          <fw xml:id="i-FTETLqC5ssTMhXTQpvn4b8">
            12 Motioner i Andra kammaren, nr 8 år 1964
          </fw>
          <p xml:id="i-SkVgWE1QEwn6s7Kuf2y9hw">
            eningsliv och ungdomsverksamhet, detta såväl före som efter avslutad
            obligatorisk skolgång. Det bör understrykas att det ovan anförda
            inte utgör något ställnings- tagande för att instruktörerna och
            deras verksamhet skulle ställas under skolans huvudmannaskap utan
            endast ett poängterande av att anknyt- ningen till skolan bör
            uppmärksammas särskilt. Vilken ställning instruk- törerna skall
            inta i fråga om huvudmannaskap bör närmare prövas vid den utredning
            som bör komma till stånd. Det vore dock av värde om de genom huvudmannaskapet
            kunde ges en fast anknytning till en redan be- fintlig lokal institution.
            Vid utredningen bör också anställningsformerna — arvodestjänstgöring,
            hel- eller deltidstjänst, möjligheterna till kombination med annan
            begränsad tjänst osv. — prövas närmare. Man kan på goda grunder
            anta at det från skolans, kommunernas och de berörda organisationernas
            sida finns ett stort intresse för att aktivt med- verka till en
            lösning av dessa spörsmål. Den närmaste uppgiften bör därför vara
            att i samråd med företrädare för dessa institutioner skyndsamt
            utreda de lämpligaste formerna för dels utbildning av åsyftade
            ledare och in- struktörer, dels anställning, huvudmannaskap m.
            m. Syftet med denna utredning bör vara att snarast möjligt få
            tillgång till kvalificerade ledare och instruktörer inom varje
            kommun, högstadieområde eller jämförlig re- gion i hela landet.
            Med hänvisning till det ovan anförda hemställes, att riksdagen
            i skrivelse till Kungl. Maj:t måtte anhålla om skyndsam utredning
            och förslag rörande formerna för utbildning, anställning och huvudmannaskap
            m. m. för le- dare och instruktörer på främst idrotts- och friluftslivets
            områden i enlighet med i motionen anförda allmänna rikt- linjer
            och syften.
          </p>
          <p xml:id="i-VPLjsYMS74XxNaSYsBPCbi" type="date">
            Stockholm den 15 januari 1964
          </p>
          <p xml:id="i-FohjQCP2Tkw2M7T5vunnWw" type="signatureBlock">
            Rune Gustavsson Sven Ekström Henry Allard i Alvesta i Iggesund
            Thorbjörn Fälldin Olle Westberg Elias Jönsson . i Ingemarsgården
            John Eriksson Johannes Antonsson Lennart Mattsson i Bäckmora Anders
            Dahlgren Harald Larsson Einar Larsson i Hedenäset i Borrby
          </p>
          <p xml:id="i-zgsYGmoQjK8zikmVWkXf8">
            Karl Gust. H. Boo Essen Lindahl
          </p>
        </div>
      </div>
    </body>
  </text>
</TEI>
