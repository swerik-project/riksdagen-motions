<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04002">
  <teiHeader>
    <fileDesc>
      <titleStmt>
        <title>Ett skolsystem för kunskap och bildning</title>
        <author corresp="i-PyYxwdbw2KYpXyCWKWHmmT">av Johan Pehrson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4002 av Johan Pehrson m.fl. (L)</title>
          <idno type="rdwebb">H9024002</idno>
          <rs type="number">4002</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024002/text</ref>
          <ref type="dokument_url_html">http://data.riksdagen.se/dokument/H9024002</ref>
          <ref type="dokumentstatus_url_xml">http://data.riksdagen.se/dokumentstatus/H9024002</ref>
          <ref type="docx">http://data.riksdagen.se/fil/BBB78356-02F9-4158-81BE-56A1C2D1DD0D</ref>
          <ref type="pdf">http://data.riksdagen.se/fil/2E71C446-1AB9-47DE-9E27-3F58A64A6515</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-4Cf95LugnAL9WAJuCVMeo8</idno>
            <name>Juno Blom</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L1n9B3HMMa1BFpMjixTVue</idno>
            <name>Malin Danielsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WHSfQgi88SUqtdWU8iFAiW" type="signed"/>
        <correspContext corresp="i-WHSfQgi88SUqtdWU8iFAiW">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-4Cf95LugnAL9WAJuCVMeo8"/>
          <note type="signatory" corresp="i-L1n9B3HMMa1BFpMjixTVue"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-LDFpwyJnL3ETCnq3JKBJqw"/>
          <note type="signatory" corresp="i-GXidniMLQ9UWnXEsb1Vcu2"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-6W9T58RhVuCwSXVtGn9sHY" type="submitted">
          <date when="2021-10-05"/>
          <time when="15:31:52"/>
        </correspAction>
        <correspAction xml:id="i-E1bGevkd8nVGVLiCrSnp6z" type="reviewed">
          <date when="2021-10-05"/>
          <time when="21:13:44"/>
        </correspAction>
        <correspAction xml:id="i-HTvsMqrkoYtk5KfR6o9VxJ" type="referred">
          <date when="2021-10-14"/>
        </correspAction>
        <correspAction xml:id="i-VrePXXGyyv7DwuEiHLMoXB" type="assigned">
          <date when="2022-06-08"/>
          <time when="16:49:12"/>
        </correspAction>
        <correspContext corresp="i-VrePXXGyyv7DwuEiHLMoXB">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-28cahDL8qiYnLMMoCbbcmR" type="behandlas_i"/>
        <correspContext corresp="i-28cahDL8qiYnLMMoCbbcmR">
          <ref type="uppgift">2021/22:UbU1</ref>
          <ref type="ref_dok_id">H901UbU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PT8DSNPSGGJVJRSNkY8a2T" type="behandlas_i"/>
        <correspContext corresp="i-PT8DSNPSGGJVJRSNkY8a2T">
          <ref type="uppgift">2021/22:UbU13</ref>
          <ref type="ref_dok_id">H901UbU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU13</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G3dFChy9dwU3HAPP5B1QVi" type="behandlas_i"/>
        <correspContext corresp="i-G3dFChy9dwU3HAPP5B1QVi">
          <ref type="uppgift">2021/22:UbU14</ref>
          <ref type="ref_dok_id">H901UbU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU14</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C3ccG5afohDM9uDdAzb8EG" type="behandlas_i"/>
        <correspContext corresp="i-C3ccG5afohDM9uDdAzb8EG">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WK5xm2qKNo9FsTV9z8KQ3U" type="behandlas_i"/>
        <correspContext corresp="i-WK5xm2qKNo9FsTV9z8KQ3U">
          <ref type="uppgift">2021/22:UbU15</ref>
          <ref type="ref_dok_id">H901UbU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU15</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R4tFphWqQWvYRtuXfrFUc" type="behandlas_i"/>
        <correspContext corresp="i-R4tFphWqQWvYRtuXfrFUc">
          <ref type="uppgift">2021/22:UbU32</ref>
          <ref type="ref_dok_id">H901UbU32</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU32</ref>
          <ref type="ref_dok_titel">Ökad likvärdighet för skolhuvudmän</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4002 av Johan Pehrson m.fl. (L)
          Ett skolsystem för kunskap och bildning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GpVPSEaeLYpJqVnnUb6spG">
            Förslag till riksdagsbeslut
          </head>
          <list style="ol">
            <item xml:id="i-ES4M2i2ej3PjC4K7a8sZWR">
              Riksdagen ställer sig bakom det som anförs i motionen om särskilda
              satsningar för att lyfta skolor i utsatta områden och tillkännager
              detta för regeringen.
            </item>
            <item xml:id="i-YYaJiR6NAoEnUiR7JfJgYY">
              Riksdagen ställer sig bakom det som anförs i motionen om åtgärder
              för att motverka den pedagogiska segregationen och tillkännager
              detta för regeringen.
            </item>
            <item xml:id="i-9P6ioDJgPun8BzPf3F3xTZ">
              Riksdagen ställer sig bakom det som anförs i motionen om att
              återförstatliga den svenska grund- och gymnasieskolan och tillkännager
              detta för regeringen.
            </item>
            <item xml:id="i-G4izXZqV4hAJSKWPsGMfeS">
              Riksdagen ställer sig bakom det som anförs i motionen om att
              införa en nationell skolpeng för kvalitet och likvärdighet och
              tillkännager detta för regeringen.
            </item>
            <item xml:id="i-K34RJFhhswZ7JKiLNEko98">
              Riksdagen ställer sig bakom det som anförs i motionen om åtgärder
              för att återupprätta läraryrkets attraktivitet och tillkännager
              detta för regeringen.
            </item>
            <item xml:id="i-M5araddRy8xvueJqugu6LG">
              Riksdagen ställer sig bakom det som anförs i motionen om åtgärder
              för att vårda och utveckla friskolereformen och skolvalssystemet
              och tillkännager detta för regeringen.
            </item>
            <item xml:id="i-KM75z5HwgKL2RvGb8jYEjX">
              Riksdagen ställer sig bakom det som anförs i motionen om att
              vidta åtgärder för att stärka det svenska språkets ställning i
              förskolan och tillkännager detta för regeringen.
            </item>
            <item xml:id="i-MvceiLV4J6hntJ6qXwLyh1">
              Riksdagen ställer sig bakom det som anförs i motionen om att
              upprätta fler särskilda undervisningsgrupper samt satsa på fler
              speciallärare och tillkännager detta för regeringen.
            </item>
            <item xml:id="i-qSAob4WvSiTUavuvy8HmM">
              Riksdagen ställer sig bakom det som anförs i motionen om att
              uppvärdera betydelsen av praktiska kunskaper och yrkesfärdigheter
              och tillkännager detta för regeringen.
            </item>
            <item xml:id="i-14adUaWWJLZgDshFq9HrkH">
              Riksdagen ställer sig bakom det som anförs i motionen om att
              genomföra ett ordningslyft för att motverka otrygghet och stärka
              studieron i skolan och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Nj5HSjnkcNK8vKZJcqBhrC" type="h1">
            Motivering
          </head>
          <p xml:id="i-JyRhFGdPmpWZvTPsit6dXo">
            Liberalerna sätter skolan först. Genom att rusta individen med
            kunskap, bildning och färdigheter lägger vi grunden för mer frihet
            och egenmakt. Ett starkt skolsystem är en avgörande fråga för
            att bygga ett starkare samhälle. Om skolsystemet präglas av hög
            kvalitet förbättras möjligheterna att motverka problem i form
            av utanförskap, arbetslös och segregation markant.
          </p>
          <p xml:id="i-HGcjbMt1Q3KejF14QHCZD8">
            Liberalerna har en stolt historia fylld av omfattande politiska
            segrar. När vi senast satt vid makten genomförde vi ett omfattande
            antal skolreformer på flera olika nivåer, men med ett gemensamt
            syfte: Att sätta kunskap i skolans första rum. Det har gett resultat.
            De elever som genomgått sin skolutbildning efter att de liberala
            skolreformerna implementerats uppvisar påtagligt högre kunskapsresultat
            i flera internationella kunskapsmätningar.
          </p>
          <p xml:id="i-5E5ACnBf9UEBfaD11MUDa8">
            Arbetet för en starkare kunskapsskola får dock inte avstanna.
            Det råder fortsatt allvarliga problem med både bristfällig studiero,
            omfattande lärarbrist och undermåliga kunskapsresultat på många
            skolor i socialt utsatta områden. Det finns även behov av konkreta
            reformer för att stimulera och främja högpresterande elevers skolgång.
            Ingen elev ska hållas tillbaka i skolan – oavsett om det handlar
            om elever som möts av låga förväntningar eller elever som inte
            får tillräcklig akademisk stimulans.
          </p>
          <p xml:id="i-PEXskGvFrjrGPbPZjX8r2k">
            En elevs skolgång går aldrig i repris. Det är därför Liberalerna
            fäster så stor vikt vid att både kvaliteten på undervisningen
            och förväntningarna på eleverna ska vara höga. Minst lika viktigt
            är dock att skolan ger alla barn, oavsett bakgrund eller könsidentitet,
            lika goda förutsättningar att lyckas. Vi ser exempelvis pojkars
            lägre kunskapsresultat som ett betydande problem för jämställdheten
            i samhället. Därtill har Skolverkets undersökningar visat att
            flickor i skolan känner sig mer otrygga, vilket är oacceptabelt
            med tanke på hur viktigt det är att tillvaron i skolan präglas
            av studiero och trygghet. I vår kommittémotion ”Liberal feministisk
            politik för lika rättigheter och möjligheter” utvecklar vi frågan
            om skolans vikt för jämställdhet och arbetet mot hedersvåld.
          </p>
          <p xml:id="i-G1Q3DxNW816NHCvk1N4nXG">
            För Liberalerna fortsätter skolan att stå i centrum. Mycket tid
            har avsatts för att både utvärdera tidigare förd politik, men
            framförallt på att utveckla nya politiska förslag för att skolsystemet
            bättre ska lyckas möta elevernas behov och erbjuda dem goda möjligheter
            till utveckling, inlärning och en livslång kunskapstörst.
          </p>
          <p xml:id="i-RftWiqfULUkWrXejSkVUtG">
            Utsatta områden behöver bra skolor för att lyftas
          </p>
          <p xml:id="i-Bj1vjvfymNudoebkjNPdGM">
            Alla barn och unga ska kunna känna sig stolta över skolan i sitt
            närområde. Men i många av Sveriges utsatta områden präglas skolorna
            av låga kunskapsresultat, hög andel obehöriga lärare samt akuta
            problem med trygghet och studiero. I utsatta områden finns skolor
            där inte ens hälften av eleverna blir behöriga till gymnasiet.
          </p>
          <p xml:id="i-Wo3yrkyggATXRx1b7FEK2G">
            Det går att vända resultat i skolor – även i de mest utsatta
            områdena. Dessa skolor verkar under svåra förhållanden med tuffa
            förutsättningar, både vad gäller ekonomi och elevunderlag som
            ofta kräver så väl sociala som särskilda pedagogiska insatser.
            Det är därför Liberalerna har kvalat upp armarna och satsat stort
            på att utveckla omfattande politiska program som syftar till att
            lyfta utsatta områden – och där utgör skolan en avgörande del.
            Vi menar även att särskild prioriterad borde läggas vid att förstatliga
            skolor i utsatta områden som underpresterat under lång tid.
          </p>
          <p xml:id="i-ALCjPYCqWKHTaJzuzyGUJU">
            Liberalerna menar att skolan ska vara som starkast där elevernas
            förutsättningar är som svagast. Så är fallet inte i dag. Ett allvarligt
            problem är det som kallas för pedagogisk segregation, vilket betyder
            att lärarkompetensen, exempelvis i form av behörighet och erfarenhet,
            är lägre på skolor i utsatta områden. Därför vill vi satsa på
            att locka erfarna och utbildade lärare dit. För att lyckas med
            det behövs satsningar på högre löner, men det är långt ifrån tillräckligt.
            Minst lika viktigt är att lärare erbjuds mycket bättre arbetsvillkor
            och lägre arbetsbelastning på utsatta skolor. Det kan åstadkommas
            genom ökad lärartäthet, som gör det möjligt att minska antalet
            lektioner för lärarna utan att tumma på elevernas undervisningstid.
            Det är även av stor vikt att rensa bort arbetsuppgifter som inte
            är relaterade till undervisningen.
          </p>
          <p xml:id="i-B3HqgoBKT7sJxFAESVDeop">
            För att fler elever ska lyckas i skolan krävs även insatser i
            förskolan. Grunden för språket läggs tidigt och barnens färdigheter
            i det svenska språket påverkar deras möjlighet att senare klara
            skolan. Liberalerna vill därför ge förskolan i särskilt uppdrag
            att aktivt prioritera det svenska språket. Det är särskilt viktigt
            att elever med andra modersmål tidigt rustas med goda färdigheter
            i det svenska språket, vilket är helt avgörande för att de senare
            ska lyckas i grundskolan.
          </p>
          <p xml:id="i-WBfBsZ9jR9qzZaDsbggbb1">
            Vidare bör alla nyanlända elever, oavsett ålder, få ta del av
            extra lektioner i svenskämnet. Rektorer ska ha goda förutsättningar
            och starkt mandat att anpassa fördelningen av undervisningstimmar
            efter dessa elevers särskilda behov och förutsättningar. Vidare
            vill Liberalerna att sommarlovet ska halveras för nyanlända elever,
            då behovet av mer kunskap inte upphör bara för att det är sommar.
          </p>
          <p xml:id="i-5tiXLDggngy2SzRd6muLuJ">
            Statlig skola och nationell skolpeng senast år 2026
          </p>
          <p xml:id="i-NdD9QPKUvNuatfj7f1jj6Q">
            Liberalerna anser att skolan är en nationell angelägenhet, och
            att den således även borde styras av staten. För att främja kvalitet,
            öka likvärdigheten och förbättra läraryrkets attraktivitet behövs
            en lika stark som tydlig styrkedja, där staten ska ha huvudansvaret.
            Kommunaliseringen av skolan lade grunden för ett splittrat system
            med påfallande kvalitetsbrister, och om det inte åtgärdas är risken
            stor att likvärdighet förblir en ouppnåelig vision i stället för
            en realiserbar möjlighet.
          </p>
          <p xml:id="i-DEuYkaHCXLV4yrXpMPgqPS">
            Det är talande att samtliga större satsningar på skolan som tillkommit
            under de senaste decennierna, exempelvis omfattande fortbildningsinsatser
            för lärare och förstärkningar av skolbiblioteken, har tillkommit
            på initiativ från staten och finansieras genom riktade statsbidrag.
            Lika talande är det faktum att det i dag finns cirka 80 olika
            riktade statsbidrag som tillsammans omfattar cirka 15 miljarder
            kronor. I tre decennier har nu staten försökt kompensera för bristerna
            som uppstått och fortgått sedan Socialdemokraterna drev igenom
            kommunaliseringen av skolväsendet.
          </p>
          <p xml:id="i-74yw9GWeyKwmd4SnpsFbpB">
            Liberalerna står fast vid att skolan behöver återförstatligas,
            och att det bör ske senast år 2026. I ett nytt statligt skolsystem
            ska likvärdigheten förbättras, kvaliteten stärkas och lärarnas
            arbetsvillkor förbättras. Fristående skolor ska fortsatt finnas
            kvar, men ansvaret för finansieringen av dem övergå från kommunerna
            till staten. Liberalernas förslag om en ny statlig finansiering
            av skolväsendet kan med fördel ses som ett viktigt steg mot återförstatligande
            av huvudmannaskapet. En utredning ska tillsättas som ska konkretisera
            hur en nationell skolpeng bör utformas för att främja kvalitet,
            stabilitet och likvärdighet över hela skolsystemet.
          </p>
          <p xml:id="i-D5bD6PyzHLUacGBX9bREwd">
            Värna lärarnas uppdrag och förutsättningar att förmedla kunskapLärarnas
            kompetens är avgörande för undervisningens kvalitet. Men hur lärarkåren
            värderas och vilken status läraryrket har i ett samhälle avslöjar
            även hur kunskap och bildning värderas i ett skolsystem. Årtionden
            av en destruktiv skolpolitik som betonat skolans sociala uppdrag
            framför kunskapsförmedling har fått en förödande effekt för läraryrkets
            attraktivitet.
          </p>
          <p xml:id="i-13HyWMXn1BrVKq6iGfsDyc">
            Att färre ämneskunniga akademiker med intresse för undervisning
            överväger att bli lärare och att många lärare som i dag är yrkesverksamma
            inom skolväsendet inte upplever skolan som en attraktiv arbetsplats
            är lika beklagligt som det är förståeligt. Allt för länge har
            det förts en politik som nedvärderat lärarkårens profession och
            uppdrag att förmedla kunskap, för att i stället ålägga dem att
            ta ökat ansvar för skolans sociala uppdrag. Följden av att lärare
            exempelvis förväntas ägna sin tid åt att boka in utvecklingssamtal,
            agera rastvakt på skolgården eller möblera om klassrum är att
            det tar upp värdefull tid som de hade kunnat ägna åt att utveckla
            och utvärdera undervisningen. Liberalerna menar att lärarrollen
            ska respekteras som profession genom att få goda förutsättningar
            att prioritera undervisningen, och på så vis stärka skolans kunskapsförmedlande
            uppdrag.
          </p>
          <p xml:id="i-YFXBfMD1aMeZVQ9MRYGS8G">
            Det krävs en omfattande reformagenda med åtgärder både på nationell
            och lokal nivå för att återupprätta läraryrkets attraktivitet.
            Liberalerna vill stärka styrningen och fördelningen av resurser
            genom att återförstatliga alla offentliga skolor, så väl grundskolor
            som gymnasieskolor, och därmed även överta arbetsgivaransvaret
            för lärarkåren. Lärarnas arbetsmiljö ska stärkas genom reformer
            för ökad trygghet och studiero, men även genom ett reformerat
            anmälningssystem som förhindrar att lärare hotas med anmälan av
            elever eller föräldrar.
          </p>
          <p xml:id="i-Tq4TdwuMyg9ULQgTX3d6Ft">
            Lärarna måste även få bättre möjligheter och förutsättningar
            att fokusera på undervisningen. Skolan kan göra mycket, men inte
            allt – och det måste återspeglas i så väl styrdokument som läroplaner.
            Liberalerna vill därför renodla läroplanerna med syftet att minska
            pålagor som inte är direkt relaterade till skolans kunskapsuppdrag.
          </p>
          <p xml:id="i-HNLpeXSNhURcoNmDtnscqN">
            Lärarbristen är inte en naturlag. Med rätt politik kommer fler
            söka sig till läraryrket. Införandet av lärarlegitimationer bidrog
            till att skapa en tydlig bild av hur lärarbristen faktiskt såg
            ut. När andra vill avveckla lärarlegitimationerna eller sänka
            kraven för att bli legitimerad lärare, vill Liberalerna göra tvärtom.
            Lärarlegitimationerna ska vidareutvecklas och kompletteras med
            krav på ämnesbehörighet för betygsättning. För att kunna bedöma
            en elevs kunskap i ett skolämne krävs det att läraren själv behärskar
            ämnet väl.
          </p>
          <p xml:id="i-4KGFDSYKsdFe8PK5vnE1qX">
            Lärarkåren består av engagerade och skickliga akademiker som
            värderar kunskap högt. Det handlar inte bara om att förmedla kunskap
            vidare till elever, det är även viktigt att lärare får möjlighet
            att själva utvecklas akademiskt i sina undervisningsämnen. Dessvärre
            är lärarnas möjlighet till fortbildning i det svenska skolsystemet
            djupt eftersatt. Alltför ofta består fortbildningen enbart av
            enstaka och gemensamma utbildningsdagar med inhyrda föreläsare.
            Liberalerna menar att legitimerade lärare själva borde få mandat
            att välja och styra över sin fortbildning. Det ska exempelvis
            vara möjligt att läsa kurser i de ämnen läraren undervisar i,
            eller i ämnesmetodik. Möjligheterna till vidareutbildning måste
            präglas av flexibilitet och anpassning efter individuella önskemål.
          </p>
          <p xml:id="i-BjNXcuGtqpjdEvRcLMoPNm">
            Värna friskolorna och skolvalet genom att vårda reformerna Införandet
            av friskolesystemet och skolvalet i början av 1990-talet innebar
            en förskjutning av makt, då beslutet vilken skola varje elev skulle
            gå på flyttades från byråkraternas skrivbord till barnfamiljernas
            matbord. I sann liberal anda innebar införandet av reformerna
            att systemet anpassades efter individen – inte tvärtom.
          </p>
          <p xml:id="i-DNu3kP8mPixKSqEXAHK7RF">
            Frihet har ett egenvärde som liberaler alltid kommer försvara.
            Det finns många olika skäl till att en stor andel elever både
            gör ett skolval och väljer ett fristående alternativ. Vissa elever
            väljer bort den närliggande kommunala skolan för att tryggheten
            brister, medan andra elever väljer en skola för att den erbjuder
            en särskild profil. I dag går cirka 15 procent av eleverna i grundskolan
            på en fristående skola, och motsvarande andel i gymnasieskolan
            är närmare 30 procent.
          </p>
          <p xml:id="i-JvnByLXQmBnL8pwBif16KH">
            Liberaler har en stolt tradition av att driva på för reformer
            som förbättrar Sverige och stärker individens frihet. Det är därför
            Liberalerna vill införa reformer som åtgärdar de brister som framkommit
            i friskolesystemet och skolvalet. Liberalerna har reformförslag
            som stärker likvärdigheten och ökar skolans fokus på kunskapsuppdraget
            – utan att tumma på familjers möjlighet att välja skola, oavsett
            om de önskar ett kommunalt eller fristående alternativ.
          </p>
          <p xml:id="i-AT8YNHZACqWupWgUUeYWpr">
            Liberalerna vill förenkla skolvalet genom att skapa ett samlat
            skolval. I stället för att familjer ska behöva ägna tid åt att
            orientera sig mellan skolors olika ansökningssystem, rutiner,
            processer och blanketter vill vi att skolvalet ska samlas på en
            gemensam digital plattform. Det förutsätter att skolstatistik
            är offentlig, inte minst då det är en viktig principiell fråga
            för liberaler att det råder goda möjligheter till insyn i skattefinansierade
            verksamheter. Vårt förslag om ett samlat skolval har potential
            att slipa ner de trösklar som i dag utgör hinder för familjer
            som vill göra ett informerat skolval – samtidigt som friheten
            att kunna välja skola inte bara bevaras, utan till och med stärks.
          </p>
          <p xml:id="i-2qf2c1cbwnUr7DDbsCGGmX">
            Liberalerna anser att det behövs förändringar i kösystemen för
            att skapa möjligheter för nya elever att få plats i populära skolor.
            En möjlighet kan vara att barn ska kunna ställas i kö tidigast
            vid en viss tidpunkt i förväg. Liberalerna vill även ge kommunerna
            ökad möjlighet att aktivt arbeta mot segregation, bland annat
            genom att ge dem möjlighet att i begränsad omfattning frångå närhetsprincipen
            för att få till stånd en jämnare fördelning av nyanlända och asylsökande
            i skolorna på samma sätt som de fristående skolorna i dag kan
            frångå kösystemet. Vi vill även att alla skolor, så väl fristående
            som kommunala, avsätter en andel av platserna till nyanlända elever.
            Detta i syfte att förhindra att stora grupper nyanlända elever
            ansamlas på vissa skolenheter, vilket försvårar integrationen.
          </p>
          <p xml:id="i-8qquiwBsZCzeMpvjK5eUBQ">
            Därtill vill Liberalerna främja ökad stabilitet och förbättra
            skolors möjlighet att på ett ordnat sätt ta emot nya elever genom
            att införa fastställda skolbytesperioder. Detta i syfte att förhindra
            problemet med elever som byter runt mellan olika skolor med hög
            frekvens under kort tid. Undantag från huvudregeln ska kunna beviljas
            vid särskilda omständigheter.
          </p>
          <p xml:id="i-3GxvG89VuoU885VUPEmgkh">
            Integrationen ska börja redan i förskolan
          </p>
          <p xml:id="i-KvwZ5CZaXpRfB9imu6TzNc">
            Om klassresan börjar i skolan, så börjar integrationen i förskolan.
            En väl fungerande förskola gör det möjligt att tidigt introducera
            barn för en social kontext i vilken kommunikation, språk och samarbete
            är en grundstomme. Särskilt viktig för barns utveckling är förskolan
            för marginaliserade grupper, som exempelvis utrikes födda och
            barn från socioekonomiskt svaga hemma, indikerar forskningen.
          </p>
          <p xml:id="i-JZQEwAqyoKygih3Yq1WkoM">
            I syfte att fånga upp fler barn som riskerar växa upp med betydligt
            sämre förutsättningar att lyckas i skolan än andra, kommer det
            även krävas att insatser sätts in redan innan förskolan tar vid.
            Liberalerna vill stärka och utvidga den tidigt uppsökande pedagogiska
            verksamheten, som föregår förskolan. Det gäller även om man vill
            förhindra utanförskap på lång sikt. Tidig språkexponering är av
            särskild betydelse för nyanlända och utrikes födda barn. Om barn
            med ett annat modersmål än svenska tidigt exponeras för en svensktalande
            språkmiljö, exempelvis i form av böcker, sociala kontakter och
            gemenskaper, förbättras förutsättningarna för dem att senare klara
            av skolan.
          </p>
          <p xml:id="i-SNkctUqU9cJqgEUJXSJu4i">
            Trots att förskolans positiva effekter för barns utveckling är
            det fortfarande vissa barn som inte deltar i förskolans verksamhet,
            och bland dessa barn är familjer från socioekonomiskt svaga grupper
            överrepresenterade. Liberalerna vill att den allmänna förskolan
            ska vara obligatorisk för barn från fem års ålder, så att fler
            barn får möjlighet att utvecklas som individer i förskolans pedagogiska
            verksamhet.
          </p>
          <p xml:id="i-SKapxCJnAiq8CXgUNH9RT8">
            Liberalerna vill även genomföra flera reformer som gemensamt
            syftar till att stärka det svenska språkets ställning i förskolan.
            Förskolans läroplan ska tydligt fastställa att svenska är huvudspråket
            i förskolan och krav på adekvata kunskaper i det svenska språket
            ska ställas på all pedagogisk personal i förskolan. Ambitionerna
            för lärande behöver höjas genom införandet av konkreta mål för
            färdigheter i det svenska språket. Därtill föreslår vi att en
            nationell kartläggning av förskolebarns ordförråd ska genomföras.
            Uppdraget ska gå till Skolverket och kartläggningen ska särskilt
            fokusera på utsatta områden. Att mäta är att veta, och både forskare,
            huvudmän och skolmyndigheter behöver stärka förståelsen om hur
            ordförråden skiljer sig mellan barn med olika bakgrunder.
          </p>
          <p xml:id="i-T1oTS7ngx8LUEXHMSaevou">
            Återupprätta specialläraren och särskilda undervisningsgrupper
          </p>
          <p xml:id="i-2jP97sjA7gR68c64BEMHsj">
            I den svenska skolan har det länge varit vanligt förekommande
            att elever med behov av extra stöd har fått särskild undervisning,
            antingen enskilt eller i mindre grupper. Men i takt med att skolan
            kommunaliserades och idén om att alla elever, oavsett behov, ska
            inkluderas i vanliga skolklasser fick allt starkare fäste fick
            allt färre elever särskilt stöd. De senaste åren har knappt en
            procent av eleverna fått enskild undervisning, vilket an jämföras
            med Finland där cirka var fjärde elev får särskilt stöd i tidig
            ålder.
          </p>
          <p xml:id="i-VonnpSMviJpHzh369Ruibp">
            Liberalerna vill återupprätta speciallärarens roll i den svenska
            skolan. Under vår tid i regeringsställning återupprättade vi speciallärarutbildningen,
            som Socialdemokraterna lade ner på 1990-talet då de av ideologiska
            skäl ansåg det stigmatiserande att låta elever få enskild undervisning.
            Men då behoven av särskilt stöd inte försvinner för att speciallärare
            försvinner eller genom att mindre undervisningsgrupper läggs ner,
            behövs en skolpolitik som står upp för elevernas rätt till särskilt
            stöd. Liberalerna vill göra det lättare att få särskilt stöd i
            mindre undervisningsgrupper och utveckla resursskolorna, samt
            verka för att fler utbildade speciallärare i så väl grund- som
            gymnasieskolor. Liberalerna vill även prioritera fler specialskolor
            för elever med de allra största behoven, till exempel omfattande
            funktionsnedsättning.
          </p>
          <p xml:id="i-DoXBuaVfeoxqDfVcoSogtM">
            Det finns även ett behov av åtgärder för att fånga upp elever
            med långvarig problematisk frånvaro, så kallade hemmasittare.
            Det är en stor grupp av elever som slås ut från skolan i dag.
            Liberalerna menar att det är särskilt viktigt att den här gruppen
            av elever får den hjälp de har rätt till. Det kan exempelvis vara
            i form av pedagogiskt stöd, speciallärare och särskilda hjälpmedel
            för dyslektiker. Liberalerna menar även att elever med särskilda
            behov som skriver nationella prov ska få använda samma hjälpmedel
            de normalt få ha i undervisningen. Vidare vill Liberalerna säkerställa
            att det finns specialskolor som kan erbjuda anpassad skolgång,
            exempelvis för elever med autism.
          </p>
          <p xml:id="i-HkqE8mF4HT9WksLacbuByU">
            Uppvärdera praktiska färdigheter i skolan
          </p>
          <p xml:id="i-HDnoUskz63CpS5bjzziXy9">
            Alla varken kan eller vill bli akademiker, men i Sverige har
            praktiska kunskaper och färdigheter under lång tid betraktats
            som både mindre viktigt och fint än teoretiska ämneskunskaper.
            Om allt blir tänkt men inget gjort så stannar samhället. Detta
            feltänkt är särskilt tydligt om man betraktar skolväsendets utveckling.
            Redan i grundskolan har samtliga ämnen akademiserats och kraven
            på teoretiska förmågor ökat.
          </p>
          <p xml:id="i-X5tu69YRrY7tbzf8FuHD3L">
            Liberalerna vill skapa en skola för alla barn. Vi menar att även
            elever som föredrar praktik framför teori måste få möjlighet att
            lyckas i skolans ämnen. Det är viktigt för att fler elever ska
            känna sig motiverade. Därför föreslår Liberalerna att både kunskapskraven
            och innehållet i skolämnen som exempelvis slöjd, idrott och hälsa
            samt hem- och konsumentkunskap ska renodlas från högtravande krav
            på teoretiska förmågor, så att elever i stället kan bedömas utifrån
            sina praktiska kunskaper och färdigheter i dessa ämnen.
          </p>
          <p xml:id="i-43codAa3teRxriut9XuTbW">
            För alla ungdomar som saknar gymnasiebehörighet, exempelvis nyanlända
            som ankommit till Sverige i tonårsåldern, behövs ett realistiskt
            alternativ på en utbildningsform som leder till jobb. Liberalerna
            ser därför ett behov av att inrätta yrkesskolor som inte kräver
            betyg från grundskolan eller behörighet för gymnasiestudier. Genom
            att inrätta kortare, tvååriga yrkesutbildningar som fokuserar
            på bristyrken med goda jobbmöjligheter kan den grupp av utrikes
            födda ungdomar med bristfällig eller icke-existerande utbildning
            i bagaget få en ärlig chans till ett riktigt jobb – och på så
            vis integreras bättre samhället samtidigt som de får möjlighet
            att lära sig det svenska språket på jobbet.
          </p>
          <p xml:id="i-LvS8PS3J1yFmTuP4Z2ghLK">
            Studiero
          </p>
          <p xml:id="i-XXt4w7RLmmk8sPExvvcUC9">
            Liberalerna vill genomföra ett ordningslyft i den svenska skolan.
            Det krävs en palett av åtgärder för att få bukt med brister vad
            gäller så väl trygghet som studiero i skolan. Det är viktigt att
            skolan utgör en trygg plats både för elever och skolpersonal.
            Alla gynnas av att det råder studiero på lektionerna och trygghet
            i korridorerna, men långt ifrån alla uppger att så är fallet.
            Det är lika mycket ett svek som ett politiskt misslyckande, då
            det är politikens uppgift att skapa de förutsättningar som skolan
            behöver för att lyckas skapa ordning och reda för alla elever.
          </p>
          <p xml:id="i-AsVJYaozkAsdACsVXamhLa">
            Liberalerna vill stärka lärarnas mandat att agera mot stök och
            ordningssituationer i skolan. Ingen lärare ska känna sig rädd
            för att gripa in när undervisningen hindras eller när elever utsätts
            för fara. På samma sätt ska ingen rektor tveka om de har mandat
            att omplacera eller stänga av elever som hotar eller våldför sig
            på skolkamrater eller lärare. Därför behöver skollagen ses över,
            så att skolans lärare och rektorer får tydliga mandat att agera
            mot de som hindrar skolans uppdrag att bedriva undervisning av
            hög kvalitet under trygga förutsättningar. Därtill föreslår vi
            att alla skolor ska inrätta förväntansdokument som både eleven
            och föräldrarna ska underteckna, och dokumentet ska beskriva de
            förväntningar, regler och konsekvenser för regelövertramp som
            gäller.
          </p>
        </div>
        <div type="motSignatures">
          <list>
            <item xml:id="i-HoCdDu7X3oNFWXG3bwXbA8">
              Johan Pehrson (L)
            </item>
            <item xml:id="i-8qnQuC2LC9gmTGKqJVpHrA">
              Tina Acketoft (L)
            </item>
            <item xml:id="i-KBHJ5HskoqHf8n5WJcdc3z">
              Gulan Avci (L)
            </item>
            <item xml:id="i-L2bu9GeXdtd5iXpLgSUWG2">
              Juno Blom (L)
            </item>
            <item xml:id="i-RLiE7Pieg416npneMeW4Ab">
              Malin Danielsson (L)
            </item>
            <item xml:id="i-EYqRb7JMJFHUNSPp581qEt">
              Bengt Eliasson (L)
            </item>
            <item xml:id="i-VbMohZBzS7MGvfHn3qCPYG">
              Joar Forssell (L)
            </item>
            <item xml:id="i-5sFvvXymxpsYqp8YmkFgWB">
              Helena Gellerman (L)
            </item>
            <item xml:id="i-PHAWAuooAV9x7cWK7eW1JG">
              Roger Haddad (L)
            </item>
            <item xml:id="i-9a5zUS8dyhdR8Ry5PTKq3s">
              Robert Hannah (L)
            </item>
            <item xml:id="i-9v5PkNsh7sdE45CYoA6QkK">
              Nina Lundström (L)
            </item>
            <item xml:id="i-M4z8VUKpQrUvUzsJbhA8R6">
              Fredrik Malm (L)
            </item>
            <item xml:id="i-LA89fQJY5NQ674pHv4AmdE">
              Maria Nilsson (L)
            </item>
            <item xml:id="i-B6QSsSUzPk26dKZnVSzZrU">
              Lina Nordquist (L)
            </item>
            <item xml:id="i-LMNxir7jmb2jMJVJ9zvYeD">
              Christer Nylander (L)
            </item>
            <item xml:id="i-Q91PyDyxprMd1xMkaizx33">
              Mats Persson (L)
            </item>
            <item xml:id="i-AwwnaHYZ8cLpzRU1EhrQzT">
              Arman Teimouri (L)
            </item>
            <item xml:id="i-7Ccgih13VtTFHm9ewqjGFy">
              Barbro Westerholm (L)
            </item>
            <item xml:id="i-6zuwv5XqdWmBkkFJEJekK3">
              Allan Widman (L)
            </item>
          </list>
        </div>
      </div>
    </body>
  </text>
</TEI>
