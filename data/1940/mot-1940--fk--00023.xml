<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__23/mot_1940__fk__23-001.pdf"/>
      <fw xml:id="i-Xz56vDgpWE6Xw2PNszgKnU">
        Motioner i Första kammaren, Nr 23. 7
      </fw>
      <div type="motHeader" xml:id="i-UKrnfNcNtErp1F4YhZRAzP">
        <div type="motTitle" xml:id="i-47EDy6F2SEUQz3HeD6tZYC"/>
        <div type="motSubmissionInfo" xml:id="i-C4angwwdWownDMQHBN24bp"/>
      </div>
      <div type="motBody" xml:id="i-46NNYbtjRaqaUNHMZBJb2V">
        <div xml:id="i-XS9UoLB8XxDyR6GL4Xgk3k">
          <p xml:id="i-UAxQEoYEeeBtyCTydNZvNk">
            Nr 23.
          </p>
          <p xml:id="i-RnMFwyk41CrdJu5GnQxLDe">
            Av herrar Öman och Mannerskantz, om rätt för värnpliktig och
            reservofficer att i vissa civila befattningar tillgodoräkna sig
            militär tjänstgöringstid.
          </p>
          <p xml:id="i-T5YfXYkUKigihY1ZLp4dvJ">
            Det nuvarande världsläget har för vårt land aktualiserat många
            problem med social anstrykning, vilka tidigare icke blivit föremål
            för den uppmärk- samhet, som de dock även då skulle förtjänat.
            Ända sedan den allmänna värnpliktens införande har varje yngling
            vid en viss uppnådd levnadsålder varit skyldig att ställa sin
            tid till statens för- fogande i och för militär utbildning. Denna
            plikt, som ålagts honom, är förvisso nödvändig och i vår tid i
            ökad utsträckning betingad av det utrikes- politiska lägets krav.
            Emellertid sker uttagningen till krigstjänst efter läkare- undersökning,
            och detta medför, att en rätt stor kategori ynglingar undgår att
            drabbas av den tidsförlust, som den större delen måste finna sig
            i. Andra frikallas på grund av den s. k. kategoriklyvningen. Det
            ena som det andra medför, att en viss del av landets manliga ungdom
            erhåller ett försprång — i runt tal ett år — vid utbildning för
            yrken samt vid sökande av tjänst. Samma förmån erhåller också
            den kvinnliga ungdomen, ett förhållande, som i en tid, kännetecknad
            dels av likalönsprincipens genomförande inom praktiskt taget all
            statstjänst, och dels av praktiskt taget fullständig likställd-
            het mellan könen vid val av yrken och sökande av tjänst m. m.,
            är långt ifrån betydelselöst. Vi kunna icke finna denna olikställdhet
            mellan vapenföra och icke vapen- föra rättvis. Likaberättigandet
            mellan män och kvinnor på arbetslivets olika områden får icke
            bli en förmånsrätt för någon part. Samhället måste av den manliga
            ungdomen utkräva offer i syfte att vid krig kunna påräkna dess
            insats som krigsmän. Men samhället har absolut intet intresse
            av att göra detta offer större än nödigt. Samhället måste bemöda
            sig att så långt möjligt skipa rättvisa även i dylika fall, närmast
            då inom den civila stats- tjänsten. Att den vapenföre ynglingen
            i jämförelse med den icke vapenföre eller den kvinnliga medtävlaren
            förlorar ungefär ett år är ett förhållande, som i samband med
            det nu rådande utrikespolitiska läget och de omfattande inkallelser
            till militärtjänst, detta medfört, måst uppväcka bitterhet och
            missmod inom vida kretsar. Missförhållandet kan med enkla medel
            rättas till. Och det bör rättas till i ett läge, där nationell
            solidaritet mera än någon- sin är behövlig. Den närmast till hands
            liggande utvägen synes vara att den tid, som den vapenföre ägnar
            åt värnpliktstjänstgöring, inräknas som del av tjänstetid,
          </p>
          <pb facs="riksdagen-motions-pdf/data/1940/mot_1940__fk__23/mot_1940__fk__23-002.pdf"/>
          <fw xml:id="i-Pii7inpBG6VaSbaNfrqWKP">
            8 Motioner i Första kammaren, Nr 23.
          </fw>
          <p xml:id="i-SKkEHJkSb3GPhHxu7SPnzS">
            om den värnpliktige senare går i statstjänst. Därigenom skulle
            han åt- minstone i viss mån inhämta det försprång, som den icke
            vapenföre och den kvinnliga kollegan vunnit genom att tidigare
            få tillfälle att börja sina studier och att tidigare erhålla tjänst.
            Orättvisan bleve i det långa loppet utjämnad. Ytterligare en omständighet
            bör i detta sammanhang beaktas. Även i fråga om utbildningen av
            reservofficerare har staten ett ofrånkomligt intresse av att få
            försvarsväsendets behov tillgodosedda. Hittills har hela bördan
            fått åvila den enskilde. Den, som utbildat sig till reservofficer,
            har i jämförelse med sina jämnåriga gjort en avsevärd tidsförlust.
            Den enklaste och mest rättvisa lösningen vore, att reservofficeren,
            om han senare går i civil stats- tjänst, får rätt att tillgodoräkna
            sig den militära utbildningstiden. Ovannämnda rätt att tillgodoräkna
            militärtjänst bör även tillkomma inne- havare av kommunal lärartjänst,
            vilka i avlöningshänseende äro likställda med statens befattningshavare.
            Under åberopande av det sagda hemställa vi,
          </p>
          <p xml:id="i-FfzYEJMkXABodP34aGJkkH">
            att riksdagen ville i skrivelse till Kungl. Maj:t anhålla om
            att snarast en ordning genomföres, genom vilken dels värn- pliktig
            erhåller rätt att i civil statstjänst och därmed jäm- förlig kommunal
            lärartjänst räkna sig värnpliktstiden och tiden för eventuella
            extra inkallelser till godo, dels samma förmån medgives reservofficer
            för den tid, som åtgått för reservofficersutbildningen.
          </p>
          <p xml:id="i-TiUWZ5iCGNjcVWvwdBJCHw" type="date">
            Stockholm den 20 januari 1940.
          </p>
          <p xml:id="i-Q97UTbmV8YZ1GUwMQWkCbR">
            Ivar Öman. Axel Mannerskantz.
          </p>
          <p xml:id="i-3N8PhEwhFraJbptaubbAFu">
            Centraltryckeriet, Esselte ab. Stockholm 1940 040371
          </p>
        </div>
      </div>
    </body>
  </text>
</TEI>
