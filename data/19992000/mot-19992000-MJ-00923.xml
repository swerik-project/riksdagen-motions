<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0923/mot_199900_MJ_0923-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ923 pnr: c107
          </p>
          <p>
            Motion till riksdagen
          </p>
          <p>
            1999/2000:MJ923 av Eskil Erlandsson m.fl. (c) Jaktpolitiska frågor
          </p>
          <p>
            Rovdjusförvaltning
          </p>
          <p>
            Det bör vara ett mål för det svenska samhället att ha livskraftiga
            stammar av björn, järv, lo och varg. Stammarna skall ha en sådan
            utbredning att arternas ångsiktiga överlevnad i Sverige kan garanteras.
            När dessa grundläggande mål uppnåtts skall stammarnas numerär
            och utbredning genom jakt balanseras till nivåer som är acceptabla
            för lokal- befolkningen, de areella näringarna inklusive rennäringen,
            samt de jägare som beskattar de viltstammar som de stora rovdjuren
            påverkar genom sin jakt. Detta bör ges regeringen till känna.
            För att nå ovan angivna mål är det viktigt att samverkan sker
            mellan bevarandeintressen, jaktintressen, människor och näringar
            som berörs av rovdjursförekomsten samt utbildning och information.
            Förvaltningsplaner bör upprättas länsvis för aktuella rovdjursstammar.
            Utgångspunkt för planerna skall vara biologiska förutsättningar,
            tamdjurs- örekomst och andra faktorer som påverkar villkoren för
            respektive art. Det är därför angeläget att systematiskt genomförda
            inventeringar sker i syfte att ölja stammarnas utveckling. Rovdjursförvaltning
            kräver kunskap om stammarnas storlek, sammansättning och utbredning.
            Det är också viktigt att det sker förebyggande åtgärder mot skador
            orsakade av rovdjur. Grundläggande för en samexistens mellan lokal-
            befolkning och stora rovdjur är att skador på tamdjur kan minimeras.
            Bevarandet av de stora rovdjuren är ett allmänt intresse, varför
            vi anser att samhället skall bestrida de kostnader som uppstår.
            För att det skall uppfattas som meningsfullt med djurhållning
            i områden med permanent förekomst av stora rovdjur, speciellt
            varg, är skadeförebyggande åtgärder utomordentligt angelägna.
            En utveckling av effektiva skyddsmetoder är angeläget. Tyvärr
            är de medel som idag ställs till förfogande för förebyggande åtgärder
            starkt begränsade. De motsvarar på inget sätt de behov som finns.
            Rovdjursstammarna skall regleras genom jakt som baseras på en
            biologisk grund. När stammarna av de stora rovdjuren nått en sådan
            utbredning och numerär att deras långsiktiga överlevnad kan garanteras
            är de jaktbara viltarter. Jakten skall enligt vår mening bedrivas
            som licensjakt — avlysnings-
          </p>
          <p>
            12
          </p>
          <pb facs="riksdagen-motions-pdf/data/199900/mot_199900_MJ_0923/mot_199900_MJ_0923-0002.pdf"/>
          <p>
            13
          </p>
          <p>
            jakt. Jaktbestämmelserna skall formas på länsnivå. Detta bör
            ges regeringen Mot. 1999/2000
          </p>
          <p>
            till känna.
          </p>
          <p>
            Jakt på skarv
          </p>
          <p>
            Det svenska beståndet av skarv uppgick 1997 till mer än 18.000
            häckande par och det europeiska till storleksordningen 200.000
            par. Ökningstakten i Sverige har varit extremt snabb sedan 1980.
            Den kraftiga ökningen av skarv har i Sverige lett till ett stort
            antal klago- mål om att skarvarna gör skada på fiskbestånden,
            skapar andra olägenheter för fisket och förstör skogen på de öar
            där de häckar. Undersökningar som gjorts visar att skada på fiskbestånden
            förekommer i fiskodlingar, dammar och mindre sjöar samt att skarvarna
            i viss utsträckning skadar fisk i fiskeredskap vilket försvårar
            eller omöjliggör försäljning av fisken. nom stora delar av den
            svenska skärgården är skarven numera en av de vanligaste fågelarterna.
            Det är synnerligen svårförståeligt att allmän jakttid inte längre
            medges för en fågel som förekommer i mycket stora och ständigt
            ökande antal. är bestämmelser inom det jordnära område som jakt
            och viltvård utgör inte kan förstås och inte heller har någon
            verklighetsbakgrund är risken påtaglig att respekten för lagstiftningen
            på det jaktliga området urholkas. Vi förordar att den skyddsstatus
            som gäller för skarv ändras så att allmän jakttid kan medges.
            Allmän jakttid måste kunna medges där skarvjakt tidigare varit
            en tradition, särskilt som fågeln kanske aldrig varit talrikare
            än den är nu. Detta bör ges regeringen till känna.
          </p>
          <p>
            Sälstammens utbredning
          </p>
          <p>
            Med stor samstämmighet i uppgifter från fiskare längs den svenska
            och finska kusten, längs Bottenviken samt Finska viken och Rigabukten
            har vi nu en mycket stor sälstam. Om vi för svensk del skall ha
            kvar någon fiskenäring längs berörda kuster måste frågan om förvaltning/begränsning
            av sälstammen lösas. En lösning bör, enligt berörda parter, vara
            gemensam mellan Sverige och Finland. Enligt beräkning från Fiskeriverket
            uppgår fångstförlusterna för fiskarna till 15-20 miljoner kronor
            per år. Till detta kommer nyanskaffning och lagning av fiskeredskap
            för ca 2 miljoner kronor per år. Den statliga ersätt- ningen som
            betalades ut under 1998 uppgick till 8,5 miljoner kronor. Yrkesfiskarna
            har under många år lidit stora förluster och många har också upphört
            med sitt näringsfång på grund av dålig lönsamhet. Den statliga
            ersättningen kan — även om den nu är för låg, rimligen inte fortsätta
            att öka i takt med sälstammens reproduktion, dvs 8-10 procent
            per år. I nära sam- verkan med pågående viltforskning vid SLU
            bör det vara möjligt att utan dröjsmål införa jakt på säl. Detta
            bör ges regeringen till känna. Upplåtelseformen för jakten bör
            utformas i samverkan mellan den svenska och finska viltforskningen,
            fiskenäringen och deras organisationer, Kvarken- rådet samt jägarnas
            organisationer i Sverige och Finland.
          </p>
          <p>
            MJ923
          </p>
          <p>
            13
          </p>
          <pb facs="riksdagen-motions-pdf/data/199900/mot_199900_MJ_0923/mot_199900_MJ_0923-0003.pdf"/>
          <p>
            14
          </p>
          <p>
            Sälstammens utbredning och omfattning är ett allvarligt hot mot
            våra kust- Mot. 1999/2000
          </p>
          <p>
            näringar och i rådande läge är en balanserad jakt, byggd på viltforskningens
            MJ923 och näringens kunskaper, en metod att minska de omfattande
            skador som idag förekommer.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            de långsiktiga målen för rovdjursförvaltningen, 2. att riksdagen
            som sin mening ger regeringen till känna vad i motionen anförts
            om att forma jaktbestämmelserna på länsnivå, 3. att riksdagen
            som sin mening ger regeringen till känna vad i motionen anförts
            om behovet av införande av allmän jakttid på skarv, 4. att riksdagen
            som sin mening ger regeringen till känna vad i motionen anförts
            om jakt på säl.
          </p>
          <p>
            Stockholm den 30 september 1999 Eskil Erlandsson (c) Sven Bergström
            (c) Åke Sandström (c)
          </p>
          <p>
            Birgitta Carlsson (c) Erik Arthur Egervärn (c)
          </p>
          <p>
            Elanders Gotab, Stockholm 1999
          </p>
          <p>
            14
          </p>
        </div>
      </div>
    </body>
  </text>
</TEI>
