<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-00357">
  <teiHeader>
    <fileDesc>
      <titleStmt>
        <title>Samverkan mellan staten och idrottsrörelsen för att motverka kriminalitet och våldsbejakande extremism</title>
        <author corresp="i-Ev6Dx3pWj2WT32VGQpabaz i-BZ7PcK8D1efvHXsafGEMKE">av Finn Bengtsson och Andreas Norlén (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:357 av Finn Bengtsson och Andreas Norlén (båda M)</title>
          <idno type="rdwebb">H402357</idno>
          <rs type="number">357</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H402357/text</ref>
          <ref type="dokument_url_html">http://data.riksdagen.se/dokument/H402357</ref>
          <ref type="dokumentstatus_url_xml">http://data.riksdagen.se/dokumentstatus/H402357</ref>
          <ref type="docx">http://data.riksdagen.se/fil/27F6482A-0E36-4D53-9977-3CB5C2C4AE90</ref>
          <ref type="pdf">http://data.riksdagen.se/fil/4CF89DE6-5B17-4B03-8E7E-C5D9E25A6AC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Xq3LQmxHe3qiJG9ViVMsyF" type="signed"/>
        <correspContext corresp="i-Xq3LQmxHe3qiJG9ViVMsyF">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="submitted" xml:id="i-6543bEgLbUV5RV7LnSADK9">
          <date when="2016-09-29"/>
          <time when="16:25:51"/>
        </correspAction>
        <correspAction type="reviewed" xml:id="i-LhQcYmMkdDuK6Nj6Kkf4C1">
          <date when="2016-09-30"/>
          <time when="14:27:38"/>
        </correspAction>
        <correspAction type="referred" xml:id="i-PxTufvoR3DQEn3xeaqeEG6">
          <date when="2016-10-14"/>
        </correspAction>
        <correspAction type="assigned" xml:id="i-9ju4PuuqFNvSzHrnHMWJSA">
          <date when="2017-06-22"/>
          <time when="10:08:42"/>
        </correspAction>
        <correspContext corresp="i-9ju4PuuqFNvSzHrnHMWJSA">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-R7Bun48AyhRXSuy8jkE7XR"/>
        <correspContext corresp="i-R7Bun48AyhRXSuy8jkE7XR">
          <ref type="uppgift">2016/17:KrU4</ref>
          <ref type="ref_dok_id">H401KrU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU4</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:357 av Finn Bengtsson och Andreas Norlén (båda M) Samverkan mellan staten och idrottsrörelsen för att motverka kriminalitet och våldsbejakande extremism</div>
      </div>
      <div type="motBody">
        <div type="motProposal" subtype="förslag">
          <head xml:id="i-P2NGpkeZs3DNH65vMXGxNR">
            Förslag till riksdagsbeslut
          </head>
          <list style="ol">
            <item xml:id="i-2xBdUeozoRBtGq1v5Vf5Ec">
              Riksdagen ställer sig bakom det som anförs i motionen om att
              staten bör främja samverkan mellan kommuner och idrottsföreningar
              för att motverka nyrekrytering av unga till gängkriminalitet och
              våldsbejakande extremistgrupper och tillkännager detta för regeringen.
            </item>
            <item xml:id="i-Nm1U8rX7zeknJYGweYLeZY">
              Riksdagen ställer sig bakom det som anförs i motionen om att
              regeringen bör ta initiativ till överläggningar med Riksidrottsförbundet
              och andra nationella idrottsorganisationer, med syfte att idrottsrörelsen
              på bred front ska engageras i arbetet mot nyrekrytering av unga
              till gängkriminalitet och våldsbejakande extremistgrupper, och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-JjU3TV5hBx49F4kv1T4Y1U">
            Bakgrund
          </head>
          <p xml:id="i-H2tqQ7GD6ZSzXXhZDkxxRk">
            Sverige skall vara ett tryggt land att bo i. Kriminella gäng
            är inte oövervinneliga. Medlemmarna är oändligt få i jämförelse
            med alla laglydiga medborgare. Gängen kan göra sig breda när vi
            andra drar oss tillbaka. Det gäller att kringskära dem.
          </p>
          <p xml:id="i-VusAfRLhcXgzqt67y4xLC5">
            Därför vore det viktigt för både polis och kommun att ha en tydlig,
            långsiktig och genomtänkt närvaro i problemtyngda stadsdelar.
            Både närpolisarbete och kommunala insatser för att skapa framtidstro
            behövs. Vi moderater har därför, som en del i vår plan för ett
            starkare Sverige, föreslagit att Sverige ska ha 2 000 nya poliser,
            dessa behövs inte minst i de områden där otryggheten är som störst.
          </p>
          <p xml:id="i-Fg3k5BxpZPtJmSq1rpJD6t">
            Det finns problem idag med att den organiserade brottsligheten
            har metoder för att locka ungdomar, som befinner sig på drift
            från skola och laglydighet mot laglöshet och förfall, in i kriminalitet.
            En av dessa metoder går ut på att ge ungdomarna små kriminella
            uppdrag mot större ekonomisk ersättning, och att visa upp en lockande
            livsstil med mycket stor omsättning av pengar på olika typer av
            lyxkonsumtion. Detta ger en falsk bild av att ett alltmer kriminellt
            beteende leder till rikedom.
          </p>
          <p xml:id="i-RdELQYt64T9gZn6BD2BMVr">
            I Södertälje har man, via avtal med elitidrottsföreningarna,
            strävat efter att skapa motbilder med hjälp av förebilder som
            inte är kriminella. Våra elitidrottare är i sin egenskap av framgångsrika
            idrottsutövare ofta positiva förebilder, inte sällan med idolstatus
            hos många ungdomar. Det vore därför önskvärt att även andra kommuner
            kunde sluta avtal med elitidrottsföreningar, som får offentliga
            bidrag, och i avtalen komma överens om att elitidrottarna exempelvis
            ska kvälls- och nattvandra för att lyfta fram laglydiga förebilder
            som motpoler till gängledare. Har det lyckats i Södertälje så
            borde potentialen att lyckas med att etablera sådan verksamhet
            även i andra kommuner vara stor, och särskilt då i kommuner där
            den grova organiserade brottsligheten försöker tränga sig på och
            förleda ungdomar med budskapet att kriminalitet skapar välstånd
            och lycka. Staten genom till exempel Brottsförebyggande rådet
            skulle kunna samla in och sprida goda exempel på hur kommuner
            och idrottsföreningar samverkar för att motverka nyrekrytering
            till gängkriminalitet.
          </p>
          <p xml:id="i-8D72q5xEU7dsqeaUrmRXfH">
            Liknande resonemang som förs ovan angående gängkriminalitet kan
            även föras vad gäller rekrytering till våldsbejakande extremistgrupper.
            Där handlar det ofta om att extremistgrupperna erbjuder ungdomar,
            som inte känner sig delaktiga i samhället, ett socialt sammanhang
            där de får känna sig betydelsefulla. Därför är det angeläget att
            erbjuda goda sociala sammanhang som unga i stället kan finna sammanhang
            och mening i och då kan idrottsrörelsen spela en viktig roll.
          </p>
          <head type="h1" xml:id="i-WebzRL3n2AvQqxd6AdzVTK">
            Motivering
          </head>
          <p xml:id="i-SujhL1AYRTLnsFgBe4aau5">
            Vi har tidigare lyft upp frågan i en motion om att staten bör
            främja samverkan och att regeringen borde ta initiativ till överläggningar
            med Riksidrottsförbundet och andra nationella idrottsorganisationer.
            Detta i det riktade syftet att idrottsrörelsen på bred front ska
            engageras i arbetet mot nyrekrytering av unga till gängkriminalitet
            och våldsbejakande extremistgrupper.
          </p>
          <p xml:id="i-Wzg9wk2rPvrb6Echy3koxq">
            Utskottet valde dock under föregående riksmöte 2015/16 att avslå
            våra yrkanden om överläggningar med Riksidrottsförbundet och om
            samverkan för att förhindra nyrekrytering till kriminalitet med
            motiveringen:
          </p>
          <p xml:id="i-5LJR5WLiY5tHKDBrzeQpK8">
            Idrotten kan bidra med sunda värderingar och normer och fungera
            som ett skyddsnät för barn och ungdomar som riskerar att hamna
            snett i livet. I likhet med RF anser utskottet att samverkan mellan
            flera aktörer, där idrottsrörelsen är en, är mycket viktig och
            bör uppmuntras. Hur idrottsrörelsen arbetar med att ta ett socialt
            ansvar är dock en fråga för idrottsrörelsen att bestämma.
          </p>
          <p xml:id="i-VajzsimDHcS3w56vi46kd2">
            Naturligtvis har vi inga synpunkter på hur idrotten sist och
            slutligen väljer att ta ett socialt ansvar. Det gör man redan
            på många olika sätt idag. Vi hyser fortfarande den uppfattningen
            att det finns ett behov av initiativ från regeringen till överläggningar
            och samverkan för att motverka kriminalitet och våldsbejakande
            extremistgrupper. Ett första steg bör vara att inleda överläggningar
            med Riksidrottsförbundet och andra nationella idrottsorganisationer
            för att kartlägga intresset hos idrottsrörelsen att bidra i det
            viktiga arbetet mot gängkriminalitet och våldsbejakande extremism.
          </p>
          <p xml:id="i-Mi8h5U2KtyZ2x4ZZkDFLSB">
            Vi vill därför ånyo framföra dessa förslag och anser att riksdagen
            bör rikta tillkännagivanden till regeringen i enlighet med våra
            yrkanden.
          </p>
        </div>
        <div type="motSignatures">
          <list>
            <item xml:id="i-55W8LVHogeWE4NQuiXoc8G">
              Finn Bengtsson (M)
            </item>
            <item xml:id="i-SAQ9GbU5HWcqg7XLVYqDk4">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
