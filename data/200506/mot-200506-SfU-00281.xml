<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SfU-00281">
  <teiHeader>
    <fileDesc>
      <titleStmt>
        <title>Krafttag mot rasismen</title>
        <author corresp="i-C44sMEE9ocAndjedeN9fLp i-9CH1KbWwyrj8DRqAQB3Fza">av Yvonne Ruwaida och Gustav Fridolin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krafttag mot rasismen</title>
          <idno type="rdwebb">GT02Sf281</idno>
          <rs type="number">Sf281</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GT02Sf281/text</ref>
          <ref type="dokument_url_html">http://data.riksdagen.se/dokument/GT02Sf281</ref>
          <ref type="dokumentstatus_url_xml">http://data.riksdagen.se/dokumentstatus/GT02Sf281</ref>
          <ref type="doc">http://data.riksdagen.se/fil/FB14AE61-D863-471F-B0DD-96359611D3AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KfCjUdXuGL5LZUHqNm7kfR" type="signed"/>
        <correspContext corresp="i-KfCjUdXuGL5LZUHqNm7kfR">
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-SGBPMLco3c9qHP2Pw5Kdub" type="referral">
          <date when="2005-10-13"/>
        </correspAction>
        <correspAction xml:id="i-5CDUMC4wd3bdHSDxZo3469" type="dismissal">
          <date when="2005-10-13"/>
        </correspAction>
        <correspAction xml:id="i-NTSjhjTJeJL5Nn7q17U2pq" type="submission">
          <date when="2005-10-05"/>
        </correspAction>
        <correspAction xml:id="i-6LRxceKB4qoQhMpqNi6UXH" type="assigned"/>
        <correspContext corresp="i-6LRxceKB4qoQhMpqNi6UXH">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sf_281/mot_200506_Sf_281-0001.pdf"/>
      <div xml:id="i-TioVsFbefrgtgwg1q7pFrp" type="motHeader">
        <div xml:id="i-3i6cDbwqaCLKiSu8qv2bmv" type="motTitle"/>
        <div xml:id="i-96enJHUgukc1RezvdpvujW" type="motSubmissionInfo"/>
      </div>
      <div xml:id="i-63Hgcz5CV1tnLZjxCC2zo1" type="motBody">
        <div xml:id="i-3oxcDNLJ9AwC1Cqisaz8mN">
          <p xml:id="i-AD84ghpHumu8PSPAQ6qNMP">
            2005/06 mnr: Sf281 pnr: mp605
          </p>
          <p xml:id="i-MhfGn3fyevq35eHwhx7bg6">
            Motion till riksdagen 2005/06:Sf281
          </p>
          <p xml:id="i-M6skXJxoHNh9t7Cc7e6X9q">
            av Yvonne Ruwaida och Gustav Fridolin (mp)
          </p>
          <p xml:id="i-RYaLiWaQK5KoaWZoHqLQ6W">
            Krafttag mot rasismen
          </p>
          <p xml:id="i-FJNzUaKeAyvcaN1wMnsNif">
            Motionen delad mellan flera utskott
          </p>
          <p xml:id="i-9z3toSwgNoSBhKcfRB8VcE">
            Förslag till riksdagsbeslut
          </p>
          <p xml:id="i-3WCPKnDNdDQV8jokQY54Ac">
            1. Riksdagen tillkännager för regeringen som sin mening vad i
            motionen anförs om behovet av en samlad uppföljning av den nationella
            handlingsplanen mot rasism m.m. och andra statliga åtgärder som
            vidtagits mot rasism. 2. Riksdagen tillkännager för regeringen
            som sin mening vad i motionen anförs om hur kunskap inom antirasismarbete
            bland barn- och ungdomar skall kunna samlas och hur erfarenheter
            skall kunna spridas bland alla aktörer inom detta område. 3. Riksdagen
            tillkännager för regeringen som sin mening vad i motionen anförs
            om införande av medborgarråd och deras funktion.
          </p>
          <p xml:id="i-RXSU3WD3hyjwingq6ktZT9">
            4. Riksdagen tillkännager för regeringen som sin mening vad i
            motionen
          </p>
          <p xml:id="i-FyKxDSnirJPfGiDuh6nCGc">
            anförs om att regeringen tillsammans med Sveriges kommuner och
            landsting skall utreda hur kommunala och landstingskommunala myndigheters
            antirasism- och integrationsarbete skall inriktas mot icke- segregerade
            och stigmatiserade områden. 5. Riksdagen tillkännager för regeringen
            som sin mening vad i motionen anförs om att höja lokala aktörers
            status. 6. Riksdagen tillkännager för regeringen som sin mening
            vad i motionen anförs om att Grundlagsutredningen skall få i uppdrag
            att se över hur skyddet mot rasistiska uttryck skall kunna förbättras.
            '
          </p>
          <p xml:id="i-MxrZzsbzhcquLJLA3C9ysV">
            Riksdagen tillkännager för regeringen som sin mening vad i motionen
          </p>
          <p xml:id="i-JHkeg7znJ1cvYE9qX9VqfB">
            anförs om att inte bara tillåta utan aktivt införa positiv kvotering
            i vissa fall.?
          </p>
          <p xml:id="i-3NBLtVshAgJtb37QsKzyHS">
            ! Yrkande 6 hänvisat till KU. ? Yrkande 7 hänvisat till AU.
          </p>
          <pb facs="riksdagen-motions-pdf/data/200506/mot_200506_Sf_281/mot_200506_Sf_281-0002.pdf"/>
          <p xml:id="i-9W2NC3ENbpxh5NWMGdZq8j">
            2005/06:Sf281
          </p>
          <p xml:id="i-9NU4FqdFG4KfX8CxXWxUdK">
            Inledning
          </p>
          <p xml:id="i-HSfCyVTADyA8hfjnfaWHuK">
            Rasism, främlingsfientlighet, homofobi, islamofobi och diskriminering
            förekommer i vårt land i en skrämmande stor omfattning. Medvetenheten
            om detta är stor bland vissa grupper av befolkningen samtidigt
            som andra grupper bagatelliserar, trivialiserar och rent av slår
            mynt av det. Senast vid valen till Svenska kyrkan den 15 september
            2005 gick flera uttalat främlingsfientliga partier framåt under
            det uttalade syftet att därigenom få en språngbräda till kommande
            val hösten 2006. Samtidigt sker olika ut- talanden av etablerade
            politiska partier om hårdare tag och hårdare straff, ökad anmälningsplikt
            bl.a. för personal inom skolan vid misstanke om att barn har otillåtna
            åsikter eller sympatier och en ökad kriminalisering. Rasism, främlingsfientlighet
            och andra uttryck för rädsla för det okända måste bekämpas. Vi
            tror dock inte på att hårdare tag, ökad kriminalisering eller
            anmälningsskyldigheter är rätt väg att gå. Det handlar snarare
            om ökad kunskap, att lösa sociala konflikter och problem, att
            ge olika myndigheter medel för att effektivt kunna använda den
            befintliga lagstiftningen och att genom ett kraftigt opinionsbildande
            markera att i Sverige är alla olika men ändå lika. För oss är
            det särskilt viktigt att på ett tidigt stadium mota rasismen och
            andra vidriga uttryck i grind. Ungdomar hamnar annars lätt i grupperingar
            där rasism är vardagsmat, där det är ”ballt” att ”knacka bög”
            och där nazismens vidrigheter inte bara förringas utan förhärligas.
            Ungdomsrasismen är därför särskilt viktig att bekämpa.
          </p>
          <p xml:id="i-NiqLTGZU6FrNk8c1NZdHyN">
            Uppföljning av tidigare insatser
          </p>
          <p xml:id="i-JBVVCHc5tbq6QeQca243FY">
            Under 1990- och början av 2000-talet vidtogs från riksdagen och
            regeringens sida ett flertal olika åtgärder mot rasism m.m. I
            slutrapporten från Kommittén för en ungdomskampanj mot främlingsfientlighet
            och rasism — Alla olika, alla lika (1996) dras slutsatsen att
            många ungdomar är ytterst engagerade i frågor om bekämpande av
            rasism m.m. och att det är lätt att få dem engagerade. Kommittén
            föreslog också att regeringen skulle ta ett mer långsiktigt ansvar
            för att stödja ungdomars arbete mot rasism och främlingsfientlighet,
            att regeringen skulle uppdra till en särskild myndighet att ansvara
            för att utveckla och samordna insatserna mot rasism och främlingsfientlighet
            och att ge visst ekonomiskt understöd till ungdomsorganisationer
            inom berört område. I skrivelsen 2000/01:59 En nationell handlingsplan
            mot rasism, främlingsfientlighet, homofobi och diskriminering,
            redovisade regeringen det pågående och kommande arbetet inom området.
            Handlingsplanen har ännu inte haft någon samordnad uppföljning
            liknande den som skett för handlingsplanen för de mänskliga rättigheterna
            som lades fram för riksdagen i januari 2002 (skr. 2001/02:83).
            Den senare handlingsplanen utvärderades av en extern expert medan
            skrivelsen mot rasism m.m. i huvudsak utvärderats
          </p>
          <pb facs="riksdagen-motions-pdf/data/200506/mot_200506_Sf_281/mot_200506_Sf_281-0003.pdf"/>
          <p xml:id="i-8mpHZGFeoqs7Vpx5ffMNS9">
            och uppföljts internt inom Regeringskansliet. Vår översyn av
            skrivelsen utvisar att flertalet av de åtgärder som redovisats
            har genomförts, men att det dels tagit mycket lång tid för det
            redovisade arbetet att genomföras, dels att några av dem ännu
            inte genomförts. Det handlar bl.a. om ett utökat användande av
            antidiskrimineringsklausuler vid offentlig bidragsgivning eller
            kunskap hos kommuner om alkohollagens möjligheter att dra in serveringstillstånd
            för alkohol. De finansiella satsningar som skett av regeringen
            (redovisas bland annat på sidan www.armiarm.nu) har varit goda
            men vi saknar även där en uppföljning. Även i övrigt har det skett
            ett stort antal lokala, regionala och nationella aktiviteter mot
            rasism och som helt eller delvis finansierats av statliga medel.
            Vår uppfattning är att resultatet av dessa åtgärder behöver bedömas
            tillsammans med de ovan redovisade åtgärderna. Då kan en helhetsbild
            erhållas. Sammanfattningsvis anser vi därför att det behövs en
            uppföljning av de åtgärder som vidtagits för att bekämpa rasism
            m.m. och som beskrivits ovan.
          </p>
          <p xml:id="i-FRNPAkp7RkMtQStZmhnJD2">
            Behovet av nya åtgärder
          </p>
          <p xml:id="i-7XXox1fC3jFJfQUoz4weuR">
            Barns och ungdomars rasism och så kallad vardagsrasism bekämpas
            på många sätt. Det handlar om allt från att det måste finnas naturliga
            mötesplatser för personer med olika erfarenheter, åldrar och bakgrund
            till att öka kunskapen om under vilka villkor andra människor
            lever sitt liv.
          </p>
          <p xml:id="i-FzD2cxwPhpLX25TV6aTiY1">
            Ökad kunskapsspridning
          </p>
          <p xml:id="i-EmWgxhQkdzWeQvWGMRHmG9">
            Det finns i dag många olika organisationer och nätverk som arbetar
            mot rasism; Ungdom mot rasism, Centrum mot rasism, olika lokala
            antidiskrimineringsbyråer, Nätverket mot rasism m.fl. Dessa organisationer
            har skapats genom initiativ från enskilda individer och föreningar
            och är många gånger beroende av brinnande eldsjälar, engagerade
            handläggare inom vissa kommunala eller statliga myndigheter och
            inte minst av politikers tillit och förtroende. Genom detta blir
            de sårbara men är också öppna för förändring, omprövning av tidigare
            beslut och ställningstaganden och kontinuerlig kunskapsöverföring.
            Vi anser dock att stödet till dessa ideella organisationer behöver
            bli mer enhetligt. I dag får vissa statliga bidrag från länsstyrelser
            eller Integrationsverket andra får av kommuner och landsting och
            vissa får av Statens ungdomsråd eller andra statliga myndigheter.
            Detta gör att det saknas ett helhetsgrepp över vilka insatser
            som utförs, vilka medel som satsas och om avsatta medel når dit
            där de kan få bäst resultat. Kunskapen om det goda lokala arbetet
            riskerar att bli endast lokalt om inte erfarenheten sprids liksom
            om lokala aktörer får bekräftelse för sitt väl utförda arbete.
            Vi vill därför att regeringen utreder hur kunskap inom
          </p>
          <p xml:id="i-ApBRhXgoF2XmDxt1eCQVRp">
            2005/06:Sf281
          </p>
          <pb facs="riksdagen-motions-pdf/data/200506/mot_200506_Sf_281/mot_200506_Sf_281-0004.pdf"/>
          <p xml:id="i-BywUxUzZ3vA1yxjqmG5z4b">
            2005/06:Sf281
          </p>
          <p xml:id="i-Dj3eAVbU6TrMC8o3UoC82A">
            antirasismarbete bland barn och ungdomar skall kunna samlas och
            hur erfarenheter skall kunna spridas bland alla aktörer inom detta
            område.
          </p>
          <p xml:id="i-3LrEJNjgL9SC359LQm9FZw">
            Inför medborgarråd
          </p>
          <p xml:id="i-LB1vFq7pFtJFN7qbrAJGk1">
            Rasism handlar om utanförskap, okunskap och stundtals om ren
            illvilja och elakhet. Ibland även om vanföreställningar och sjukdom.
            I rapporten Sverige inifrån Röster om etnisk diskriminering (SOU
            2005:69) föreslår utredningen om makt, integration och strukturell
            diskriminering olika åtgärder för att motverka etnisk segregation
            och utanförskap. Utredaren föreslår således att medborgarråd skall
            inrättas bestående av personer bosatta i marginaliserade och stigmatiserade
            områden. Sammansättningen av dessa råd skall motsvara en jämlik
            fördelning mellan män och kvinnor samt mellan olika åldersgrupper.
            Rådet skall vara en samtalspartner för de myndigheter som ansvarar
            för regional utveckling, välfärdsorganisering, arbetsmarknad,
            boende, utbildning med mera. Medborgarrådet skall väljas genom
            demokratiska val i vilka alla som bor i det marginaliserade eller
            segregerade området har rätt att rösta och kandidera. Vi anser
            att dessa medborgarråd kan vara ett sätt för personer i marginaliserade
            och stigmatiserade områden att bättre kunna få gehör för sina
            åsikter, att öka kunskapen om levnadsvillkoren i dessa områden,
            att sprida kunskapen inom områdena om hur personen har det som
            bor, lever och verkar där och inte minst sprida kunskap till olika
            makthavare. Detta kan vara ett sätt att motverka rasism.
          </p>
          <p xml:id="i-5X2rVStvQGcWkkuTone3rm">
            Ökad kunskap bland icke marginaliserade
          </p>
          <p xml:id="i-84s9bu26U9SgLSeGi2XaWK">
            Rasism handlar som sagt om okunskap. Olika kommunala och landstingskommunala
            myndigheters arbete bör därför inriktas mot icke- stigmatiserade
            och icke-marginaliserade områden, för att höja kunskapen om segregationens
            mekanismer och konsekvenser för hela samhället. Detta kan bland
            annat ske genom diskussioner i skolor, bland myndigheter, föreningslivet,
            bostadsbolag och andra lokala aktörer. Det är viktigt att involvera
            arbetsmarknaden, utbildningssystemet, rättsväsendet m.fl. Vi anser
            därför att regeringen tillsammans med Sveriges kommuner och landsting
            skall utreda hur detta skall kunna ske.
          </p>
          <p xml:id="i-AfkGXQWK2mHp5G1AjLhcb8">
            Höj de lokala aktörernas status
          </p>
          <p xml:id="i-J6hYRwzXZpGcgfHjqTBeQG">
            Vi har ovan skrivit om vikten av de lokala aktörerna. Den erfarenhet
            och kunskap som dessa har i att möta den vardagliga rasismen måste
            spridas och
          </p>
          <pb facs="riksdagen-motions-pdf/data/200506/mot_200506_Sf_281/mot_200506_Sf_281-0005.pdf"/>
          <p xml:id="i-9B8YCJMM3fzNu6vSsA8FF1">
            tas till vara men det är också viktigt att de av lokala statliga
            och kommunala myndigheter ges en officiell status av samtalspartner.
            De lokala antidiskrimineringsbyråerna skall till exempel kunna
            fungera som externa utvärderare av kommuners antidiskrimineringsarbete.
            Detta förutsätter avtal mellan kommun och ideella organisation
            om hur detta skall ske. Vi anser att staten skall föregå med goda
            exempel och verka för att de lokala och regionala aktörer som
            tillerkänns statliga bidrag skall få officiell status av antidiskrimineringsutvärderare
            i olika sammanhang och att deras åsikter skall vägas in vid beslutsfattande.
            Vi hoppas att kommuner och landsting skall ta lärdom av detta.
          </p>
          <p xml:id="i-MM4sTo6jaRcz4VEysHFVEV">
            Skärp lagstiftningen
          </p>
          <p xml:id="i-SZPZLGfwEm8hprHKkF5Zk6">
            Vardagsrasismen har många ansikten; allt från ungarna i kvarteret
            som inte låter den nyinflyttade flyktingtjejen vara med i fotbollslaget
            till att deras pappor eller mammor sitter framför TV:n på kvällen
            och klagar på ”alla bidragen till de där utlänningarna”. Denna
            rasism motverkas som sagt på många olika sätt, varav ett är lagstiftning.
            Vi har åsikts-, tanke- och demonstrationsfrihet i detta land men
            rasisters utövande av sina rättigheter får aldrig kränka andra
            människors rättigheter. Lagstiftningen mot rasism måste därför
            bli tydligare om vad som är acceptabelt och inte är acceptabelt
            i vårt samhälle. Det får till exempel inte vara godtagbart att
            under förevändning av utövande av religionsfrihet kränka andra
            personer på grund av deras hudfärg, religiösa tillhörighet eller
            etniska bakgrund. Vi vill därför att Grundlagsutredningen får
            i uppdrag att se över hur rasismen ytterligare skall bekämpas.
          </p>
          <p xml:id="i-7uAdpZS3tTJReg4xRUYvJS">
            Tillåt positiv kvotering
          </p>
          <p xml:id="i-CDtahuAGWQc9bN8uBxBhPj">
            Segregation leder till utanförskap, okunskap och rasism. Statens
            uppgift måste därför vara att motverka ofrivillig segregation.
            Ett sätt att göra detta är att införa positiv kvotering; oavsett
            om det rör bostäder, studieplatser, statliga tjänster eller dylika
            områden. Kvotering är inte den enda åtgärd som torde ha framkommit
            av denna motion och andra förslag som framförts av Miljöpartiet
            de gröna, men tillsammans med dessa andra åtgärder kan det bli
            effektfullt. Kvotering har provats på andra ställen i världen
            med positiva resultat (t.ex. i U.S.A.) och är även av EU godkänt
            som en åtgärd i ledet att minska ojämlikhet och otillåten diskriminering.
          </p>
          <p xml:id="i-KKUM4MUaCxKzaqo7pfG8Lr" type="date">
            Stockholm den 2 oktober 2005
          </p>
          <div xml:id="i-7ZvGHhL4B3r8UKqPBRt7UF" type="signatureBlock">
            <list xml:id="i-GaWosLr1BBqRQmhUmQdmmf">
              <item xml:id="i-CreqgTfnHzXmCDd8GYPeGk" who="i-C44sMEE9ocAndjedeN9fLp" type="signature">
                Yvonne Ruwaida (mp)
              </item>
              <item xml:id="i-5jiUZYXaUWbawCPeNd82F1" who="i-9CH1KbWwyrj8DRqAQB3Fza" type="signature">
                Gustav Fridolin (mp)
              </item>
            </list>
          </div>
          <p xml:id="i-G5gFwcLXsynGez8mcLG14c">
            2005/06:Sf281
          </p>
        </div>
      </div>
    </body>
  </text>
</TEI>
