<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03189">
  <teiHeader>
    <fileDesc>
      <titleStmt>
        <title>Motverka hedersrelaterade brott</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3189 av Tomas Tobé m.fl. (M, C, L, KD)</title>
          <idno type="rdwebb">H5023189</idno>
          <rs type="number">3189</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023189/text</ref>
          <ref type="dokument_url_html">http://data.riksdagen.se/dokument/H5023189</ref>
          <ref type="dokumentstatus_url_xml">http://data.riksdagen.se/dokumentstatus/H5023189</ref>
          <ref type="docx">http://data.riksdagen.se/fil/9311A248-497E-4F67-8B36-183D1592960A</ref>
          <ref type="pdf">http://data.riksdagen.se/fil/CC390C1C-CD46-4904-916D-ECD48311A20A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q628A2cfvfXrQb5Bc9ozAL" type="signed"/>
        <correspContext corresp="i-Q628A2cfvfXrQb5Bc9ozAL">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction type="submitted" xml:id="i-3G8qjcfJm3ZTW6fgV2Ufq9">
          <date when="2017-10-05"/>
          <time when="11:30:38"/>
        </correspAction>
        <correspAction type="reviewed" xml:id="i-7Djsy6N71295XoHUixeFFB">
          <date when="2017-10-05"/>
          <time when="11:38:17"/>
        </correspAction>
        <correspAction type="referred" xml:id="i-74S31DVtwX2fFBG4YKdvxt">
          <date when="2017-10-13"/>
        </correspAction>
        <correspAction type="assigned" xml:id="i-WxKUz6pKRdENScjvdatmmG">
          <date when="2018-11-15"/>
          <time when="15:43:30"/>
        </correspAction>
        <correspContext corresp="i-WxKUz6pKRdENScjvdatmmG">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-8jgG7VhnhpfS4iTUwQkMVJ"/>
        <correspContext corresp="i-8jgG7VhnhpfS4iTUwQkMVJ">
          <ref type="uppgift">2017/18:JuU17</ref>
          <ref type="ref_dok_id">H501JuU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU17</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YRQveRGTGrrswp4fQpLwWw"/>
        <correspContext corresp="i-YRQveRGTGrrswp4fQpLwWw">
          <ref type="uppgift">2017/18:JuU25</ref>
          <ref type="ref_dok_id">H501JuU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU25</ref>
          <ref type="ref_dok_titel">Elektronisk övervakning av kontaktförbud</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EnoC5ApcgzoTxkfjvYkXcu"/>
        <correspContext corresp="i-EnoC5ApcgzoTxkfjvYkXcu">
          <ref type="uppgift">2017/18:KrU3</ref>
          <ref type="ref_dok_id">H501KrU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU3</ref>
          <ref type="ref_dok_titel">Civila samhället inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6fa4X8eBRFHvXk8DpxZ1GG"/>
        <correspContext corresp="i-6fa4X8eBRFHvXk8DpxZ1GG">
          <ref type="uppgift">2017/18:AU10</ref>
          <ref type="ref_dok_id">H501AU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SUEGrXApLXkHesL3hcejQA"/>
        <correspContext corresp="i-SUEGrXApLXkHesL3hcejQA">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3189 av Tomas Tobé m.fl. (M, C, L, KD) Motverka hedersrelaterade brott</div>
      </div>
      <div type="motBody">
        <div type="motProposal" subtype="förslag">
          <head xml:id="i-JPxn5zmcDJZyorKjfG6LZ8">
            Förslag till riksdagsbeslut
          </head>
          <list style="ol">
            <item xml:id="i-SfwoHMCZGyQ98sEhqSFoMP">
              Riksdagen ställer sig bakom det som anförs i motionen om att
              påskynda åtgärder för att skärpa lagstiftningen avseende brott
              med hedersmotiv och tillkännager detta för regeringen.
            </item>
            <item xml:id="i-XVjgrCjztdGjUsUotx7nVJ">
              Riksdagen ställer sig bakom det som anförs i motionen om att
              påskynda åtgärder för att förhindra att unga blir gifta mot sin
              vilja och tillkännager detta för regeringen.
            </item>
            <item xml:id="i-3Rb4b69ugerUPP4JNXbMAc">
              Riksdagen ställer sig bakom det som anförs i motionen om att
              uppmärksamma civilsamhällesorganisationer som arbetar aktivt för
              att ge stöd åt offren för hedersrelaterat förtryck och tillkännager
              detta för regeringen.
            </item>
            <item xml:id="i-JhBGGQC2Xj1zX3hKWPmbRT">
              Riksdagen ställer sig bakom det som anförs i motionen om att
              särskilt uppmärksamma situationen i de bostadsområden och andra
              miljöer där hedersrelaterat tänkande är vanligt förekommande och
              tillkännager detta för regeringen.
            </item>
            <item xml:id="i-QWWAxAKktZVXkDGstMV1SS">
              Riksdagen ställer sig bakom det som anförs i motionen om att
              inga offentliga bidrag ska ges till organisationer som accepterar
              hedersrelaterad brottslighet och tillkännager detta för regeringen.
            </item>
            <item xml:id="i-7tgcv3pEePkH6UJrbZF9EE">
              Riksdagen ställer sig bakom det som anförs i motionen om utökat
              internationellt samarbete mot tvångsäktenskap, barnäktenskap och
              andra former av hedersrelaterat förtryck med särskild internationell
              koppling och tillkännager detta för regeringen.
            </item>
            <item xml:id="i-QwNRq2NUugeCadM9bbgynH">
              Riksdagen ställer sig bakom det som anförs i motionen om utvärdering
              av tillämpningen av bestämmelsen om kontaktförbud i gemensam bostad
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4GpWxcvGFboDeh6jkLYMSh">
            Motivering
          </head>
          <p xml:id="i-EcjWFyPhRbtcGcB71sLawY">
            Det är oacceptabelt att tiotusentals människor, främst flickor
            och kvinnor men även pojkar och män, lever under hot från sina
            anhöriga på grund av så kallat heders­tänkande. Den enskildes
            fri- och rättigheter får aldrig inskränkas med hänvisning till
            kultur eller tradition, men sådan är i dag verkligheten för många
            i vårt land.
          </p>
          <p xml:id="i-CyjfXmbX8hPX7RgNvmP6RQ">
            Mer behöver göras för att samhället med kraft ska kunna ingripa
            mot dessa brott. Det handlar om ökad kunskap, stöd till drabbade
            och tydligt myndighetsansvar, men det handlar också om att lagstiftningen
            bör ses över ytterligare för att skärpa straffvärdet för hedersrelaterade
            brott.
          </p>
          <p xml:id="i-8nXBM5HbYZVRbi4y9eWxuG">
            Alliansen anser även att det krävs ytterligare insatser för att
            motverka tvångsgifte och hot om tvångsgifte. Det kan exempelvis
            handla om tydliga och riktade informa­tionskampanjer, men också
            lagändringar som kriminalisering av stämpling till äkten­skapstvång.
            Det bör också övervägas om en separat tvångsäktenskapsenhet behövs
            för att hantera frågor om tvångsäktenskap hos polisen eller någon
            annan myndighet.
          </p>
          <head type="h2" xml:id="i-LJ86GSdLM1MPQ37x3tXPW7">
            Påskynda översynen av lagstiftning och andra åtgärder mot hedersrelaterat
            våld
          </head>
          <p xml:id="i-2TXadDJkgntatAvaFUsdeq">
            På Alliansens initiativ, och under motstånd från Socialdemokraterna,
            Miljöpartiet och Vänsterpartiet, gjorde riksdagen den 14 april
            2016 ett tillkännagivande om att göra en översyn av den lagstiftning
            som anknyter till hedersrelaterade brott och öka lagföringen av
            dessa brott (bet. 2015/16:JuU18). Det dröjde dock nästan ett år
            innan regeringen agerade.
          </p>
          <p xml:id="i-FxgzQtBGjaxcbx3fLFqxpH">
            Först den 9 mars 2017 tillsatte regeringen en särskild utredare
            med uppdrag att bl.a. se över behovet av lagändringar för att
            säkerställa ett starkt skydd mot brott med hedersmotiv (dir. 2017:55).
            Bland annat ska utredaren ta ställning till om hedersmotiv ska
            utgöra en särskild straffskärpningsgrund. Likaså ska utredaren
            utvärdera tillämp­ningen av straffbestämmelserna om äktenskapstvång
            och vilseledande till tvångs­äktenskapsresa, och bedöma om det
            bör vidtas ytterligare åtgärder för att öka förutsättningarna
            för lagföring för brotten.
          </p>
          <p xml:id="i-SgaWVh5fyMEpAFPwJJ7uuy">
            Uppdraget har därefter utvidgats till att även inkludera annan
            brottslighet med anknytning till hedersmotiv, såsom att personer
            med anknytning till Sverige könsstympas utomlands (dir. 2017:78).
            Uppdraget ska slutredovisas senast den 1 september 2018.
          </p>
          <p xml:id="i-JmrLuFTf1aQjiDtvhhChzQ">
            Alliansen anser att det är olyckligt att så mycket tid gått förlorad.
            Det finns ett tydligt behov av att skärpa lagstiftningen avseende
            brott med hedersmotiv, och det behövs fler åtgärder för att motverka
            att unga gifts bort mot sin vilja. Utredningens uppdrag är brett,
            och om alla frågor redovisas i ett betänkande i september 2018
            finns det en risk att nödvändiga lagändringar kan genomföras först
            under 2020. Så länge kan offren inte vänta. Regeringen bör därför
            skyndsamt besluta om tilläggsdirektiv till utredaren för att möjliggöra
            ett delbetänkande angående delar av utredningsuppdraget redan
            under våren 2018. På så vis kan tid vinnas, och nödvändiga åtgärder
            till skydd för offren bli verklighet tidigare. Detta gäller såväl
            lagstiftning avseende brott med hedersmotiv som ytterligare åtgärder
            för att förhindra att unga blir gifta mot sin vilja.
          </p>
          <head type="h2" xml:id="i-VdQUzeqpqhqJECsn1LyiMz">
            Uppmärksamma civilsamhällets roll och lokala förhållanden
          </head>
          <p xml:id="i-JJ6Zs5ypVchGP9f5TwCbZb">
            I arbetet mot hedersrelaterade brott har civilsamhället en central
            roll. Det är särskilt viktigt att ge stöd och erkännande till
            de individer som själva har bakgrund i miljöer där hederstänkande
            förekommer, och som arbetar aktivt för att bryta destruktiva traditioner.
            Föreningar och nätverk spelar en central roll i arbetet mot hedersrelaterat
            förtryck och i stödet för offren för sådant förtryck. Betydelsen
            av dessa civilsamhällesorganisationer måste uppmärksammas och
            samverkan mellan det offentliga och civilsamhället vara en bärande
            princip.
          </p>
          <p xml:id="i-4auLSygaT74uHgmnf98mkf">
            Det är likaså viktigt att uppmärksamma den särskilda situation
            som råder i de bostadsområden och andra miljöer där hedersrelaterat
            tänkande är vanligt före­kommande. I en miljö där hedersrelaterade
            strukturer är särskilt utbredda finns särskilt stora utmaningar
            för att bryta sådana strukturer, som kan vara en påtaglig maktfaktor
            för de människor som bor och verkar där.
          </p>
          <p xml:id="i-SGydzWZSGbj9FhPNRntCxv">
            Lika viktigt som det är att stödja organisationer som motverkar
            hedersrelaterade brott, är det att dra en tydlig gräns mot föreningar
            och organisationer som accepterar eller i vissa fall rentav legitimerar
            hedersrelaterat förtryck och hederstraditioner. Hedersstrukturer
            har ingen plats i ett jämställt och demokratiskt samhälle och
            offentliga bidrag ska inte ges till organisationer som accepterar
            hedersrelaterad brottslighet.
          </p>
          <head type="h2" xml:id="i-3xv5unQrb9SCKwHCdGRAPr">
            Utveckla det internationella samarbetet
          </head>
          <p xml:id="i-D6oPXmU5zUCjdW43KFk66a">
            Arbetet mot hedersrelaterat förtryck får inte stanna vid Sveriges
            gränser. De utmaningar som det svenska samhället ställs inför
            vad gäller att skydda sina egna invånare mot förtryck delar vi
            med många andra länder, och det är därför viktigt att ha ett interna­tionellt
            perspektiv. Förutom de rent straffrättsliga bestämmelserna avseende
            tvångs­äktenskap, barnäktenskap och andra former av hedersrelaterat
            förtryck med särskild internationell koppling handlar det också
            om att ta tillvara möjligheterna till interna­tionellt rättsligt
            samarbete och internationell samverkan i metodutveckling och erfarenhetsutbyte.
            Samarbetet inom den europeiska unionen är särskilt betydelsefullt.
            Även i de bilaterala kontakterna med länder utanför EU bör Sverige
            ta tillvara möjligheter att etablera samarbeten för att motverka
            hedersrelaterat förtryck.
          </p>
          <head type="h2" xml:id="i-Ja9yTAXzQHZ5GAJSfjuyyw">
            Kontaktförbud
          </head>
          <p xml:id="i-G4G3KsRV92Wx2gjpKcUwJ8">
            I sammanhanget vill Alliansen även aktualisera en annan fråga
            som primärt berör det övergripande arbetet mot våld i nära relationer
            men som även i viss mån har indirekt koppling till hedersrelaterat
            förtryck, nämligen frågan om kontaktförbud i gemensam bostad.
            Alliansregeringen lade år 2013 fram lagförslag om en ändring i
            reglerna om kontaktförbud (prop. 2012/13:186). Lagändringen, som
            trädde i kraft den 1 januari 2014, innebar att det numera inte
            krävs att risken för brott är påtaglig för att ett kontaktförbud
            avseende gemensam bostad ska kunna meddelas. Det betyder bl.a.
            att det inte måste vara fråga om en akut risk för brott mot den
            person som förbudet avses skydda, utan att det är tillräckligt
            att den risken är konkret och tydlig.
          </p>
          <p xml:id="i-33Y4zFzH28RCDfK9f3F6Cf">
            Avsikten med lagändringen var att underlätta beslut om kontaktförbud
            i gemensam bostad där detta krävs för att skydda en person. Det
            finns dock tecken på att lagänd­ringen inte har fått det genomslag
            som eftersträvades. Kritik har framförts mot att processen för
            att meddela kontaktförbud i gemensam bostad är så långdragen att
            socialtjänsten under väntetiden ändå tvingas placera den hotade
            personen i skyddat boende. Därför bör utfallet av 2013 års reform
            utvärderas och eventuella förslag till författningsändringar tas
            fram. Det bör i sammanhanget observeras att den departe­mentspromemoria
            som tidigare i år presenterats avseende elektronisk övervakning
            av kontaktförbud knappast berör frågan om kontaktförbud i gemensam
            bostad (Ds 2017:1 s. 24).
          </p>
        </div>
        <div type="motSignatures">
          <list>
            <item xml:id="i-EXxJQmf3az7KGPiwr4ykta">
              Tomas Tobé (M)
            </item>
            <item xml:id="i-Kf6Kmy9SfQD3kajd1ZUmyF">
              Johan Hedin (C)
            </item>
            <item xml:id="i-Nq5i2PNvXw1kvUTstGKsEC">
              Roger Haddad (L)
            </item>
            <item xml:id="i-9mhvpLvdRgtqih6ZAkKHvm">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
