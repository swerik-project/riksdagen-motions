<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__89/mot_1935__fk__89-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 89. 11
          </p>
          <p>
            Nr 89.
          </p>
          <p>
            Av herr Nilsson, Johan, i Malmö, om reglering av införseln i
            riket av mindervärdig konst.
          </p>
          <p>
            Under senare tiden ha olika samhällsgrupper känt sig tvingade
            att genom särskilda framställningar till statsmakterna vinna statens
            stöd för sina livs- intressen. Statsmakterna ha också så långt
            möjligheterna det medgivit visat tillmötesgående. För stora delar
            av Sveriges folk ha härigenom blivit vidtagna sådana åtgärder,
            att deras existensmöjligheter i någon mån blivit förbättrade.
            De samhällsgrupper, åt vilka detta stöd givits, äro främst att
            finna i industri och lantbruk. En grupp av medborgare, som vid
            alla tillfällen synes vara så gott som bortglömd, är däremot konstnärerna.
            Medan man på olika områden sökt sig fram till åtgärder, som främjat
            om- sättningen av svenska varor och fått sådana priser på dem,
            att producenter och avnämare kunnat leva på sitt arbete, ha landets
            konstnärer helt lämnats åt sitt öde. De ha måst föra en kamp för
            sin tillvaro, som kan betecknas som allas kamp mot alla. Den starka
            konkurrensen har drivits till en sådan höjd, att konstens utövare
            i de flesta fall icke förmått försörja sig själva och de sina.
            Svält och umbäranden ha i många fall varit deras sorgliga lott.
            Att konst- närens uppgift som yrke härigenom lätt kunnat äventyras,
            torde ligga i öppen dag. Med ett dylikt tillstånd kan heller icke
            vinnas den konstens höga nivå, som alla måste anse vara önskvärd.
            Det är emellertid icke allenast dessa svårigheter av olika slag,
            som gör existensen så osäker för den svenske konstnären. Hans
            största fiende ligger i den för honom ruinerande import av i många
            fall mindervärdig konst; som allt sedan krigsåren fått en sådan
            omfattning i Sverige. Tavlor ha kommit utifrån till olika delar
            av vårt land. Man har så ordnat utställningar, där de utländska
            tavlorna funnit köpare. Och de, som ej där funnit köpare, ha kommersats
            bort på auktioner, som på vissa platser ständigt återkomma. Vilka
            åtgärder kunna vidtagas till förebyggande av ett sådant tillstånd?
            Som en allmän princip förefaller det vara lämpligt att utgå ifrån
            att inga gränser böra uppdragas för spridningen av verklig konst.
            Det är heller icke den, som utgör faran, utan konst av mindervärdigt
            slag. I Frankrike lär man, enligt vad konstnärer uppgiva, ha löst
            frågan på det sättet, att man vid gränsen till landet får deponera
            visst belopp för utländsk tavla. Köpes tavlan i landet, avdrages
            det deponerade beloppet viss procent å den köpesumma, för vilken
            den där funnit köpare. Den utvägen förefaller mig dock icke vara
            den mest lämpliga, då därigenom den verkliga konsten beskattas
            lika med den mindervärdiga.
          </p>
          <pb facs="riksdagen-motions-pdf/data/1935/mot_1935__fk__89/mot_1935__fk__89-002.pdf"/>
          <p>
            12 Motioner i Första kammaren, Nr 89.
          </p>
          <p>
            Då förefaller mig den utvägen vara mera framkomlig, att det i
            tull togs t. ex. 25 kr. för varje utländsk tavla. Därmed kom visserligen
            en tavla av verklig konst att beskattas liksom en tavla av mindervärdig
            sådan. Men detta belopp, 25 kr., betydde litet för en tavla på
            t. ex. 1000 kr., men ganska mycket på en tavla på t. ex. 100 kr.
            eller därunder. Därmed nåddes också syftet att ute- stänga tavlor
            och annan konst, som sakna konstvärde. Några restriktioner av
            detta slag finnas, såvitt jag har mig bekant, icke i de nordliga
            länderna. I Danmark och Sverige införas tavlor tullfritt. Endast
            ramarna tullbeläggas enligt vikt. Skulptur får bl. a. dock ej
            införas i Dan- mark utan en viss kontroll. En auktoritet skall
            giva ett intyg, att en skulptur är verklig konst, innan den får
            införas. Sverige tycks däremot vara ett land, som utifrån får
            mottaga en verklig flod av mindervärdig konst. Det vore därför
            på tiden, att statsmakterna ägnade även dessa förhållanden en
            väl befogad uppmärksamhet. Att försvåra införseln till riket av
            minder- värdiga alster på detta område skulle tvivelsutan här
            höja konstens allmänna nivå och föra med sig det alltigenom goda
            syftet att förbättra den ekonomiska ställningen för dem av landets
            konstnärer, för vilka existensen nu är så bekym- mersam och osäker.
            Lämpligaste sättet vore att genom en utredning nå fram till sådana
            åtgärder, som med beaktande av allas intressen kunde anses önskvärda.
            Under åberopande av vad sålunda anförts får jag härmed hemställa,
          </p>
          <p>
            att riksdagen ville i skrivelse till Kungl. Maj:t anhålla om
            utredning för åstadkommande av sådana bestämmelser, som kunna
            reglera och försvåra införseln i riket av mindervärdig konst,
            och framlägga det förslag, vartill utredningen kan föranleda.
          </p>
          <p>
            Stockholm den 22 januari 19385.
          </p>
          <p>
            Joh. Nilsson, Malmö.
          </p>
          <p>
            STOCKHOLMS BOKINDUSTRI AKTIEBOLAG. STOCKHOLM 1935.
          </p>
        </div>
      </div>
    </body>
  </text>
</TEI>
