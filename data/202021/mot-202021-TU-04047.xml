<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-04047">
  <teiHeader>
    <fileDesc>
      <titleStmt>
        <title>med anledning av prop. 2020/21:151 Framtidens infrastruktur - hållbara investeringar i hela Sverige</title>
        <author corresp="i-5QUSwQFaazTZF6GHyxaAkw">av Magnus Jacobsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4047 av Magnus Jacobsson m.fl. (KD)</title>
          <idno type="rdwebb">H8024047</idno>
          <rs type="number">4047</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8024047/text</ref>
          <ref type="dokument_url_html">http://data.riksdagen.se/dokument/H8024047</ref>
          <ref type="dokumentstatus_url_xml">http://data.riksdagen.se/dokumentstatus/H8024047</ref>
          <ref type="docx">http://data.riksdagen.se/fil/8264A2A9-D45A-4411-B697-DC295AC9D4F2</ref>
          <ref type="pdf">http://data.riksdagen.se/fil/26946EEF-B97C-4FC2-988E-7A87A46C7D3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FTnoVb8hPQyiPjpg5SreAx" type="basedOn"/>
        <correspContext corresp="i-FTnoVb8hPQyiPjpg5SreAx">
          <ref>Proposition 2020/21:151</ref>
        </correspContext>
        <correspAction xml:id="i-84BbJi8k1XRfcS7SZMEW1E" type="signed"/>
        <correspContext corresp="i-84BbJi8k1XRfcS7SZMEW1E">
          <note type="signatory" corresp="i-5QUSwQFaazTZF6GHyxaAkw"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-Eo9kRYLJjs1m75cXCdvmdh"/>
          <note type="signatory" corresp="i-7GFif5DyTUbb8eBXsbicsF"/>
        </correspContext>
        <correspAction xml:id="i-SuDkUwiGWXRSo7k6UVUm3X" type="submitted">
          <date when="2021-05-05"/>
          <time when="16:08:25"/>
        </correspAction>
        <correspAction xml:id="i-Te9Vq1DNFgDArGGcrARnBu" type="dismissed">
          <date when="2021-05-06"/>
        </correspAction>
        <correspAction xml:id="i-TFvFhbJEm58pC15zDB1t4h" type="reviewed">
          <date when="2021-05-06"/>
          <time when="15:52:17"/>
        </correspAction>
        <correspAction xml:id="i-GrvpbacNF8ZcttPHwU73Xm" type="referred">
          <date when="2021-05-07"/>
        </correspAction>
        <correspAction xml:id="i-SaHGksKih7BXvADawP34th" type="assigned">
          <date when="2021-06-22"/>
          <time when="17:12:33"/>
        </correspAction>
        <correspContext corresp="i-SaHGksKih7BXvADawP34th">
          <ref type="assignedTo">Trafikutskottet</ref>
        </correspContext>
        <correspAction xml:id="i-7a6wpVNYiHNo6kRAC2GUoz" type="behandlas_i"/>
        <correspContext corresp="i-7a6wpVNYiHNo6kRAC2GUoz">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6cYGZfpG1QuUUfd95UhNCi" type="motHeader">
        <div xml:id="i-YVBfRriW2BsPMPkJEMn4hv" type="motTitle">
          Motion till riksdagen 2020/21:4047 av Magnus Jacobsson m.fl.
          (KD) med anledning av prop. 2020/21:151 Framtidens infrastruktur
          – hållbara investeringar i hela Sverige
        </div>
      </div>
      <div xml:id="i-QJVQhDWPo86oXXoawfgGLN" type="motBody">
        <div xml:id="i-BK2fu2T442KLQHWrTqkhjv" type="motProposal" subtype="förslag">
          <head xml:id="i-BpTC7eiKDtye49VUwnq7Gq">
            Förslag till riksdagsbeslut
          </head>
          <list xml:id="i-TdG8cfm1Wg3j3twxRdCBx9" style="ol">
            <item xml:id="i-U9TnHLNqeA5qmJdv6qDufs">
              Riksdagen beslutar att ramen för vidmakthållande av väg ska vara
              253 miljarder kronor.
            </item>
            <item xml:id="i-AXzaQCokvp6gAQPWnBCDdz">
              Riksdagen beslutar att tillägga en ram för vidmakthållande av
              flyg på 800 miljoner kronor.
            </item>
            <item xml:id="i-F3WkhKpHzN1tgXXontk9qj">
              Riksdagen beslutar att ramen för trafiksystemets utveckling ska
              vara 380,2 miljarder kronor.
            </item>
            <item xml:id="i-321xfBbZF1jirmqa1eAdEf">
              Riksdagen ställer sig bakom det som anförs i motionen om att
              om nya stambanor för höghastighetståg ska byggas måste de hanteras
              via annan finansiering utanför ram och tillkännager detta för
              regeringen.
            </item>
            <item xml:id="i-KTbBMkMu9X31WedvA25aX2">
              Riksdagen ställer sig bakom det som anförs i motionen om att
              avvakta med att genomföra det europeiska trafikstyrningssystemet
              för tåg (ERTMS) och tillkännager detta för regeringen.
            </item>
            <item xml:id="i-CnGGMbVpPusPSsBJKv1GCa">
              Riksdagen ställer sig bakom det som anförs i motionen om att
              kostnaden för nya isbrytarfartyg bör anslagsfinansieras inom ramen
              för nya investeringar och tillkännager detta för regeringen.
            </item>
            <item xml:id="i-GT8QuZLNGj5e7ETRq5dCzE">
              Riksdagen ställer sig bakom det som anförs i motionen om att
              kostnaden för Nya Ostkustbanan bör anslagsfinansieras inom ramen
              för nya investeringar och tillkännager detta för regeringen.
            </item>
            <item xml:id="i-UL5v6QcCpdvWrZjz5ibegx">
              Riksdagen ställer sig bakom det som anförs i motionen om att
              kostnaden för fyrspår på sträckan Alingsås–Floda bör anslagsfinansieras
              inom ramen för nya investeringar och tillkännager detta för regeringen.
            </item>
            <item xml:id="i-N6t4WfV9PQdj8NuQGswbAY">
              Riksdagen ställer sig bakom det som anförs i motionen om att
              återinföra 15 procents anslagskredit för alla infrastrukturprojekt
              och tillkännager detta för regeringen.
            </item>
            <item xml:id="i-78e5X7YzLfvoDWr33AWRtu">
              Riksdagen ställer sig bakom det som anförs i motionen om att
              inrätta ett ministerråd för transport inom ramen för Nordiska
              ministerrådets organisation och tillkännager detta för regeringen.
            </item>
            <item xml:id="i-56ctQVGtNmX1GgP6BbqvDL">
              Riksdagen ställer sig bakom det som anförs i motionen om en ny
              organisering samt finansiering av de regionala flygplatserna och
              tillkännager detta för regeringen.
            </item>
          </list>
        </div>
        <div xml:id="i-5gTv4zWak2EpRdke5PbciF" type="motContent">
          <head xml:id="i-BSZ8dKgXJz3vXkEmwABzkF" type="h1">
            Motivering
          </head>
          <p xml:id="i-VQux6cgKczzb1zFcPwnuZa">
            Regeringen redovisar i propositionen Framtidens infrastruktur
            – hållbara investeringar i hela Sverige (2020/21:151) förslag
            till inriktning på satsningar i transportinfrastrukturen för perioden
            2022–2033. Regeringen föreslår i propositionen ekonomiska ramar
            mot­svarande 799 miljarder kronor och anger prioriteringar av
            åtgärder.
          </p>
          <p xml:id="i-BHAhH3wLZaCot7Yh5oFgKo">
            I planeringsramen föreslår regeringen att 437 miljarder kronor
            avsätts för utveckling av transportsystemet. Regeringen föreslår
            också att 165 miljarder kronor avsätts till drift, underhåll och
            reinvesteringar av statliga järnvägar. För motsvarande ändamål
            på de statliga vägarna avsätts 197 miljarder kronor.
          </p>
          <p xml:id="i-C7dBXQqmFpFLHuBQVDDGGp">
            Till planeringsramen för investeringar i vissa väg- och järnvägsobjekt
            för de delar där kapitalkostnaden finansieras med inkomster från
            trängselskatt eller infrastruktur­avgifter, föreslår regeringen
            att den ska uppgå till 52 miljarder kronor för perioden 2010–2033.
          </p>
          <p xml:id="i-7PEEFG8LE83vW2GxdLcvM9">
            Propositionen föregicks av att Trafikverket den 30 oktober presenterade
            ett inriktningsunderlag som underlag med bedömningar av de förutsättningar
            och ramar som propositionen skulle ta ställning till.
          </p>
          <head xml:id="i-7VqG5zPrAzxy6wztth5a6Q" type="h2">
            Den ekonomiska ramen
          </head>
          <p xml:id="i-GrYQfxvCkAyfEigj1BDseX">
            I Trafikverkets inriktningsunderlag presenterades fyra tänkbara
            inriktningar för den ekonomiska ramen under planperioden 2022–2033.
            Utgångspunkten i Trafikverkets beräkningar för ram var 622,5 miljarder
            kronor. Trafikverkets inriktningar bestod sedan i två noll-scenarion
            där beloppet 622,5 miljarder kronor stod oförändrat men där nya
            stambanor för höghastighetståg låg inom eller utanför ramen. Trafikverket
            presenterade också två scenarion på +20 procent nivå med nya stambanor
            inom eller utanför ramen. Slutligen presenterade också Trafikverket
            ett scenario på –20 procent med nya stam­banor utanför ramen.
          </p>
          <p xml:id="i-5VDNFKmq17qtcM61t9pVqi">
            Regeringens nu presenterade ekonomiska ram motsvarar ett +28,3
            procents scenario men med nya stambanor inkluderade. Regeringen
            räknar emellertid på 2021 års penningvärde i sin plan där Trafikverket
            räknar på 2017. I förhållande till 2017 års penningvärde motsvarar
            799 miljarder konor endast +20,9 procent. Regeringens höjning
            av den ekonomiska ramen lägger sig därmed mycket nära Trafikverkets
            +20 procents­scenario med inkluderade stambanor.
          </p>
          <p xml:id="i-LcE2TGSD5c5HVNDwtsrJnu">
            När Trafikverket presenterade detta scenario innebar det följande
            effekter:
          </p>
          <list xml:id="i-8KTi1MYDr4gKBNmFcEdSGG" style="ul">
            <item xml:id="i-SL9u8xz7Qh3bPDtSiTdE6e">
              Utrymmet för de tre etapperna av nya stambanor är i enlighet
              med gällande
            </item>
            <item xml:id="i-FLPUH6guUKc6z5GKWmMotd">
              nationell plan (71 miljarder kronor).
            </item>
            <item xml:id="i-XDzawJVq4qgwpYn5STiKvg">
              Alla övriga pågående och bundna namngivna åtgärder kan genomföras
              som
            </item>
            <item xml:id="i-JtahST7hGFAPSnum8vLWat">
              planerat, samt ej bundna namngivna för totalt ca 17 miljarder
              kronor.
            </item>
            <item xml:id="i-KFgfC2PDUDANUefE5jvKfu">
              Övriga namngivna ej bundna åtgärder i gällande plan senareläggs.
            </item>
            <item xml:id="i-HXGRsjzCvcZbvofA6LRkuK">
              Det finns inget utrymme för nya namngivna investeringar.
            </item>
            <item xml:id="i-MpepxsXa98a8vuV5QD4pK4">
              Planeringsramen för vidmakthållande är tillräcklig för att upprätthålla
              nuvarande funktionalitet, men det eftersatta underhållet kan inte
              återtas.
            </item>
            <item xml:id="i-3sjGkKSfkM14MLcZMenkhu">
              Satsning på BK4 är möjlig (22 miljarder kronor, vilket täcker
              hela behovet).
            </item>
            <item xml:id="i-9A89uuezDCVafsBGPw6wxu">
              Det finns utrymme för samhällssäkerhet och beredskap/totalförsvarets
              krav
            </item>
            <item xml:id="i-4zA3oruxmnTubWCKhCuwdm">
              (11 miljarder kronor).
            </item>
            <item xml:id="i-9tv4LYxQpMTPJEQyTZFwva">
              Det årliga utrymmet för trimnings- och miljöåtgärder ökas något
              jämfört med
            </item>
            <item xml:id="i-MDyPPvZC4vEF4BBRC3x2VV">
              gällande nationell plan (totalt +3 miljarder kronor).
            </item>
            <item xml:id="i-QvXTuTrCBfWpsySeNzwQu">
              Det finns utrymme för ökade årliga satsningar (+20 procent) på
              länsplaner och
            </item>
            <item xml:id="i-A1CjsxDzZKHoR33BbQ6BmW">
              stadsmiljöavtal (+9 miljarder kronor) i förhållande till gällande
              nationell plan).
            </item>
          </list>
          <head xml:id="i-PxNJq9QzmGS2MkzQ4axe72" type="h3">
            Vidmakthållande väg och järnväg
          </head>
          <p xml:id="i-AuNLaKAVVribaPhbp9yYZX">
            Regeringen avsätter 165 miljarder kronor till vidmakthållande
            av statliga järnvägar och 197 miljarder kronor till vidmakthållande
            av statliga vägar (2021 års priser). Med Trafik­verkets inriktningsunderlag
            anpassat till 2021 års kostnadsläge konstaterade Trafik­verket
            en ram för underhåll av järnväg i +20-alternativen 188 miljarder
            kronor till järnväg och 222 miljarder kronor till väg för underhåll.
          </p>
          <p xml:id="i-H14HemSjEXjQ9xuVgHr9Ux">
            De pengar som regeringen avsatt för väg är otillräckliga för
            att klara de 222 miljarder kronor som krävs för underhållet av
            vägnätet. Inte heller finns det pengar för att avhjälpa det eftersatta
            underhållet, där Trafikverket identifierar 15 miljarder kronor.
            Bärighetsförstärkningen av vägarna från klassning BK1 till BK4
            sorterar i propositionen under vidmakthållandets bärighetsåtgärder.
            Det belopp om 24 miljarder som enligt Trafikverket anger skulle
            krävas, och rymmas inom alternativet +20 procent, specificeras
            dock inte i propositionen. Med tanke på att pengarna för vidmakthållande
            i regeringens proposition är otillräckliga, måste det antas att
            BK4 inte kan göras annat än påbörjas som följd av propositionen.
          </p>
          <p xml:id="i-YPu9Ffjht3p2vMn1cY5bxx">
            Uppgradering till ERTMS European Rail Traffic Management System
            betraktar regeringen som en del av underhålls- och investeringsprojekten,
            dvs. den redan ansatta budgeten för vidmakthållande får finansiera
            även ERTMS.
          </p>
          <p xml:id="i-FkE26F1Uk42gy4gnS5CRYh">
            Totalt sett innebär propositionen i förhållande till Trafikverkets
            scenario en sänkt ambition för de båda trafikslagens underhåll
            med 72 miljarder kronor.
          </p>
          <p xml:id="i-L3pox8SX4ZnB7guCxn722">
            Även fast det totalbelopp regeringen avsatt i sin ekonomiska
            ram i Trafikverkets scenario (+20 procent med nya stambanor) skulle
            räcka till vidmakthållande ”tillräcklig för att upprätthålla nuvarande
            funktionalitet” gör det inte det i regeringens egen prioritet.
          </p>
          <p xml:id="i-QYwFDdsJdDHnvaNcu2LdEB">
            Trafikverket underströk i samband med att man presenterade inriktningsunderlaget
            vikten av vidmakthållandet av främst våra vägar. Trafikverkets
            generaldirektör kommunicerade att både det lågtrafikerade och
            det högtrafikerade underhållet genomgår en försämring för vägsidan,
            och att det också börjar gälla järnvägen. Enligt general­direktören
            tappar vi funktioner som vi en gång byggt upp. Parallellt med
            Trafikverkets inriktningsunderlag släppte Transportföretagen en
            rapport där de pekade på att 12,7 procent av landets statliga
            vägar är i dåligt skick.
          </p>
          <p xml:id="i-MvtvsNzhU25E9H4X5mrPzD">
            Transportföretagen pekar på hur underhållsskulden – kostnaden
            för att åtgärda de vägar som är i mycket dåligt skick – för närvarande
            motsvarar 19,7 miljarder kronor. Utan ökade resurser beräknade
            det att skulden växer till 42 miljarder kronor till 2030. Enligt
            Transportföretagen leder resursbrister i vägunderhållet till att
            Trafikverket tvingas prioritera högtrafikerade vägar och sammanhängande
            stråk. Ett polariserat vägnät skapar en klyfta mellan stad och
            land.
          </p>
          <head xml:id="i-WoHfPoHCihB73nWaLaRmfZ" type="h3">
            Utvecklingen av transportsystemet
          </head>
          <head xml:id="i-CEerh2j2Zum5fdBdd4Wmk9" type="h1">
            Regeringen avsätter 437 miljarder kronor (2021 års priser) till
            utveckling av transport­systemet.
          </head>
          <head xml:id="i-QxYZuLcSPhjTX5vXAo9YxQ" type="h1">
            Trimnings- och miljöåtgärder
          </head>
          <p xml:id="i-gDVK5qD5diKSxCUoaTxQF">
            I utvecklingen av transportsystemet ingår trimnings- och miljöåtgärder.
            I inriktnings­underlaget ger en ekonomisk ram om +20 procent med
            inkluderade nya stambanor ett utökat utrymme för trimnings- och
            miljöåtgärder. Regeringen anger åtgärder som effektiva för att
            bidra till uppfyllelsen av det övergripande transportpolitiska
            målet och de jämbördiga funktions- och hänsynsmålen, men hänvisar
            till föregående planperiod i stället för att öka utrymmet.
          </p>
          <head xml:id="i-U9MnF1m4j5sk3korGLQ4u8" type="h1">
            Större investeringar
          </head>
          <p xml:id="i-C5DB2rZkHXzWhtEseBLdub">
            Regeringen anger att den beslutade nationella planen för infrastruktur
            2018–2029 ska fullföljas. Det innebär då att utrymmet för de tre
            etapperna av nya stambanor i enlighet med gällande nationell plan
            genomförs. Att döma av regeringens kommunikation i samband med
            presentationen av propositionen avser de öka takten i uppförandet
            av stambanor så att Ostlänken (92 miljarder kronor), Lund–Hässleholm
            (22 miljarder kronor) och Göteborg–Borås (38 miljarder kronor)
            inkluderas till en för stambanorna sammantagen kostnad av 153
            miljarder kronor.
          </p>
          <p xml:id="i-4bKNKeaK6CAQGbMLfyQmNM">
            Inkluderat ska också vara alla övriga objekt i nuvarande plan
            som i Trafikverkets beräkningar uppgår till 159 miljarder kronor.
          </p>
          <head xml:id="i-QGJWaQvJewdJgNr3hkh5bm" type="h1">
            Övriga utvecklingsmedel
          </head>
          <p xml:id="i-BBE6kaUCQ1G1jf3EMU5xL8">
            I Trafikverkets inriktningsunderlag med det scenario som motsvarar
            regeringens (+20 procent) anges att stadsmiljöavtalen kan stärkas
            med 9 miljarder kronor i förhållande till gällande plan. Regeringen
            väljer dock att hänskjuta i vilken utsträckning omfattningen på
            stadsmiljöavtal kan öka till kommande åtgärdsplanering.
          </p>
          <p xml:id="i-5wKzydxWJn1xXTw2u14PFn">
            De årliga satsningarna på länsplaner kan i inriktningsunderlaget
            ökas med 20 procent. Regeringen ser dock utrymme att öka dem med
            100 procent från 25 miljoner kronor till 49 miljoner kronor.
          </p>
          <p xml:id="i-TxYQg1qwNSisvxtCUhw87j">
            För investeringar i övrigt namnger regeringen mittseparering
            av vägar och genom­förande av Elektrifieringskommissionens elektrifiering
            av de tunga vägtransporterna.
          </p>
          <head xml:id="i-4jBWqYEC6paM11dJubogCg" type="h1">
            Obligatoriska kostnader
          </head>
          <p xml:id="i-LYb693smiYa5xUHWsCWVXy">
            Regeringen har obligatoriska kostnader i form av ränteåterbetalning
            (35 miljarder kronor), Planering och stöd (18 miljarder kronor)
            samt Samhällssäkerhet (13 miljarder kronor).
          </p>
          <head xml:id="i-HC7cjJoVoQp3utUcgt2i8H" type="h1">
            Otillräckliga medel
          </head>
          <p xml:id="i-N97ftxCQGX8ddH76Rb2BQ2">
            Trafikverket bedömde i inriktningsunderlaget att det med regeringens
            nu tillsatta medel inte var möjligt med utökade ramar för nya
            investeringar. Inte om vidmakthållande av väg och järnväg ska
            kunna upprätthållas. Regeringen kommenterar det med att de anser
            nya investeringar vara nödvändiga. Som konstaterats ovan sker
            det då på bekostnad av vidmakthållandet.
          </p>
          <p xml:id="i-YPdb7mbRi96xfHhkFdpS1L">
            En ond cirkel upprätthålls där nya investeringar uppförs utan
            att det etablerade sköts. Med nya investeringar ökar även omfånget
            på den svällande underhållsskulden.
          </p>
          <p xml:id="i-9d74UR5g41ecWKgrRbrW25">
            Av regeringens 437 miljarder kronor, 153 miljarder kronor bedömas
            gå till stambanor för höghastighetståg. Detta utifrån de tre objekt
            som nu ligger i plan, Järna–Linköping, Lund–Hässleholm och Borås–Göteborg.
            De obligatoriska kostnaderna uppgår till 66 miljarder kronor.
            De övriga kostnaderna med stadsmiljöavtal, länsplaner och trimning/miljöåtgärder
            landar på 110 miljarder kronor. Därefter återstår 108 miljarder
            konor av regeringens anslag – som ska hantera de namngivna objekten
            i planen vars kostnader uppgår till 159 miljarder kronor. Utan
            stora förseningar för uppförande av nya stambanor till höghastighetståg
            går inte regeringens investerings­budget ihop. I kontrast till
            detta har infrastrukturministern kommunicerat att hela systemet
            för nya stambanor för höghastighetståg ska stå klart till 2040.
          </p>
          <head xml:id="i-VBq2DFeT7UDJWVTU6iJVRE" type="h1">
            Saknade infrastrukturslag
          </head>
          <p xml:id="i-7dYhVn4AqHoRiPYyK6rp8S">
            I övrigt ger regeringen inget som helst besked om transportslaget
            flyg. Transportslaget nämns inte alls i infrastrukturpropositionen.
            Det är särskilt graverande med tanke på att regeringen kort efter
            presentationen av infrastrukturpropositionen meddelade att man
            avser lägga ned Bromma flygplats och överflytta trafiken därifrån
            till Arlanda flygplats. I samband med det meddelades att man inte
            ser något behov av utökad kapacitet på Arlanda.
          </p>
          <p xml:id="i-D24gNoszwjJPfobxqWEH7X">
            För sjöfarten finns inga ambitioner till nya investeringar. Endast
            den beslutade nationella planens redan tagna beslut anges gälla.
            Särskilt graverande för sjöfartens del är att ingenting nämndes
            om behovet av en ny generation isbrytare. Näringslivets transportråd
            framhåller hur farleder som hålls öppna året om genom en icke
            avgiftspåverkande isbrytning är helt avgörande för stora delar
            av industrin och handeln i Sverige. Det påverkar inte bara de
            nordligare regionerna och de svenska basnäringarna utan företag
            i hela landet
          </p>
          <head xml:id="i-FZQ5cgh3uNM9XSVwiLMmGi" type="h2">
            En infrastruktur värd namnet – Kristdemokraternas förslag för
            infrastrukturen 2022–2033
          </head>
          <p xml:id="i-9di4g8aXzNPLcRkykkRwda">
            Kristdemokraterna bedömer det ohållbart att investera i nya stambanor
            för hög­hastighetståg och förordar att denna satsning utgår från
            den nationella planen och den ekonomiska ramen. I stället bör
            vi fortsätta att satsa på att rusta upp befintliga vägar och järnvägar
            samt bygga ut nya sträckor som behövs för att öka kapaciteten
            och funktionaliteten i det svenska väg- och järnvägsnätet. Inte
            minst tar vi fasta på den tyngdpunkt Trafikverket och flertalet
            andra aktörer lägger på vidmakthållandet av befintlig infrastruktur.
            Att vårda det man har måste vara utgångspunkten för ett gott förvaltarskap.
            Det är också viktigt att vi förstärker de viktiga godsstråken
            så att vi är med och förstärker de stora industriinvesteringar
            som sker i olika delar av Sverige.
          </p>
          <head xml:id="i-4he1PRzfxtkbnRXvAniHG3" type="h3">
            Vidmakthållandet
          </head>
          <p xml:id="i-EVqrDj1EYgcQBmZPMuHpKm">
            Kristdemokraterna föreslår att den lagda ekonomiska ramen om
            799 miljarder kronor upprätthålls. Kristdemokraterna föreslår
            vidare att medel för järnvägens vidmakt­hållande uppgår till 165
            miljarder kronor.
          </p>
          <p xml:id="i-25V3juPh1HcNQtm1PbQLcv">
            Vidare föreslår Kristdemokraterna att de behov som identifieras
            i Trafikverkets inriktningsunderlag för vägsystemets vidmakthållande
            kompletteras så att upphämtningstakten i vägnätets tillstånd säkras
            och den framtida underhållsskulden minimeras. Kristdemokraterna
            avsätter 253 miljarder kronor till underhåll för väg. De 24 miljarder
            kronor som inriktningsunderlaget identifierar för att uppgradera
            till BK4 ingår i åtagandet för underhåll.
          </p>
          <p xml:id="i-VWzfAqug1SkXajXkuLnwHa">
            De ökade satsningarna på vägnätet ska också komma det statliga
            cykelinfrastruktur­nätet till del, då detta är kraftigt eftersatt
            och ofta av stor betydelse för cykelpendling. Likaså bör dessa
            medel kunna användas för att öka möjligheten till cykling på lands­bygd,
            där förutsättningar inte sällan försämrats av 2+1-vägar.
          </p>
          <p xml:id="i-5jmatgBPYyRRjGKirNS6cH">
            Kristdemokraterna vill uppmärksamma inrikesflygets betydelse
            för att knyta samman vårt land. Lokala flygplatser möjliggör arbetsmarknadens
            förstorande och står i en lovande utvecklingsfas mot elektrifiering
            och iblandning av biodrivmedel som gör att flyget bör uppmuntras
            och också faktiskt nämnas i en infrastrukturproposition. Inrikes­flyget
            har en funktion som kollektivtrafik.
          </p>
          <p xml:id="i-5Vtw7AyP6jJJxn1aktpQBQ">
            Den nuvarande krisen visar att flyget är ett känsligt system
            som måste ha en lång­siktigt stabil finansiering. Inrikesflyget
            är en del av vårt kollektivtrafiksystem och de lokala flygplatserna
            är en viktig del av svensk infrastruktur. Men vid sidan av att
            de lokala flygplatserna betjänar näringslivet och privatresenärer
            så är det en del av vår nationella beredskapsförmåga. Lokala flygplatser
            används av polisen, tullen, sjukvården, räddningstjänsten och
            försvaret. Det gör att vi måste se till att det finns ett fungerande
            nät av flygplatser över hela landet. Flyget är den del av infrastrukturen
            som behöver hanteras i en gemensam infrastrukturplan. Vi avsätter
            därför 200 miljoner per år under de första fyra åren för att stödja
            denna del av infrastrukturen samtidigt som vi yrkar på att regeringen
            ska genomföra en ny utredning som ser på hur de lokala flyg­platserna
            ska organiseras samt finansieras i framtiden.
          </p>
          <p xml:id="i-KLjoJVSLxNTowcprqnxwgP">
            ERTMS är ett gemensamt europeiskt system för signalstyrning.
            Att man ska kunna köra tåg i alla Europas länder är bra, men tyvärr
            ser vi att detta system har höga kostnader och lider av tekniska
            problem. Vi anser därför att vi ska avvakta implement­eringen.
            En mer långsam takt stärker möjligheten att samordna implementeringen
            med våra grannländer. En utveckling och en implementering av ERTMS
            bör ske i nära samverkan med framför allt Danmark och Tyskland.
            Vår bedömning är därför att vi tidigast kommer att implementera
            ERTMS under slutet av den nu aktuella planperioden.
          </p>
          <p xml:id="i-RzcrSyzSRzJaReuawiovef">
            Totalt ser Kristdemokraterna att ramarna för underhåll totalt
            bör uppgå till 418,8 miljarder kronor (165 miljarder kronor för
            järnväg, 0,8 miljarder kronor för flyget och 253 miljarder kronor
            för väg).
          </p>
          <head xml:id="i-WSc4KDMngenHn5XJPFWuo4" type="h3">
            Utvecklingen av transportsystemet
          </head>
          <p xml:id="i-XyGPhgAdemGLWCSMhtTbzR">
            Kristdemokraterna ser ett utrymme för investeringar i projekt
            som är nödvändigt för ett sammanhållet land. Regeringens intention
            om att uppföra nya stambanor för höghastighetståg riskerar dock
            att underminera förutsättningarna för en trovärdig ram som utvecklar
            transportsystemet. Det gör också att regeringens medel för vidmakt­hållande
            är otillräckliga.
          </p>
          <p xml:id="i-GU7qdLU5ihzwjVBEsAuEWR">
            Nya stambanor för höghastighetståg uppges av Trafikverket få
            en byggtid mot 2045–2050, regeringen är mer optimistiska och tror
            de kan vara uppförda 2040. Hur detta i så fall skulle påverka
            regeringens kostnader i ramen 2021–2033 är inte preciserat. Regeringen
            motiverar uppförande av stambanorna för höghastighetståg utifrån
            att folk ska välja tåg med låg klimatbelastning framför andra
            transportslag som flyg eller bil. Samtidigt innebär uppförandet
            stambanorna en väsentlig källa till utsläpp vars kompensering
            inte kan inledas förrän bygget står klart. År 2045 finns dock
            skäl att förvänta sig att både flyg och vägtrafik kommit så pass
            långt med bruket av biodriv­medel och elektrifiering att substitutionseffekten
            blir minimal. Återbetalningen av de nya stambanornas klimatskuld
            blir då svår. Regeringen kommunicerar också djärva tankar om att
            stambanorna skulle kunna uppföras på 20 meter höga betongpelare,
            något som utöver högre cementförbrukning även skulle öka bullerföroreningarna
            avsevärt. Redan nu märks folkliga rörelser i Skåne och Västra
            Götaland där de nya stambanornas lokala miljöeffekter röner protester.
          </p>
          <p xml:id="i-TX4nQZXw6YMK71h9vaBHSt">
            Det är vår uppfattning att om man ska genomföra utbyggnationen
            av nya stambanor för höghastighetståg så måste det ske via någon
            form av annan finansiering utanför ram. Trafikverket har också
            varit tydliga med att det bör ske utanför ram samt att bygg­nationen
            måste ske vid ett tillfälle om projektet ska vara samhällsnyttigt.
            Vi avstår därför dessa investeringar och för över dessa resurser
            till andra viktiga infrastruktur­projekt.
          </p>
          <head xml:id="i-Bic4nzPpaUUYRRVAzevVHu" type="h1">
            Ett fungerande godsstråk genom Sverige
          </head>
          <p xml:id="i-ErRJyV8JVWSQ4o6w775ByJ">
            Svensk politik för järnvägen har länge präglats av att man bygger
            enskilda sträckor utan att bygga färdigt själva stråken, vilket
            gör att vi inte får ut full samhällsnytta ut av gjorda investeringar.
            Under senare år har det skett förbättringar i delar av Norrland
            samt runt Stockholm, men för att gods ska kunna gå med tåg hela
            vägen ifrån Norrland ned till Göteborgs hamn och senare när den
            dansk-tyska förbindelsen Fehmarn bält är färdigbyggd hela vägen
            till Tyskland och övriga Europa behövs Norrbotniabanan, Ostkustbanan,
            Alingsås–Göteborg alla bli klara i kombination med en skyndsam
            utredning av Europaspåret, en koppling med Danmark.
          </p>
          <p xml:id="i-DcPFg35wG3GqQCBx7j7GSp">
            Med dessa sträckor får godstrafiken en väsentligt stärkt konkurrenskraft
            i för­hållande till vägtransporterna, något som skapar en sund
            konkurrens på transportsidan och gynnar svensk industri. I nuläget
            är dessutom godstransporter på räls det mest klimatvänliga färdmedlet
            för gods.
          </p>
          <head xml:id="i-2KtNPt7V9DjQ6Q84h7u7j8" type="h1">
            Stärkt lokaltrafik skapar starkare arbetsmarknadsregioner
          </head>
          <p xml:id="i-Fwt6rXPdBEtdFqWJSRVwMf">
            För flera järnvägssträckor i Sverige bär regionerna ansvaret
            för att utveckla det lokala järnvägssystemet. En övergripande
            målsättning med den regionala trafiken är att förbättra möjligheten
            för arbetskraftspendling till förmån för mindre städer och tätorter
            att utvecklas. Vi stärker de regionala trafikpotterna med ytterligare
            6 miljarder vilket gör att regionerna kommer att få 55 miljarder
            att hantera för de regionala infrastruktur­planerna. Detta gör
            att regionerna kan fortsätta att utveckla regionala vägar, cykelvägar,
            kollektivtrafik och länstrafik med flera stationer på mindre orter
            med flera stationer på mindre orter. Det stärker lokalsamhället
            samtidigt som det underlättar för människor att arbetspendla inom
            ett större område.
          </p>
          <head xml:id="i-Py3EgSGczQPbR6V9QDGjCY" type="h1">
            Stärk kostnadskontrollen och den finansiella styrningen
          </head>
          <p xml:id="i-6D7S7G7unYYyxzC2GupeyB">
            Det är angeläget att kunskapen om kostnadsutvecklingen och lärandet
            från tidigare erfarenheter stärks för att hålla kostnaderna inom
            infrastrukturen på en låg nivå. Detta för att hålla ramarna och
            stärka insatserna som tillgängliga medel erbjuder.
          </p>
          <head xml:id="i-Gn7XiYcZjxYfDmv8PPDiEb" type="h1">
            Samordna digitaliseringens infrastruktur med andra myndigheter
          </head>
          <p xml:id="i-FCkhTaRdnGdWSG6vBHgsHG">
            Digitalisering av arbetsprocesser och information effektiviserar
            och tillgängliggör hanteringen av data till underlag för mindre
            klimatpåverkan, effektivare användning av infrastruktur samt säkrare
            och tillgängligare resor. Det är därför angeläget att myndigheterna
            söker samarbeten för gemensamma standarder i teknikneutralitet
            så att digitala system obehindrat kan kommunicera kompatibelt
            med varandra. Systemen måste också vara harmoniserade med EU-lagstiftningen.
            Till detta ska betonas vikten av bredband ur ett infrastrukturellt
            perspektiv, att allt fler får tillgång till bredband.
          </p>
          <head xml:id="i-PPfhYtaR6xeh6xfWN31hEs" type="h1">
            Isbrytare – en ny generation
          </head>
          <p xml:id="i-S1M5UNsBGz5JT7vykfzviM">
            Dagens flotta av isbrytarfartyg har överskridit sin tekniska
            livslängd och behöver ersättas av en ny generation. Att skjuta
            upp generationsbytet ökar risken för ett haveri som medför att
            isen på havet inte kan friläggas. Enbart för skogsindustrierna
            skulle en veckas isbrytarhaveri medföra en utebliven BNP på 706
            miljoner kronor. Utöver skogs­industrierna påverkas även annan
            industri längs Norrlandskusten som är beroende av sjöfart för
            både export men även import av insatsvaror, bl.a. SSAB:s stålproduktion
            i Luleå.
          </p>
          <p xml:id="i-U3zx9AZyNmsBgbzGZPCf3G">
            Sveriges sjöfart betalar i dag höga sjöfartsavgifter. Sjöfartsverket
            har ökat sitt avgiftsintag successivt sedan 2016, och i och med
            höjningen den 1 januari 2020 har farleds- och lotsavgifterna ökat
            med omkring 420 miljoner kronor sedan dess. Utan en anslagsfinansiering
            kommer en ny generation isbrytare medföra ytterligare höjningar
            av sjöfartsavgifterna. Sjöfartsverket uppger att om inte finansieringen
            av nya isbrytare löses med statliga medel utan genom ökade sjöfartsavgifter,
            medför det årliga ökningar av farledsavgifterna med 20 procent
            under 20 år. Kostnaden för skeppen beräknas till 4,2 miljarder
            kronor. Kristdemokraterna finner det därför nödvändigt att förnyelsen
            av flottan med isbrytarfartyg sker över anslagsfinansiering och
            bekostas av anslaget Nya investeringar.
          </p>
          <head xml:id="i-JeCzWeqP9MYQL4P9hGrW1Q" type="h1">
            Anslagskreditering i en myndighetspolitisk kontext
          </head>
          <p xml:id="i-P9Wp4nuvQ3CAJMmh2qtC5b">
            Den svenska statsapparaten bygger på årliga anslag från antagen
            budgetproposition. Ordning och reda i budgetprocessen, avseende
            att beslut tas i en helhet, är en princip som tjänat oss väl.
            Det finns dock en inbyggd stelhet i systemet som ibland försvårar
            för myndigheter att spara och tänka långsiktigt.
          </p>
          <p xml:id="i-2aa87nM5zGigM461vyPTs6">
            Infrastrukturen är ett tydligt exempel på detta. Projekt som
            ligger före i tidsplan riskerar att stoppas under budgetårets
            sista månader då årsanslaget tagit slut för att sedan återstartas
            efter årsskiftet. Detta skapar merarbeten och kostar mycket pengar.
            Alliansregeringen tog därför beslut om 15 procent anslagskredit
            för infrastrukturprojekt. Denna siffra sänkte Socialdemokraterna
            vid maktövertagandet. Vi vill gå tillbaka till nivån 15 procent
            för anslagskreditering för infrastrukturprojekt. Detta öppnar
            för en mer sammanhållen process och att projekt byggs klart i
            tid och håller budget.
          </p>
          <head xml:id="i-YC3boapM8h4unKaz5RdTeg" type="h1">
            Ytterligare finansiering
          </head>
          <p xml:id="i-UH9n2eEZsVsUpCDKWDdgCj">
            Även efter det tillskott till infrastrukturen som Kristdemokraterna
            föreslår för plan­perioden 2022–2033 behövs mer resurser för att
            hantera de brister som finns inom den svenska infrastrukturen.
            Det är också viktigt att vi skapar ett skattesystem som uppmuntrar
            till att välja de bästa och effektivaste transporterna utifrån
            både ett ekologiskt och ekonomiskt perspektiv. Vi anser därför
            att regeringen ska ta fram ett förslag på en ny fordons- och bränslebeskattning
            som tar hänsyn till både miljö och ekonomi.
          </p>
          <p xml:id="i-6WbzmzwJSSwzcfMEdHnHMG">
            Kristdemokraterna ser också ett behov av ökad medfinansiering
            för att klara stora projekt. Regeringen bör ta fram ett förslag
            på hur ett svenskt ”bompengsystem” kan se ut. Sveriges stora underhållsskuld
            motiverar att vi säkerställer finansieringen av både underhåll
            och framtida investeringar i ny infrastruktur.
          </p>
          <head xml:id="i-DbTSSzSKPmj5npKg7bN6ED" type="h1">
            Ministerråd för transport
          </head>
          <p xml:id="i-XtKmZu4uqZC2mGJxBRi5vA">
            Från parlamentariskt håll i Nordiska rådet – över parti-, block-
            och nationsgränser under lång tid – har uttryckts ett starkt önskemål
            om inrättandet av ett nordiskt ministerråd för trafik-, transport-
            och infrastrukturfrågor. Inte minst med tanke på den nordiska
            visionen om att Norden ska vara världens mest hållbara och integrerade
            region 2030.
          </p>
          <p xml:id="i-X9nPEQQYn28rU4sTLUrxxd">
            Vi har länge arbetat för att den nordiska triangeln ska utvecklas.
            Norden och Baltikum har starka kulturella och ekonomiska band
            till varandra men tyvärr har vi inte alltid fått infrastrukturen
            att fungera på ett optimalt sätt. Genom att skapa ett nordiskt
            ministerråd för transporter hoppas vi att arbetet med den nordiska
            triangeln avseende både järnväg och framtida elvägar ska kunna
            påskyndas. Vi vill också se ett bättre samarbete inom flyg och
            sjöfart. Om man räknar samman Nordens och Baltikums gemensamma
            befolkningar så har vi en befolkning på ca 35 miljoner invånare.
            Sammantaget är vi också en av världens tio största ekonomier.
            Det är viktigt att vi fortsätter att stärka denna utveckling genom
            en förbättring av infrastrukturen både till sjöss, i luften och
            på land.
          </p>
        </div>
        <div xml:id="i-USFz5KhyBFvZQe8MwNTGYK" type="signatureBlock">
          <list xml:id="i-YGoX8ucfYoS29ZLQMcnpBG">
            <item xml:id="i-8HnyEohzDyVUzDtnbHQwW2" type="signature">
              Magnus Jacobsson (KD)
            </item>
            <item xml:id="i-TDsT7kZeHSm38bpGndbXeW" type="signature">
              Larry Söder (KD)
            </item>
            <item xml:id="i-WKM65yWW5iypyLmTjXDH64" type="signature">
              Camilla Brodin (KD)
            </item>
            <item xml:id="i-Bj4aYpots38XD9JWQ6Hdea" type="signature">
              Kjell-Arne Ottosson (KD)
            </item>
            <item xml:id="i-CDSJSStLuWx4ZmkqinR3HP" type="signature">
              Magnus Oscarsson (KD)
            </item>
          </list>
        </div>
      </div>
    </body>
  </text>
</TEI>
