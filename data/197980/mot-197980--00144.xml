<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00144">
  <teiHeader>
    <fileDesc>
      <titleStmt>
        <title>om skadeståndsansvaret för omhänderhavd egendom</title>
        <author>av Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om skadeståndsansvaret för omhänderhavd egendom</title>
          <idno type="rdwebb">G302144</idno>
          <rs type="number">144</rs>
          <ref type="dokument_url_text">http://data.riksdagen.se/dokument/G302144/text</ref>
          <ref type="dokument_url_html">http://data.riksdagen.se/dokument/G302144</ref>
          <ref type="dokumentstatus_url_xml">http://data.riksdagen.se/dokumentstatus/G302144</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DUbLN2kGvAB1uLYmCLA1S7" type="signed"/>
        <correspContext corresp="i-DUbLN2kGvAB1uLYmCLA1S7">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__144/mot_197980__144-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:144
          </p>
          <p>
            av Allan Ekström om skadeståndsansvaret för omhänderhavd egendom
          </p>
          <p>
            Krigsmakten tillfogas årligen högst betydande förluster på grund
            av att de värnpliktiga icke förmår återställa den materiel som
            de fått sig anför- trodd. Riksrevisionsverket (RRV) har i en revisionsrapport
            nyligen (1979-03-16, Dnr 1979:308) grovt uppskattat kostnaderna
            till 25-30 milj. kr. per år. Den materiel som framför allt försvinner
            utgör enligt rapporten egendom som kan betecknas såsom särskilt
            begärlig, såsom vindrockar, persedelpåsar, mössor, skjortor, sovsäckar,
            bajonetter, kompasser och kikare. RRV finner självfallet tillståndet
            ytterst oroande och utpekar som en av orsakerna härtill den rättsregel
            som intagits i 4 kap. 1 $ skadeståndslagen (SFS 1972:207) enligt
            vilken de värnpliktiga i egenskap av arbetstagare icke behöver
            ersätta skada som de vållat i tjänsten, med mindre synnerliga
            skäl föreligger härför. Särskilt anmärkningsvärt har RRV funnit
            det förhållandet att tidningen Värnpliktsnytt — under hänvisning
            till skadeståndslagen — t. o. m. innehållit denna uppmaning till
            de värnpliktiga: ”Ta det som en princip att aldrig betala. Uppmana
            även dina kamrater att inte göra det.” (Uppmaningen härrör från
            en av den värnpliktiga bildad arbetsgrupp och var införd i septembernumret
            1978.) Enligt sedvanliga civilrättsliga grundsatser är den som
            omhänderhar annans egendom på grund av olika slags avtal skyldig
            att vårda saken och att vara aktsam om den. Är han ej det, ådrar
            han sig skadeståndsskyldighet. Denna självklara grundsats kommer
            till uttryck bl. a. i 11 och 12 kap. handelsbalken. Det åligger
            vidare den som innehar egendomen — har besittningen till den —
            att bevisa att han icke varit oaktsam. Bevisbördan sägs vara omkastad
            (exculpation). Denna rättsgrundsats torde som sagt vara väl förankrad
            i det allmänna rättsmedvetandet. Vad som stundom ifrågasatts är
            att besittaren borde ansvara även för skada som icke berott på
            honom utan uppstått till följd av våda (casus). Ansvaret borde
            alltså sträcka sig längre än till oaktsamhet, vållande (culpa).
            Se Hjalmar Karlgren, Tidsskrift for Rettsvitenskap, 1955, Perpetuatio
            obligationis, s. 368. Den i skadeståndslagen intagna regeln är
            som framgår helt oförenlig med nyssnämnda rättsgrundsatser. Rekvisitet
            ”synnerliga skäl” — som kronan dessutom torde ha bevisbördan för
            — kräver självfallet mera än vanlig oaktsamhet, vanligt slarv.
            Skadeståndslagen har emellertid icke haft till
          </p>
          <p>
            främsta syfte att reglera en situation motsvarande den nu beskrivna.
            Lagen har närmast tagit sikte på sådana fall som att någon skadar
            annans egendom som han icke haft hand om eller sålunda icke haft
            besittningen till — det har
          </p>
          <pb facs="riksdagen-motions-pdf/data/197980/mot_197980__144/mot_197980__144-002.pdf"/>
          <p>
            Mot. 1979/80:144 14
          </p>
          <p>
            alltså icke funnits något rättsförhållande mellan dem före skadetillfället
            (utomobligatorisk skada). Lagen har här närmast kodifierat den
            praxis som utbildats enligt den s. k. culparegeln, innebärande
            — helt i enlighet med förenämnda rättsgrundsatser — att oaktsamhet
            eller vållande ger upphov till skadeståndsskyldighet. Har skadan
            orsakats av någon i hans egenskap av arbetstagare, träder arbetsgivaren
            in i arbetstagarens ställe i förhållande till den skadelidande
            (principalansvar). Äger arbetsgivare som erlagt skadestånd till
            utomstående vända sig till den av hans arbetstagare som vållat
            skadan (regressansvar)? Enligt äldre rätt var svaret ja. En sådan
            ståndpunkt har ansetts för sträng gentemot arbetstaga- ren. Man
            har menat att ansvaret för sådana skador bör bäras av arbetsgivaren
            såsom en kostnad i rörelsen. Detta förhållande var ett av skälen
            till den inskränkning i arbetstagarens skadeståndsskyldighet som
            upptogs i 4 kap. I $ skadeståndslagen. Så här långt är skadeståndslagen
            förenlig med tidigare angivna rättsgrund- satser om vårdnadsansvar
            för omhänderhavd egendom. Oförenligheten uppstår då skadeståndslagen
            appliceras på det interna rättsförhållandet mellan arbetsgivaren
            och arbetstagaren i det fall det är arbetsgivarens och sålunda
            ej en utomståendes egendom som skadats eller förkommit. I förarbetena
            till skadeståndslagen hade — som lagrådet påpekat — dessutom över
            huvud taget ej berörts ”redogöraransvaret i offentlig förvaltning”.
            Enligt lagrådet skulle ifrågavarande lagregel (4:1) därför i föreslaget
            skick medföra avsevärd begränsning av det allmännas möjligheter
            att t. ex. utfå ersättning av värnpliktiga för förlust av eller
            skada å krigsmakten tillhörig egendom. Lagrådets erinringar föranledde
            dock inget beaktande. Som framgått har lagrådet fått mer rätt
            än man kanske anat i sina värsta farhågor. Rättspraxis har också
            visat att domstolarna i de flesta fall som förelegat till bedömande
            funnit lagliga hinder möta för att ålägga den materielansvarige
            ersättningsskyldighet. Och RRV utpekar som nämnts skadeståndslagen
            som en av orsakerna till de skrämmande höga materiel- förlusterna
            (25-30 milj. kr. om året). Enligt min mening är en ordning enligt
            vilken man praktiskt taget saknar ansvar för omhänderhavd egendom
            helt enkelt demoraliserande. Kan f. ö. den omdömeslösa uppmaningen
            i Värnpliktsnytt tolkas på annat sätt? En sådan ordning står också
            i klar strid med eljest vedertagna rättsgrundsatser och värderingar.
            Lagbestämmelsen i 4 kap. 1$ skadeståndslagen måste därför — såvitt
            här är i fråga — bringas i överensstämmelse med nu nämnda rättsgrundsatser.
            Med hänsyn till sakens vikt och betydelse bör så ske skyndsamt.
          </p>
          <pb facs="riksdagen-motions-pdf/data/197980/mot_197980__144/mot_197980__144-003.pdf"/>
          <p>
            Mot. 1979/80:144 15
          </p>
          <p>
            På nu upptagna skäl hemställer jag att riksdagen anhåller hos
            regeringen om förslag till ändring av 4 kap. 1$ skadeståndslagen
            i enlighet med vad som anförts i motionen.
          </p>
          <p>
            Stockholm den 10 januari 1980
          </p>
          <p>
            ALLAN EKSTRÖM (m)
          </p>
        </div>
      </div>
    </body>
  </text>
</TEI>
