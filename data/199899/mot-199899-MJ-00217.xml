<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0217/mot_199899_MJ_0217-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ217 MJ217
          </p>
          <p>
            Motion till riksdagen 1998/99:MJ217
          </p>
          <p>
            av Patrik Norinder och Anne-Katrine Dunker (m) Jordbruksproduktionen
            i Gävleborgs län
          </p>
          <p>
            Under en lång tid har antalet jordbruksföretag i Gävleborgs län
            minskat mer än för riket i övrigt. Antalet mjölkföretag i länet
            har under perioden 1986- 1997 halverats från 1.242 till 626. Denna
            drastiska minskning motsvaras dock inte helt i reduceringen av
            antalet mjölkkor. Vad som sker är att många mindre företag slutar
            och att de kvarvarande blir större. Mycket talar för att denna
            trend håller i sig. En stor del av orsaken till utvecklingen går
            att finna i en dålig lönsamhet i animalieproduktionen. Det är
            framför allt de heltidsengagerade och rationella företagen som
            under senare år har fått försämrade ekonomiska villkor. Att även
            de mindre producenterna väljer att sluta kan troligen förklaras
            med de individuella utfallen av mjölkkvoterna och de ökade krav
            på miljö och djur som ställs på dagens animalieproducenter.
          </p>
          <p>
            Länets beroende av jordbruk
          </p>
          <p>
            Gävleborgs län tillhör de län i landet som har fler kor per hektar
            än riket i övrigt. Andelen förvärvsarbetande inom jord- och skogsbruket
            är också högre än för riksmedeltalet. Under 1994 fanns 2.362 årsarbeten
            i 3.418 företag. Totalt fyra procent av länets arbetstillfällen
            genererades inom jordbruket tillsamman med dess egna förädlings-
            och servicebolag. Till detta kommer sysselsättningseffekter i
            bl.a. privata slakterier, maskinfirmor, redovisningsbyråer samt
            all privat konsumtion. Jordbruket spelar alltså en stor roll för
            länets arbetsmarknad. Heltidsjordbruket utgör grunden för den
            levande landsbygden, inte bara genom att hålla landskapet öppet
            utan också för att skapa en stabil grund för försörjningen av
            förnödenheter och service åt alla jordbruk, även åt det mindre
            deltidsjordbruket. Det skapar även en viktig marknad för hantverkare
            och serviceföretag på landsbygden. Skulle heltidsjordbruket tappa
            förutsättningar för fortsatt drift skulle inte bara de mindre
            jordbruken bli lidande utan även alla de som önskar bo och leva
            på landsbygden. Ur bl.a. regionalpolitiskt perspektiv är detta
            inte acceptabelt. Skall landsbygdens utveckling kunna äga rum
            i önskvärd riktning är ett bärkraftigt jordbruk grunden. Finns
            jordbruksföretagen som bas ökar möjligheterna för andra verksamheter
            som turism, service och
          </p>
          <p>
            småskaliga näringar, att såväl bibehållas som etableras och växa.
          </p>
          <pb facs="riksdagen-motions-pdf/data/199899/mot_199899_MJ_0217/mot_199899_MJ_0217-0002.pdf"/>
          <p>
            Etablera en framtidstro
          </p>
          <p>
            Stor osäkerhet inför jordbrukets framtidsutsikter råder i dag
            framför allt inom animalieproduktionen, som är grunden för länets
            jordbruksproduktion. Det är inte bara en dålig lönsamhet med höga
            skatter och produktionskostnader som skapar en framtidspessimism.
            Mycket kan nog också förklaras med en omfattande inhemsk byråkrati
            och Europas hårdaste regelverk för djurskydd. 1999 förstärks detta
            ytterligare med nya måttsbestämmelser för djurstallar. Säkert
            kommer många djurägare att upphöra med driften i samband med detta,
            då det finns små ekonomiska möjligheter för nyinvesteringar. Jordbrukets
            ekonomi är inte marknadsanpassat utan styrs av världsmark- nadspriser
            på produkterna som inte avspeglar produktionskostnaderna utan
            är integrerade i ett omfattande bidrags-, stöd- och gränsskyddssystem.
            Så länge jordbruket inte kan styra prisutvecklingen genom att
            i konkurrens ta ut kostnadsanpassade priser på marknaden tvingas
            jordbruket att inordna sig i politiska system. För att återfå
            en framtidsoptimism inom jordbruket i Gävleborgs län är det därför
            viktigt att skapa politiska förutsättningar för en långsiktig
            livsmedels- produktion. Minskar jordbruksproduktionen alltför
            mycket minskar även möjligheterna att uppnå de regionalpolitiska
            målsättningarna för norra Sverige. Regeringen bör därför skyndsamt
            vidta åtgärder för att stärka förutsättningarna för jordbruket
            i Gävleborgs län.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            skapa förutsättningar för en långsiktigt bärkraftig jordbruksproduktion
            i Gävleborgs län. Stockholm den 23 oktober 1998
          </p>
          <p>
            Patrik Norinder (m) Anne-Katrine Dunker (m)
          </p>
          <p>
            Elanders Gotab, Stockholm 2025
          </p>
          <p>
            Mot. 1998/99MJ217
          </p>
          <p>
            13
          </p>
        </div>
      </div>
    </body>
  </text>
</TEI>
