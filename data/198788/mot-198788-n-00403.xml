<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00403">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_403/mot_198788_n_403-001.pdf"/>
      <div xml:id="i-FfZ54KAaaDjvmVsBFjW58x" type="motHeader">
        <div xml:id="i-VUSAtjoVLZEXwX2Dh3rbrF" type="motTitle"/>
        <div xml:id="i-SY9Tm1p4NjtFmVBsXeQ99k" type="motSubmissionInfo"/>
      </div>
      <div xml:id="i-P6tVSnVwMUPdmQ62FXtsdG" type="motBody">
        <div xml:id="i-Fg9GaAD2HT6saRtGG2QDqY">
          <p xml:id="i-NDMoh45EhgSyZvTN24hp7t">
            Motion till riksdagen
          </p>
          <p xml:id="i-HVF2DX5pyVduEMjgHKosnP">
            1987/88:N403
          </p>
          <p xml:id="i-TdmHoHFVzU2dymo8nuUEAY" type="titleString">
            av Lars Werner m. fl. (vpk) om utbyggnad av naturgasnätet
          </p>
          <p xml:id="i-HDd8h3iVgak2gC6nDA5eGG">
            Handläggningen och behandlingen av introduktionen och utbyggnaden
            för naturgasanvändningen i Sverige är ett praktexempel på dåligt
            förutseende, förhalningsteknik, ovilja att fatta beslut och dålig
            samordning. Den kriti- ken drabbar framför allt den socialdemokratiska
            regeringens handlande, eller snarare brist på handlande, efter
            1982. Det gäller naturligtvis också alla andra, alternativa energislag,
            som för länge sedan kunde varit utbygg- da och i drift som ersättning
            för kärnkraften. Men när det gäller naturgasen rör vi oss på området
            importerad energi, och där finns det inget alternativ som är bättre
            än naturgas ur såväl miljö- som energipolitisk synpunkt. Naturgasen
            är överlägsen på de flesta, för att inte säga alla områden. Det
            har påpekats att det vid förbränning av naturgas minsann bildas
            både kol- dioxid och kvävedioxid och t. o. m. svaveldioxid. Då
            bör man komma ihåg att naturgas inte innehåller svavel eller kväve
            i naturligt tillstånd, i varje fall inte av den omfattning som
            de närmast jämförbara energislagen olja och kol har. I det här
            sammanhanget kan beteckningen försumbara halter av dessa ämnen
            mycket väl försvaras. Naturgasen bildar inga avfallsprodukter
            varken giftiga eller inte giftiga, vilket gör den helt överlägsen
            uranet/kärn- kraften. Naturgasen finns i stora mängder, nya fyndigheter
            upptäcks stän- digt och de kartlagda energivärdena av exploaterbar
            naturgas överstiger nu oljefyndigheternas. Naturgasen finns i
            stora mängder runt om vårt land i öster såväl som i väster, norr
            och söder. Stora heltäckande naturgasnät byggs ut över hela Europa.
            Sedan 1962 har naturgasens andel i Europas energiförsörjning stigit
            från 0 94 till drygt 15 96. Naturgasmarknaden är en köparnas marknad
            och det finns möjligheter och har funnits sedan lång tid att teckna
            långsiktiga fördelaktiga leveranskontrakt. I Sverige är naturgasen
            emellertid en marginell företeelse i energisyste- met. Sverige
            är sämre än ett u-land när det gäller denna nya och internatio-
            nellt snabbt växande energikälla. Vårt land håller dessutom, genom
            ett klantigt beteende med dålig samordning och därigenom missade
            tillfällen, på att spela bort de bästa förutsättningarna för en
            ekonomiskt fördelaktig och nationellt styrd utvidgning av naturgasanvändningen
            i Sverige. Det finns ingen nationellt samordnad naturgaspolitik
            i Sverige. Swede- gas som var det ursprungligen bildade statliga
            bolaget för verksamheten har inte fått utvecklas på det sätt som
            varit önskvärt. Eftersom naturgasen setts som en konkurrent av
            kärnkraftsintressena, fråntogs Swedegas sin själv- ständiga roll
            som gasbolag och integrerades som dotterbolag i Vattenfall.
          </p>
          <pb facs="riksdagen-motions-pdf/data/198788/mot_198788_n_403/mot_198788_n_403-002.pdf"/>
          <p xml:id="i-SHDF6aEgf5qiSEojRnkfvz">
            Därigenom snöptes och fördröjdes en lovande utveckling. Kärnkraftsin-
            tressena i Vattenfall och i andra inflytelserika organisationer
            i Sverige lyc- kades än en gång eliminera en farlig konkurrent.
            Därefter har Vattenfall/ staten tillåtit internationella aktörer
            med egna intressen på naturgasmark- naden som Statoil, Shell och
            Dangas köpa in sig i Swedegas. Vi har således fått den horribla
            situationen att det svenska bolaget som skall tillvarata de svenska
            intressena kommit under inflytande och åtminstone tekniskt i bero-
            ende av några av storsäljarna på naturgasmarknaden. På grund därav
            och på grund av släpphänthet och bristande samordning från regeringens
            sida har andra intressenter och organisationer i Sverige som inser
            naturgasens fördelar och framtidsutsikter självklart börjat agera
            på egen hand. Det gäl- ler i första hand OKP och det den senaste
            tiden konstituerande Mellansven- ska gaskonsortiet med stora kommuner,
            företag och kraftbolag som intres- senter. Alla dessa agerar nu
            på egen hand med förhandlingskontakter, tecknan- de av avtal och
            överläggningar om naturgasleveranser, medan regeringen står bredvid
            och tittar på utan vare sig vilja eller möjlighet att på något
            avgörande sätt ingripa i skeendet. Intressenterna som nu agerar
            kan inte anklagas men det finns anledning att mycket starkt kritisera
            regeringen som på detta sätt förvandlar en fördelaktig ”köparens
            marknadssituation” till ett läge där presumtiva säljare blir i
            tillfälle att spela ut olika svenska intres- sen mot varandra.
            Vänsterpartiet kommunisterna har nu i ett par decennier, och särskilt
            under den senaste tioårsperioden, envetet pläderat och arbetat
            för en natio- nell naturgasintroduktion i Sverige med för vårt
            land bästa villkor. Vi har från början stött Sydgas- och Västgasprojekten.
            Vi har först av alla partier föreslagit utbyggnad av en gasledning
            över Ålands hav för leverans av sov- jetisk gas i samarbete med
            Finland, det s. k. Östgasprojektet. Vi har i energi- diskussioner
            försökt lyfta fram naturgasen som alternativ till uran, olja och
            kol. Intresset för detta hos övriga riksdagspartier har varit
            svalt eller obe- fintligt. Om våra förslag vunnit gehör och Sverige
            nu hade haft ett väl utvecklat naturgasnät i Mellansverige och
            framför allt i den hårt drabbade Bergslagsregionen skulle förutsättningarna
            för ett differentierat näringsliv och en bättre regional balans
            varit oerhört mycket större. Vi påpekade för flera år sedan, när
            Sydgasprojektet började byggas ut, att Sverige om inte Östgasprojektet
            kom till stånd, antagligen skulle komma att köpa sovjetisk gas
            via Västeuropa. Nu är detta ett faktum, vilket visar naturgasens
            konkur- renskraft på energimarknaden. Den konkurrenskraften kommer
            att bestå och växa, och den bör för Sve- riges del främjas genom
            en rättvisare beskattning av naturgasen i jämförel- sen med uran,
            olja och kol. Vpk lägger i en särskild energiskattemotion fram
            sådana förslag. Synen på naturgasen som en viktig framtida energikälla
            har kraftigt för- ändrats hos dem som tidigare var dess motståndare
            i den svenska energipo- litiken. Det visar sig klart i det som
            hänt under den allra senaste tiden. De åsikter som vpk framförde
            för mer än tio år sedan anammas nu av de flesta. Men det behövs
            en samordning, en nationell politik i bästa mening och mycket
            snabba och resoluta beslut från statsmakternas sida för att Sverige
          </p>
          <p xml:id="i-8qYCim76y4UXHAVHh4ynWj">
            Mot. 1987/88 N403
          </p>
          <pb facs="riksdagen-motions-pdf/data/198788/mot_198788_n_403/mot_198788_n_403-003.pdf"/>
          <p xml:id="i-P3bbfwNejQHVB3f8tH1LG2">
            skall kunna ta igen den eftersläpning gentemot Europa i övrigt,
            som vi genom en dålig regeringspolitik råkat ut för. Utländska
            intressen i de svenska gasföretagen bör avvecklas. Regeringen
            bör överta initiativet och samordna den svenska gaspolitiken.
            Östgaspro- jektet måste med det snaraste komma till utförande
            i samhällelig regi. Dess betydelse för utvecklingen i östra Mellansverige
            och Bergslagsregionen kan inte överskattas. Utbyggnaden i övrigt
            av det svenska naturgasnätet med leveranser från Norge och Danmark
            måste ges högre prioritet och medel för en sådan expansion ställas
            till förfogande. Det har varit tillräckligt av för- halanden och
            fördröjanden av den svenska naturgasutbyggnaden.
          </p>
          <p xml:id="i-BUirq5JmC1MvSXqVA6ZL7H">
            Hemställan
          </p>
          <p xml:id="i-AM98Ek8FDq3RBxPSzBeHWt">
            Med hänvisning till det framförda hemställs 1. att riksdagen
            hos regeringen begär förslag om genomförandet av en samordning
            av naturgasupphandling och ledningsbyggnad i Sverige, 2. att riksdagen
            hos regeringen begär förslag om avveckling av de utländska intressena
            i Swedegas, 3. att riksdagen hos regeringen begär förslag till
            utbrytning av Swedegas från Vattenfall till att bli ett självständigt
            statsägt gasföre- tag, 4. att riksdagen hos regeringen begär förslag
            om att snarast ge- nomföra Östgasprojektet, 5. att riksdagen som
            sin mening ger regeringen till känna att natur-
          </p>
          <p xml:id="i-WTL1vpUj1cBVcSTrwqhWYy">
            gasutbyggnaden i Sverige bör ges ökad prioritet och ske snabbare
            än våd som hittills skett.
          </p>
          <p xml:id="i-Mnmc7625in93FpvqUh2L3n">
            Stockholm i januari 1988
          </p>
          <p xml:id="i-UgmKLvvr8pJqAhPeqA2NK">
            Lars Werner (vpk) Bertil Måbrink (vpk) Nils Berndtson (vpk)
          </p>
          <p xml:id="i-DaNm1TRYJzgzg81qogWZao">
            Jörn Svensson (vpk) Inga Lantz (vpk) Oswald Söderqvist (vpk)
          </p>
          <p xml:id="i-V99seTxHjY1asDKM7ZFbf2">
            Mot. 1987/88 N403
          </p>
          <pb facs="riksdagen-motions-pdf/data/198788/mot_198788_n_403/mot_198788_n_403-004.pdf"/>
          <p xml:id="i-KnmpmzCpYLHePUWhJ4p2wo">
            Svenskt Tryck Stockholm 1988
          </p>
        </div>
      </div>
    </body>
  </text>
</TEI>
