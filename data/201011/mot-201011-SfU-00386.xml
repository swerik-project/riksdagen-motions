<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00386">
  <teiHeader>
    <fileDesc>
      <titleStmt>
        <title>Valfri leverantör av sjukförsäkring</title>
        <author corresp="i-VJMsfXNSSJk8VXunyt2DLC">av Johnny Munkhammar (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Valfri leverantör av sjukförsäkring</title>
          <idno type="rdwebb">GY02Sf386</idno>
          <rs type="number">Sf386</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf386/text</ref>
          <ref type="dokument_url_html">http://data.riksdagen.se/dokument/GY02Sf386</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf386</ref>
          <ref type="doc">http://data.riksdagen.se/fil/27BAA005-061B-4912-B914-4FB45CE84761</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VJMsfXNSSJk8VXunyt2DLC</idno>
            <name>Johnny Munkhammar</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3uNaXRAaygPiyQWikvp9yP" type="signed"/>
        <correspContext corresp="i-3uNaXRAaygPiyQWikvp9yP">
          <note type="signatory" corresp="i-VJMsfXNSSJk8VXunyt2DLC"/>
        </correspContext>
        <correspAction xml:id="i-ASir2eadXUemE2A4RNxRwf" type="numbering">
          <date when="2010-10-29"/>
        </correspAction>
        <correspAction xml:id="i-PGcVRAGEWiUk6X3ApHuuXK" type="submission">
          <date when="2010-10-27"/>
        </correspAction>
        <correspAction xml:id="i-388SiKTVRNmML2WFjueSUm" type="transfer">
          <date when="2010-10-27"/>
        </correspAction>
        <correspAction xml:id="i-6zceraC43e7TYtUejwZ71C" type="assigned"/>
        <correspContext corresp="i-6zceraC43e7TYtUejwZ71C">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PPQg53eKcYxr2xjDAWu1D3" type="motBody">
        <div xml:id="i-NUs5Wdv1XEx6SnrxpqAiiF" type="motProposal" subtype="förslag">
          <head xml:id="i-Dv5m8FkERkgkaFgE9xL3KS">
            Förslag till riksdagsbeslut
          </head>
          <p xml:id="i-PB3FT64zB1PZJpW5MeLhh9">
            Riksdagen tillkännager för regeringen som sin mening vad som
            anförs i motionen om fritt val av sjukförsäkringsleverantör.
          </p>
        </div>
        <div xml:id="i-SRiBRX9Y587RmGaaeshkS6" type="motContent">
          <head xml:id="i-2mzoikdNXAE652DmgB2jqx" type="h1">
            Motivering
          </head>
          <p xml:id="i-A35EjQw3YuZmSGExUTDJEj">
            En av alliansregeringens allra viktigaste reformer har varit
            sjukförsäkringen. Att ett av världens friskaste folk skulle vara
            ett av de mest sjukskrivna var orimligt. Därtill ledde det till
            ett mänskligt och ekonomiskt slöseri. Ifall den som kan arbeta
            också får det kommer såväl den enskilde som samhället att vinna
            på det.
          </p>
          <p xml:id="i-WDQDfWeGoQkbugyeeDP5id">
            Det var således klokt av Socialförsäkringsutredningen, ledd av
            förra socialförsäkringsministern Anna Hedborg (s), att skarpt
            argumentera för arbete istället för bidrag, med en bortre gräns
            för sjukpenning. I hög grad följde regeringens sjukförsäkringsreform
            dessa riktlinjer.
          </p>
          <p xml:id="i-6fLfuTHRSuxzNwVfA1BUCB">
            Före valet 2006 hade Sverige fler förtidspensionärer än företagare
            en tydlig symbol för att växande bidragssystem prioriterades framför
            skapande av resurser. Cirka 140 personer om dagen förtidspensionerades
            åren före reformen. Metoden att minska antalet sjukskrivna var
            att förtidspensionera dem.
          </p>
          <p xml:id="i-SmovJvr74qxtEj5FTudDKA">
            Därför var reformen så viktig och har redan initialt visat goda
            resultat. Fler är på väg tillbaka, färre förblir i sjukförsäkringen.
            I kategorin komplexa reformer finns inga perfekta utfall, och
            de beklagliga fall där det har blivit fel bör korrigeras. Men
            grunddragen var viktiga och rätt och bör byggas vidare på.
          </p>
          <p xml:id="i-2DHrpn5wPTUNNR5sJ5g22X">
            Nu ska sjukförsäkringen utredas vidare. Även om de värsta systemfelen
            är korrigerade finns fortfarande stor potential för förbättringar,
            framför allt om vi vågar tänka förbi kvalitetsnivån acceptabelt
            till nivån bra eller kanske till och med riktigt bra. Ifall vi
            vågar se utanför traditionella ramar kan vi se nya möjligheter.
          </p>
          <p xml:id="i-8RUJSNpntU6dD8yFEdqSWU">
            Sjukförsäkringens syfte är att ge den enskilde ekonomisk trygghet
            vid sjukdom, och underlätta återkomst till arbete. Det är en försäkring,
            en viktig välfärdstjänst. Normalt utvecklas inte tjänster bäst
            inom ramen för offentliga monopol. Hur mycket bättre Försäkringskassan
            än blir, har den i dagsläget fortfarande monopol.
          </p>
          <p xml:id="i-VfT9eJuuZAdQuHort91JA3">
            Varor och tjänster utvecklas i en innovativ process som får sin
            näring av att många olika entreprenörer konkurrerar om konsumenterna.
            Det gäller mobiltelefoner, det gäller caféer, det gäller apotek,
            det gäller försäkringar. Vill vi ha en trygg sjukförsäkring som
            utvecklar nya, smarta, kostnadseffektiva lösningar bör vi släppa
            in valfrihet och konkurrens.
          </p>
          <p xml:id="i-BtG54s8WwzrNAzzFXYA66Q">
            Ifall den enskilde fick ta den premie man betalar via arbetsgivaravgiften
            till sjukförsäkringen och själv välja leverantör, skulle nya drivkrafter
            komma in. De som inte vill välja annat skulle ha kvar Försäkringskassan
            som leverantör, men de som vill göra ett annat val skulle kunna
            välja bland andra auktoriserade leverantörer som blivit godkända
            av en oberoende instans.
          </p>
          <p xml:id="i-GUicCTKMbVxJsJnhBiSY3f">
            Nya leverantörer skulle kunna vara försäkringsbolag i första
            hand. Men andra finansiella aktörer skulle också kunna tänkas
            vara intresserade. Även fackföreningar skulle kunna se en möjlighet
            att erbjuda sina medlemmar attraktiva sjukförsäkringar. Dessa
            leverantörer skulle utforma en mängd nya varianter som inte finns
            idag.
          </p>
          <p xml:id="i-KnKrcrkobemt2aKbGVgerL">
            Kanske några skulle välja att erbjuda en heltäckande inkomstförsäkring,
            som ger ersättning vid såväl sjukdom som arbetslöshet. Kanske
            några aktörer skulle etablera samarbeten med vårdgivare för att
            på så sätt skapa effektiva strukturer som ger sjuka möjlighet
            att återgå i arbete.
          </p>
          <p xml:id="i-Um5vXRD1YD3XXpya78urSZ">
            En stor drivkraft för andra aktörer att få sjuka människor att
            bli friska kommer att vara vinstintresse. Oviljan att slösa pengar
            genom att låta friska vara sjukskrivna skulle genomsyra hela organisationen.
            Erfarenhet från Nederländerna, som efter en reform släppte in
            bland andra försäkringsbolag i sjukförsäkringen, framstår som
            positiv i just detta perspektiv.
          </p>
          <p xml:id="i-YJPVmuNJTanccBP8CDDExM">
            Statens huvuduppgift skulle då bli att bestämma kriterier för
            leverantörer, utforma ett lämpligt råd för certifiering och följa
            marknadens utveckling samt styra Försäkringskassan.
          </p>
          <p xml:id="i-XbKi8qY3oire4N8fATvmGC">
            Kriterierna för vilka leverantörer som kan bli aktuella är naturligtvis
            viktiga. Men de bör rimligen vara neutrala i förhållande till
            såväl juridisk person som dess hemvist.
          </p>
          <p xml:id="i-U8SAqres9WF9cfWiqCSCcs">
            Detta bör vara en central komponent i utredandet av den framtida
            sjukförsäkringen.
          </p>
        </div>
        <div xml:id="i-9Gp6fp4RsX8j2iSD1iJTTo" type="signatureBlock">
          <list xml:id="i-Av8omWX9jwMGG9apEKTYgT">
            <item xml:id="i-7f9in3JFgaNvPWSWFPk33U" who="i-VJMsfXNSSJk8VXunyt2DLC" type="signature">
              Johnny Munkhammar (M)
            </item>
          </list>
        </div>
      </div>
    </body>
  </text>
</TEI>
