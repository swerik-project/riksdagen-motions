<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00310">
  <teiHeader>
    <fileDesc>
      <titleStmt>
        <title>Ökad organdonation och fler blodgivare</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:310 av Markus Wiechel (SD)</title>
          <idno type="rdwebb">HA02310</idno>
          <rs type="number">310</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02310/text</ref>
          <ref type="dokument_url_html">https://data.riksdagen.se/dokument/HA02310</ref>
          <ref type="dokumentstatus_url_xml">https://data.riksdagen.se/dokumentstatus/HA02310</ref>
          <ref type="pdf">https://data.riksdagen.se/fil/337E287F-ED10-42FE-9CF7-D68AB9A2D931</ref>
          <ref type="docx">https://data.riksdagen.se/fil/2BF38744-D99D-46C9-B20F-3FCA926DCD24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KkJ9EQoqeNPniLoNdWSqfy" type="signed"/>
        <correspContext corresp="i-KkJ9EQoqeNPniLoNdWSqfy">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-6FsE9rTkRCEcepreixSCa2" type="submitted">
          <date when="2022-11-17"/>
          <time when="15:07:07"/>
        </correspAction>
        <correspAction xml:id="i-DLhG8tsjtnMKhT2HEeJsPX" type="reviewed">
          <date when="2022-11-18"/>
          <time when="10:18:13"/>
        </correspAction>
        <correspAction xml:id="i-rTBECegkZAjswrFM1ZHpW" type="referred">
          <date when="2022-12-01"/>
        </correspAction>
        <correspAction xml:id="i-Avxc1a5HD66S8F4NL24C8W" type="assigned">
          <date when="2023-05-24"/>
          <time when="16:36:22"/>
        </correspAction>
        <correspContext corresp="i-Avxc1a5HD66S8F4NL24C8W">
          <ref type="assignedTo">Socialutskottet</ref>
        </correspContext>
        <correspAction xml:id="i-HYnLUvoeuv2M2xwVtPtjFq" type="behandlas_i"/>
        <correspContext corresp="i-HYnLUvoeuv2M2xwVtPtjFq">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:310 av Markus Wiechel (SD) Ökad
          organdonation och fler blodgivare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PtfMF7TWiLzGEjh7zunxsJ">
            Förslag till riksdagsbeslut
          </head>
          <list>
            <item xml:id="i-3qrFPAJveqh7KpqbvyPa5x" sortKey="Yrkande 1">
              Riksdagen ställer sig bakom det som anförs i motionen om att
              se över möjligheten till ökad organdonation och tillkännager detta
              för regeringen.
            </item>
          </list>
          <list>
            <item xml:id="i-SapaYRpV2i2CTp46f1xt4t" sortKey="Yrkande 2">
              Riksdagen ställer sig bakom det som anförs i motionen om att
              utreda införandet av att samtliga medborgare per automatik hamnar
              i donationsregistret och tillkännager detta för regeringen.
            </item>
          </list>
          <list>
            <item xml:id="i-C7zK4zcmL87Z8ijV42x5iK" sortKey="Yrkande 3">
              Riksdagen ställer sig bakom det som anförs i motionen om att
              utreda möjligheten att fler väljer att donera blod och tillkännager
              detta för regeringen.
            </item>
          </list>
          <list>
            <item xml:id="i-EemL82MBZYVEudYQsVHYHf" sortKey="Yrkande 4">
              Riksdagen ställer sig bakom det som anförs i motionen om att
              utreda en andra blodbank och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-DiZomt7dy2JeoDB4SznhnK" type="h1">
            Ökad organdonation
          </head>
          <p xml:id="i-Dz75bGjF2SdnZ4TuoEiqKZ">
            Runt 1,5 miljoner svenskar har idag anmält sig till organdonationsregistret,
            och den siffran kunde ha varit betydligt större. De allra flesta
            är positiva till att donera sina organ, och i Sverige har vi bland
            de mest donationsvänliga personerna i världen. En undersökning
            från 2010 visade att hela 80 procent av befolkningen var positiva
            till att donera sina organ. Trots detta är vi samtidigt förhållandevis
            dåliga på att donera, och många som kan tänka sig att donera sina
            organ skriver aldrig in sig i registret.
          </p>
          <p xml:id="i-JpAY51vZZoUucq8KkoQPfg">
            Må så vara att många tycker att det är otäckt att någon skär
            i ens kropp, även efter ens död. Det gäller dock att påminna alla
            de som kan tänka sig att ta emot ett organ om behovet skulle uppstå
            att några också måste vara villiga att donera organ när livet
            tagit slut. Idag ligger Sverige på 16:e plats som donationsland
            i Europa och runt 800 personer köar för en transplantation. Detta
            innebär att ungefär 30 av dessa, eller cirka en person i veckan,
            avlider under väntan på ett organ och många av dem blir så sjuka
            att de sedan inte klarar någon transplantation. Sverige måste
            bli bättre på att kommunicera ut denna fråga, och den svenska
            sjukvården behöver bli bättre på att identifiera möjliga organdonatorer.
          </p>
          <p xml:id="i-WYA6btZjGLZdXffmBXKW1z">
            Vi måste vända våra blickar till länder som är bättre än vi på
            det här. För att göra det behöver vi inte se särskilt långt, utan
            det räcker med att se på grannlandet Norge som är ett av världens
            bästa länder sett till organdonation. Norges framgång kan spåras
            tillbaka till 1997 då Stiftelsen Organdonasjon bildades. Stiftelsen
            kommunicerar idag ut organdonation på ett synligt och positivt
            sätt och som ensam i världen tog man fram en donationsapplikation.
            Utöver detta håller man i skolföreläsningar och medverkar i tv‑serier.
            Organisationsstrukturen i Norge ser inte heller riktigt ut som
            den gör i Sverige. Till skillnad från Sverige, där det finns fem
            olika transplantationscentrum med fem olika väntelistor, har Norge
            bara ett transplantationscentrum. Man identifierar tidigt möjliga
            donatorer och ser till att sjukvårdspersonal som arbetar med organdonation
            erbjuds relevant utbildning i frågan i tre olika steg. I Norge,
            men även i bland annat Spanien, väljer man således också att utgå
            ifrån att en person som avlidit valt att donera sitt organ snarare
            än det motsatta, som i Sverige. Önskar man inte donera sitt organ
            slipper man det genom att skriva upp sig i ett register. Inte
            helt oväntat ligger just de länder som använder sig av detta system
            på topp fem i världen avseende organdonation.
          </p>
          <p xml:id="i-Jkv9Tef8jZVtx7MGQfE7ms">
            Riksdagen bör ge regeringen i uppdrag att se över möjligheten
            att öka antalet organdonationer i Sverige samt möjliggöra för
            ett system likt Norges där samtliga medborgare per automatik hamnar
            i donationsregistret snarare än att de aktivt måste välja att
            hamna där. Översynen bör innefatta att ta lärdom av arbetet i
            Norge för att nå liknande resultat i Sverige.
          </p>
          <head xml:id="i-QbHVsXkSoaeDLkS8sv2VGm" type="h1">
            Fler blodgivare
          </head>
          <p xml:id="i-X6SPSBHuj2LG2ScRnKcasG">
            Idag är sjukvården beroende av blodgivare eftersom blod enbart
            produceras av oss människor. Svenska blodgivare ger omkring 500
            000 påsar blod årligen, där varje påse rymmer 4,5 deciliter, en
            siffra som kan tyckas vara hög men som inte räcker på långa vägar
            för sjukvården. I flera länder arbetar man aktivt för att människor
            ska lämna blod, och det har visat sig framgångsrikt. I USA kommer
            s.k. blodbussar till landets skolor flera gånger om året för att
            friska elever ska få chansen att lämna blod och på så sätt göra
            en god gärning genom att rädda liv. Den sortens kampanjer har
            visat sig vara mycket framgångsrika, och ersättningen består ofta
            bara av ett glas juice eller kanske en kaka.
          </p>
          <p xml:id="i-gT6qwoa6yrFubQB5rAdcK">
            I Sverige finns blodbussar ibland uppställda på olika platser,
            men ansträngningarna för att få in mer blod får ändå anses vara
            ganska svaga. Det finns flera skäl till att detta bör ses över,
            och därför bör riksdagen ge regeringen i uppdrag att återkomma
            med tydliga förslag på hur insamlingen av blod kan intensifieras.
          </p>
          <head xml:id="i-HpUbvz33WUiuUEdwsrsNTb" type="h1">
            En andra blodbank
          </head>
          <p xml:id="i-fYGsaHCFEphQpRbDmwFnf">
            Många människor som vill ge blod kan i slutändan inte ge blod
            som följd av de regler som finns för att kunna bli blodgivare.
            Det är en säkerhetsåtgärd som är viktig, men samtidigt innebär
            det att mycket friskt blod som skulle kunna användas till en behövande
            inte används. Regeringen bör därför se över möjligheten att införa
            ett system med en andra blodbank. Denna blodbank kan innehålla
            blod från sådana som önskat ge blod men som nekats med dagens
            system, till följd av exempelvis utlandsvistelser eller dylikt.
            I lägen med akut blodbrist kan detta blod testas och sedan eventuellt
            användas.
          </p>
        </div>
        <div type="motSignatures">
          <list>
            <item xml:id="i-M7DrVPidkS69AgXLTU9eSp" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
