<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00386">
  <teiHeader>
    <fileDesc>
      <titleStmt>
        <title>Förebyggande och motverkande åtgärder för våldtäktsbrott</title>
        <author corresp="i-WbrCkKzXDH4v9N1NB5PEQS">av Anna König Jerlmyr (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande och motverkande åtgärder för våldtäktsbrott</title>
          <idno type="rdwebb">GV02Ju386</idno>
          <rs type="number">Ju386</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju386/text</ref>
          <ref type="dokument_url_html">http://data.riksdagen.se/dokument/GV02Ju386</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju386</ref>
          <ref type="doc">http://data.riksdagen.se/fil/1CBA2BFA-9515-4C5B-BB3E-99A0670FB340</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WbrCkKzXDH4v9N1NB5PEQS</idno>
            <name>Anna König Jerlmyr</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UL21yu3aCg91QzAo5Xcvbi" type="signed"/>
        <correspContext corresp="i-UL21yu3aCg91QzAo5Xcvbi">
          <note type="signatory" corresp="i-WbrCkKzXDH4v9N1NB5PEQS"/>
        </correspContext>
        <correspAction xml:id="i-EDWDNoow2RQv8NbydwTC98" type="referral">
          <date when="2007-10-16"/>
        </correspAction>
        <correspAction xml:id="i-APhEo2cB4XF36yE984m5Hr" type="dismissal">
          <date when="2007-10-16"/>
        </correspAction>
        <correspAction xml:id="i-5JnfxpTQ4qrFpnuRqTejNP" type="numbering">
          <date when="2007-10-08"/>
        </correspAction>
        <correspAction xml:id="i-7zCdYPbfAwcLorJ4gwFwSC" type="submission">
          <date when="2007-10-04"/>
        </correspAction>
        <correspAction xml:id="i-KL3Q7BnSX2y2VJj3EYhfhP" type="transfer">
          <date when="2007-10-04"/>
        </correspAction>
        <correspAction xml:id="i-YSbhMjYkMAr3PNJtiifZzH" type="assigned"/>
        <correspContext corresp="i-YSbhMjYkMAr3PNJtiifZzH">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Cn2zrAV2TheWHTWFsxe8k1">
            Förslag till riksdagsbeslut
          </head>
          <list style="ol">
            <item xml:id="i-HjMzugRrmkAmjus6oC9cpj">
              Riksdagen tillkännager för regeringen som sin mening vad som
              anförs i motionen om ytterligare skärpning av sexuallagstiftningen.
            </item>
            <item xml:id="i-e1TByidSWu8TU1K9PS7hw">
              Riksdagen tillkännager för regeringen som sin mening vad som
              anförs i motionen om placeringar på Statens institutionsstyrelse.
              1
            </item>
            <item xml:id="i-PeC9whaMv1Z2Cn2vZgi8aY">
              Riksdagen tillkännager för regeringen som sin mening vad som
              anförs i motionen om behandling av vuxna sexualförövare.
            </item>
            <item xml:id="i-9SxZnspNDyWHeZpDpndkAM">
              Riksdagen tillkännager för regeringen som sin mening vad som
              anförs i motionen om aktiva åtgärder för förbättrade utredningsresultat
              av våldtäktsbrott.
            </item>
            <item xml:id="i-VdEvC2bvSk8ZnCWqcUfFgP">
              Riksdagen tillkännager för regeringen som sin mening vad som
              anförs i motionen om krav på aktiva målsägandebiträden.
            </item>
            <item xml:id="i-9VgAws1hEaTK1d9uhMa1Ph">
              Riksdagen tillkännager för regeringen som sin mening vad som
              anförs i motionen om forskning om sexualbrott.
            </item>
            <item xml:id="i-5ygHLbGeXTpMQaeZ1Mghyn">
              Riksdagen tillkännager för regeringen som sin mening vad som
              anförs i motionen om en ökad tillgänglighet hos vård och polis
              i syfte att öka anmälningsbenägenheten.
            </item>
          </list>
          <p xml:id="i-4v4fo4hJdu12Zp3U8T9VFj">
            1 Yrkande 2 hänvisat till SoU.
          </p>
        </div>
        <div type="motContent">
          <head xml:id="i-XWKq4Bcgp5axK3ZJAm2rrj" type="h1">
            Ett nej är ett nej
          </head>
          <p xml:id="i-2iVz7iEEmWJbJRDYTu896H">
            Ända fram till 1960-talet var det i Sverige lagligt för en man
            att våldta sin hustru. Synen att en kvinna var sin mans egendom
            har tack och lov förändrats. Däremot finns det fortfarande områden
            som släpar efter i synen på kvinnans rätt till sexuellt självbestämmande,
            inte minst inom rättsväsendet.
          </p>
          <p xml:id="i-5W4QN7QQd8egBfgmCiLDz6">
            Situationen för våldtagna kvinnor i Sverige idag är kränkande.
            Inte enbart i den aspekten att kvinnorna ofta kränks på nytt i
            en rättegångsprocess utan det stora problemet är att majoriteten
            av de våldtagna inte ens kommer till rättegångssalen. 95 av 100
            utredningar läggs ner, enligt en undersökning av Stockholms universitet.
          </p>
          <p xml:id="i-PjbhUwkDKbUcxCz33mEsBg">
            Skälet till det är ofta brister i utredningsarbetet, eller att
            en förundersökning aldrig inletts då polisen uppfattat ärendet
            som omöjligt att utreda eller att den misstänkte skyllt på att
            kvinnan var med på att ha samlag med honom 1 .
          </p>
          <p xml:id="i-UrMMhMuuBNcq1Z9A5nSjNX">
            Forskare har också hittat samband mellan sämre utredningskvalitet
            och icke ideala brottsoffer som de med missbruksproblem, funktionsnedsättning,
            tonåringar, kvinnor som lever i misshandelsförhållanden etc. I
            praktiken har det varit svårt för en kvinna som inte blivit överfallsvåldtagen
            att hävda sin rätt i domstol. Om den misstänkte däremot är en
            bekant eller ett krogragg till henne och sen kommer med samtyckesinvändning
            blir hennes chans till upprättelse minimal.
          </p>
          <p xml:id="i-RVSNACqJHiDWTGNk2VNn61">
            Det senaste året debatt om våldtäkter fortsätter. Ett nej är
            ett nej, men ändå kan ett nej i en rättsprocess behandlas som
            ett ja. Detta trots att Högsta domstolens prejudikat är mycket
            tydliga på den punkten att kvinnans rätt till sexuellt självbestämmande
            ska respekteras.
          </p>
          <p xml:id="i-S9PG17Tftm45YLVUvBNeXq">
            Det är inte enbart djupt kränkande mot den kvinna som behandlas
            efter ålderdomliga normer och värderingar. Samtidigt drabbas även
            mannen eftersom det finns djupt orättvisa föreställningar om mäns
            sexualitet som bygger på att han är ett djur som inte kan stoppas
            om han blir tillräckligt eggad. Alla dessa snedvridna föreställningar
            bör lyftas upp och omkullkastas. Inte enbart för de drabbade kvinnornas
            skull utan även för männens.
          </p>
          <p xml:id="i-Y6LHf6FbmtFXoLTSsZexrp">
            Allvaret ligger i att bevisa en våldtäkt i rena ord-mot-ord-situationer.
            Sjukvården som tar emot våldtäktsoffer har vittnat om att offren
            ofta blir paralyserade och överhuvudtaget inte kan röra sig. Det
            trauma en våldtäkt innebär ger fysiska såväl som psykiska verkningar
            som att offret i ren överlevelsedrift fryser till is. Denna kunskap
            från sjukvården bör givetvis också finnas med i en rättsprocess.
          </p>
          <p xml:id="i-FiCXrPWRcdbL5aqfBt7SdR">
            Risken är att de låga åtalsprocenten leder till att kvinnor inte
            polisanmäler. Redan idag vittnar sjukvården för våldtagna att
            många kvinnor undviker polisanmälan eftersom de dels är medvetna
            om den låga sannolikheten att mannen blir dömd, dels att många
            inledningsvis vill förtränga vad som inträffat.
          </p>
          <head xml:id="i-WWYVRJoGiaX9XFwRKdR3xC" type="h1">
            Skärpt sexuallagstiftning
          </head>
          <p xml:id="i-VbaK5wM5ZDJFqcLuk9VkGG">
            Eftersom det inte bör vara kvinnans skyldighet att bevisa att
            hon sagt nej bör krav på samtycke i sexuallagstiftningen övervägas.
            I England och Norge har man gått betydligt längre. Där kan man
            döma för oaktsam våldtäkt, vilket innebär att mannen borde ha
            förstått att kvinnan inte var med på det. Idag kan nämligen mannen
            skylla på att han inte förstod att kvinnan inte ville, trots hennes
            rop på hjälp. Det finns därmed anledning att överväga om också
            Sverige bör införa grov oaktsamhet i lagstiftningen.
          </p>
          <p xml:id="i-Ce4rKN4thx6bzfuBLHp14a">
            Skulle domstolarna tvingas ta upp frågan om samtycke skulle det
            förhoppningsvis leda till att fokus skulle förflyttas från offrets
            sexuella vanor till den anklagades.
          </p>
          <head xml:id="i-ufVcwkvKy1F6EeverVuBk" type="h1">
            Bristande utredningar
          </head>
          <p xml:id="i-EWLJmYZXBJ3oMBXYz1vLJ1">
            Om man ser till förhållandet mellan anmälningar och fällande
            dom i Europa år 2003 ligger exempelvis länder som Island på 21
            %, Frankrike 32 %, Norge 15 % men Sverige enbart på 7 %. Med lagföring
            menas att anmälan leder till åtal, strafföreläggande eller åtalsunderlåtelse.
            Eftersom en person kan åtalas för flera anmälda brott kan man
            inte direkt sätta relation emellan anmälda brott och lagföringar
            men det kan ändå ge en fingervisning om läget.
          </p>
          <p xml:id="i-LhuVbgr53JCnBtFAA6p5CX">
            BRÅ gjorde 2005 en undersökning av alla anmälda våldtäkter 1995
            och 2000, totalt 2 370 anmälda brott och 2 745 förövare. 60 %
            av dessa klarades aldrig upp. 12 % ledde till åtal, åtalsfrekvensen
            för barn under 15 var bara 4 %. När det rör gruppvåldtäkter utgjorde
            de 11 % av alla anmälda våldtäkter 1995 och 2000. 78 % av dessa
            brott klarades inte upp.
          </p>
          <p xml:id="i-9ooU3pExnGgRVVirmsSeFe">
            Med uppklaring menas i brottstatistiken att anmälan leder till
            lagföring eller avskrivs på en annan grund än bristande spaningsresultat
            och med personuppklaring att utredningen lett fram till en skäligen
            misstänkt person. I båda fallen sker nedläggning vanligtvis på
            grunden brott kan ej styrkas. Så även om det kan ske en uppklaring
            kan det alltså innebära att utredningen läggs ned. Utredningsresultaten
            skiljer sig också markant över landet och det finns anledning
            att arbeta för att rättssäkerheten är lika god oavsett var i Sverige
            man bor.
          </p>
          <p xml:id="i-UyDyvE3pd3Eu6ZV4ayVr5n">
            Däremot är det värt att notera att trots att anmälningarna ökat
            kraftigt har det varit mellan 100 och 200 åtalade för våldtäkt
            under hela perioden 1965 till 2004, och det är alarmerande dåliga
            siffror.
          </p>
          <p xml:id="i-UzKDXy2Ua1v7n6kKiNCSy6">
            Rikspolisstyrelsen och Åklagarmyndigheten har gemensamt granskat
            ärenden gällande våldtäkt och grov våldtäkt och sammanfattat en
            rad iakttagelser och synpunkter. Bland annat görs många anmälningar
            en lång tid efter händelsen. Ökad tidsrymd mellan brotten och
            anmälan medför ofta negativa konsekvenser för utredningen om brotten,
            framförallt i fråga om bevisläget. Därför har det stor betydelse
            att anmälan görs skyndsamt så att rättsintyg kan säkerställas.
            En tredjedel av de granskade anmälningarna hade också gjorts utom
            kontorstid. Det finns mot denna bakgrund skäl att framhålla vikten
            av att det oavsett tidpunkt på dygnet finns kunnig personal, inte
            bara hos polis och åklagare utan också hos sjukvården, som kan
            garantera rättssäkerheten. Idag finns det exempelvis akutmottagningar
            för våldtäktsoffer i Stockholm, men ofta beskrivs tyvärr situationen
            som ett geografiskt lotteri därför att kvaliteten av vården skiljer
            sig markant beroende på var i Sverige man bor.
          </p>
          <p xml:id="i-5CvxFWCcRcRF8ui18d17pG">
            Det är också av stor vikt att offren förordnas målsägarbiträde
            och att dessa är aktiva i kontakterna med offren under hela processen.
            Ofta inkommer rapporter om att offren inte hör något från sina
            målsägarbiträden och på så sätt upplever en stor osäkerhet om
            vad som händer. Särskilt allvarligt blir det när det saknas motivering
            och en förklaring till varför brott inte kan styrkas. Därför bör
            det inte enbart finnas tillgängliga målsägarbiträden, det bör
            också finnas krav på att de skall vara aktiva.
          </p>
          <p xml:id="i-3JWYFmj6DNzPua4fNv8kRq">
            Det bör därutöver alltid ske förhör med den misstänkte. Häktning,
            husrannsakan och brottsplatsundersökning bör också övervägas i
            större omfattning.
          </p>
          <head xml:id="i-2YYjmeNQ48HVawNzAPKWXy" type="h1">
            Förebyggande åtgärder
          </head>
          <p xml:id="i-EqXicS3VXPUM47RD44L8Q6">
            Det är viktigt att inte hamna i fällan att tro att bara för att
            det införs en samtyckesparagraf så löser sig allt. Ibland är det
            nämligen lätt att få den bilden när vissa debattörer argumenterar.
            Finns det en genuin vilja att ta sig an uppgiften att motverka
            våldtäkter så handlar det också om att se till vilka förebyggande
            åtgärder som krävs.
          </p>
          <p xml:id="i-YMsV3e3psK2MwQU9vZShn8">
            För att få ett slut på den stora mängden sexualbrott måste vi
            börja med våra unga. Någonstans har det gått snett när barn fostras
            till att betrakta och behandla kvinnor som är onyktra med djup
            urringning som horor och allmän egendom. Föräldrars ansvar till
            uppfostring är en viktig del av lösningen samtidigt som många
            av de unga killar som idag är dömda för sexualvård kommer från
            trasiga uppväxtförhållanden. Därför bör också skolan få ett förstärkt
            uppdrag att behandla dessa frågor genom en förstärkt sexualundervisning.
          </p>
          <p xml:id="i-NeZvtEp2HAj4ipCTFp2139">
            Samtidigt saknar vi forskning om vilka mekanismer som driver
            män att våldta. Idag vet vi inte säkert vilka faktorer som ligger
            bakom sexualbrott. Är det främst ett normrelaterat problem eller
            handlar det om makt? Dessa frågor måste besvaras för att överhuvudtaget
            kunna komma till rätta med våldtäktsproblematiken långsiktigt.
            Av den anledningen bör regeringen ta initiativ till ett forskningsprojekt
            som studerar vad som ligger bakom det höga antalet våldtäktsanmälningar
            i Sverige och vilka drivkrafter det är som styr gärningsmännen.
          </p>
          <p xml:id="i-AhwFWxF2UmsERSwEmJHeS">
            Det är av stor vikt att de unga som döms för sexualbrott genomgår
            behandling. Idag vet vi att många kommuner avbryter behandlingen
            av unga sexualbrottslingar när den börjar kosta pengar, samtidigt
            som strafftiden går ut. Istället för vård och behandling väljer
            kommunerna att låta pojkarna åka hem, vilket innebär en risk för
            nya sexualbrott.
          </p>
          <p xml:id="i-QQsM1ir8YASECQf2kBNxMe">
            Vuxna sexualförövare begår ofta sexuella övergrepp som unga.
            Avvikande sexuella beteenden under uppväxtåren är dessutom förknippade
            med allvarli ga avvikelser av sexuella beteenden i vuxen ålder.
            De unga kan placeras ut enligt socialtjänstlagen (SocL) eller
            lagen om vård av unga (LVU). Trots komplexiteten i behandlingen
            och den mycket svåra målgruppen har ingen av de pojkar som behandlats
            återfallit i brott.
          </p>
          <p xml:id="i-YGaQdJkuxud4qB7MkQcR3a">
            Problemet är att längden på de utdömda LSU-påföljderna givetvis
            är i enlighet med straffskalan, men det behöver inte alls motsvara
            den behandlingsplan på två år som en ung man behöver för att verkligen
            i grunden ändra sitt beteende. Den vanligaste påföljden är nio
            till tolv månader. Forskning visar att de som påbörjat sin behandling,
            men sen avslutar den innan behandlingen är klar, är farligare
            än vad de var innan behandlingen inleddes.
          </p>
          <p xml:id="i-KKvSXAJ2mCwzuTLteB54Fe">
            Därför bör det finnas en möjlighet för socialtjänsten att ansöka
            om att pojkarna blir fortsatt omhändertagna enligt LVU. Tyvärr
            har detta används enbart två gånger eftersom placeringarna på
            SIS (Statens institutionsstyrelse) kostar. Många väljer därför
            att låta pojkarna flytta hem. Av den anledningen bör regeringen
            överväga att överlåta kostnaderna när det rör placeringar på SIS
            på staten.
          </p>
          <p xml:id="i-523c8bw32NJPsSwgjeB4UQ">
            Även behandling av vuxna sexualförbrytare bör ses över. Vid Skogomeanstalten
            utanför Göteborg har vuxna sexuella förövare erbjudits psykoterapi
            under fängelsevistelsen sedan 1978. Målet har varit att minska
            riskerna för återfall. För att ge maximal effekt är det dock viktigt
            att behandlingen blir mer omfattande samt att det införs belöningsincitament
            för att så många som möjligt genomgår behandling, inte minst för
            att fånga upp även förnekarna. Regeringen bör därför överväga
            möjligheten att låta också behandling ingå i det förmånspaket
            som idag testas på vissa anstalter. Idag struntar en av tio helt
            i att delta i behandlingen. Dessutom behöver behandlingen bli
            mer individuell.
          </p>
          <p xml:id="i-E1DXmg8pHCaZ7SFPeZJKvw">
            Avslutningsvis handlar det om att samla sjukvård, polis, åklagare,
            domare, målsägarbiträden, offer, psykologer på behandlingshem
            osv. i syfte att hitta långsiktiga lösningar för att uppnå det
            vi alla strävar efter att se ett slut på den våldtäktsvåg som
            pågått allt för länge.
          </p>
        </div>
        <div type="motSignatures">
          <list>
            <item xml:id="i-TxRcSQUY1qUmkrnju8YFgp" who="i-WbrCkKzXDH4v9N1NB5PEQS">
              Anna König Jerlmyr (m)
            </item>
          </list>
        </div>
      </div>
    </body>
  </text>
</TEI>
