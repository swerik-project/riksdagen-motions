<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-KU-00321">
  <teiHeader>
    <fileDesc>
      <titleStmt>
        <title>Riksdagsledamöternas ställning</title>
        <author corresp="i-bRyJHEKb5DCkicXkuZwMY i-bRyJHEKb5DCkicXkuZwMY">av Ulf Kristersson m.fl. (m, s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riksdagsledamöternas ställning</title>
          <idno type="rdwebb">GG02K321</idno>
          <rs type="number">K321</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GG02K321/text</ref>
          <ref type="dokument_url_html">http://data.riksdagen.se/dokument/GG02K321</ref>
          <ref type="dokumentstatus_url_xml">http://data.riksdagen.se/dokumentstatus/GG02K321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <name>Ulf Kristersson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PdJw8xPqQjV6cBPBbRhsqT</idno>
            <name>Kent Carlsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-KppE1YHfdGUC31EQj8LDUt</idno>
            <name>Henrik Landerholm</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8HiHungHEQFnPqnUhnscP3</idno>
            <name>Martin Nilsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-bRyJHEKb5DCkicXkuZwMY</idno>
            <name>Ulf Kristersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8HiHungHEQFnPqnUhnscP3</idno>
            <name>Martin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-PdJw8xPqQjV6cBPBbRhsqT</idno>
            <name>Kent Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KppE1YHfdGUC31EQj8LDUt</idno>
            <name>Henrik Landerholm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KtDQKa6RN9Mo3caV357sG7" type="signed"/>
        <correspContext corresp="i-KtDQKa6RN9Mo3caV357sG7">
          <note type="signatory" corresp="i-bRyJHEKb5DCkicXkuZwMY"/>
          <note type="signatory" corresp="i-PdJw8xPqQjV6cBPBbRhsqT"/>
          <note type="signatory" corresp="i-KppE1YHfdGUC31EQj8LDUt"/>
          <note type="signatory" corresp="i-8HiHungHEQFnPqnUhnscP3"/>
          <note type="signatory" corresp="i-bRyJHEKb5DCkicXkuZwMY"/>
          <note type="signatory" corresp="i-8HiHungHEQFnPqnUhnscP3"/>
          <note type="signatory" corresp="i-PdJw8xPqQjV6cBPBbRhsqT"/>
          <note type="signatory" corresp="i-KppE1YHfdGUC31EQj8LDUt"/>
        </correspContext>
        <correspAction xml:id="i-6ZmT2nNHcvFW8ru7XyqhBe" type="referral">
          <date when="1993-02-10"/>
        </correspAction>
        <correspAction xml:id="i-CDodN1ZjiumaastJFSs3tt" type="dismissal">
          <date when="1993-02-09"/>
        </correspAction>
        <correspAction xml:id="i-Hajc62ck8FnrBwRKVEf4GA" type="submission">
          <date when="1993-01-26"/>
        </correspAction>
        <correspAction xml:id="i-7TqzCthro29BfEhJfBKGME" type="referral">
          <date when="1993-02-10"/>
        </correspAction>
        <correspAction xml:id="i-5kSCVz88T2pr3tCgJHxY2t" type="dismissal">
          <date when="1993-02-09"/>
        </correspAction>
        <correspAction xml:id="i-QKFZjnS5HD9gBxxHRtTiYg" type="submission">
          <date when="1993-01-26"/>
        </correspAction>
        <correspAction xml:id="i-Bo7PpLSYQceTqtovgsuesG" type="assigned"/>
        <correspContext corresp="i-Bo7PpLSYQceTqtovgsuesG">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_KU_321/mot_199293_KU_321-001.pdf"/>
      <div xml:id="i-T3DGFbEqrf2m54XzPF1RPU" type="motHeader">
        <div xml:id="i-NvJu1hQRszTpYnTjZyZkav" type="motTitle"/>
        <div xml:id="i-2kfNgCZ1MeBuHd66iL82vg" type="motSubmissionInfo"/>
      </div>
      <div xml:id="i-RBLc2348xBjL1DQwQUaJZz" type="motBody">
        <div xml:id="i-2Gt1YDwB6bUHny7dHZ8DAb">
          <p xml:id="i-BjVQzYYcYFmtbkQjykVFZ9">
            Motion till riksdagen 1992/93:K321
          </p>
          <p xml:id="i-YZk4hAg2CLbUcmqxhSCcEU">
            av Ulf Kristersson m.fl. (m, s) Riksdagsledamöternas ställning
          </p>
          <p xml:id="i-S3WMyzXpaqZ6qv648KMgzo">
            Riksdagsledamöter — eller bara regeringens transportkompani?
          </p>
          <p xml:id="i-AFRB8jjReuxbBbc3BXWqSk">
            All offentlig makt utgår från folket heter det som bekant. Frasen
            placerar den valde riksdagsledamoten i fokus för den nationella
            politiken. Men de stolta formuleringarna döljer en politisk verklighet
            som nog alla känner, men få är nöjda med. Vi kan se det i olika
            fenomen: En allt större distansering av det politiska livet från
            vardagen utanför. En ökande skepsis bland inte minst unga människor
            gentemot partipolitiken. Färre och färre människor har en personlig
            kontakt med en politiker. ”Expetrtifieringen” av politiken, och
            bara det faktum att antalet beslut är så många att inte ens de
            ansvariga politi- kerna själva lyckas hålla reda på allt, gör
            att perspektivet har förvridits. Perspektivet måste i stället
            hela tiden vara den enskilde riksdagsledamo- tens. Den förtroendevalda
            politikern, hon som har ett väljarmandat att för- valta, människors
            förtroende att motsvara och en egen övertygelse att driva. Det
            är han eller hon som har ett förtroendeuppdrag, inte partiorganisatio-
            ner, kanslier, riksdagstjänstemän eller regeringstjänstemän. Utan
            detta i fo- kus, kommer riksdagsmannen — och därmed folkets valde
            representant — att förbli längst ner i den politiska hierarkin.
            Riksdagen fattar tusentals beslut varje år. Man kan säga att riksdagsmän-
            nen är mäktiga, men maktlösa. Vi fattar beslut och tar formellt
            ansvar för oerhört mycket, men det reella inflytandet över besluten
            är för var och en försumbart.
          </p>
          <p xml:id="i-JBDTxeKr6YoKu7Co5LCXov">
            1. Inför personval!
          </p>
          <p xml:id="i-NDyu1YrqBk3n4ASr8qM4LF">
            Att vara riksdagsman ska vara ett personligt förtroendeuppdrag,
            ett sätt för väljarna att medvetet lägga makt och ansvar för det
            gemensamma på någon som de har förtroende för. Hon ska inte vara
            någon expert, hon behöver inte ha någon särskild utbildning eller
            kompetens, men hon ska vara förtroende- man. Hon ska kunna avsättas
            om hon inte motsvarar förtroendet. Hon ska vara redovisningsskyldig
            gentemot sina egna väljare, inte främst mot media, partier eller
            regering. Så borde det vara, men så är det inte i dag. De ”listval”
            eller ”partival” vi har i dag i Sverige är egentligen ovärdiga
            en verklig demokrati och påminner
          </p>
          <pb facs="riksdagen-motions-pdf/data/199293/mot_199293_KU_321/mot_199293_KU_321-002.pdf"/>
          <p xml:id="i-3Lvg5Y4e1oeDbQrCEQ45Gv">
            mycket lite om hur det borde vara. De ger väljarna mycket små
            möjligheter att påverka vem som väljs till riksdagsman. Ett fåtal
            har mycket stor makt. Man måste vara partimedlem för att alls
            kunna påverka valsedeln, samtidigt som de allra flesta väljare
            inte är medlemmar i något parti. I realiteten är det inte ens
            alla partimedlemmar utan ett litet fåtal som har det avgörande
            inflytandet. Det politiska intresset riktas därför inåt mot partibyråkratin
            i stället för utåt mot väljarna. Andra egenskaper än att verkligen
            vara den välkända, respektingivande och självständiga förtroendemannen
            blir viktigare. Sam- manträden blir viktigare än kontakter med
            väljarna. Smidighet blir viktigare - än självständighet. Kompromissen
            blir viktigare än övertygelsen. Samtidigt som många politiker
            klagar över att det är så svårt att nå ut med sitt budskap till
            väljarna, undrar nog fler och fler irriterade väljare hur man
            gör för att nå in med sitt budskap till politikerna! Den beryktade
            partipiskan — där ledamöterna primärt ges utrymme att ha en egen
            uppfattning i frågor som de flesta inte tycker är så viktiga —
            måste ersättas av en väljarpiska och väljar-morot. Annars blir
            partierna inte de dynamiska, moderna forum för politisk de- batt
            som de borde vara. I stället blir de alltmer åldrande folkrörelser,
            med allt mindre folk och allt mindre rörelse. Det är ett svek
            mot de väljare vi representerar och det är i förlängningen en
            fara för demokratins trovärdig- het. Om demokratins institutioner
            föraktas, kommer på sikt även demokra- tin i kläm. Den personvalskommitté
            som nu arbetar måste landa på en slutsats som innebär en dramatisk
            förändring och verkliga personvalsinslag. Varje försök till kosmetiska
            förändringar där det mesta förblir vid det gamla, vore ett svek
            mot våra uppdragsgivare.
          </p>
          <p xml:id="i-WtBy7wo4GKttxjzyVzwpvQ">
            2. Färre ledamöter — större möjligheter!
          </p>
          <p xml:id="i-A1oz5jyVSeKqEhaamvbHRU">
            Sverige har orimligt många riksdagsledamöter, där varje ledamot
            har orim-
          </p>
          <p xml:id="i-LD3AYAhdyHrNZRj9Hoyka5">
            ligt litet inflytande. Det leder till flera problem. Många ledamöter
            blir natur--
          </p>
          <p xml:id="i-XnBxHn6idPrARgENKMN5kh">
            ligtvis onödigt dyrt, vilket i sin tur leder till att varje ledamot
            har orimligt dåliga resurser till sin hjälp i sitt arbete och
            det blir ständiga bråk om vad riksdagen får kosta i fråga om löner.
            Riksdagsmännen är många och behand- las därefter. Man kan utan
            att överdriva säga att riksdagens ledamöter står längst ner i
            den politiska hierarkin, och så känner nog många också. Vi är
            som en skolklass som bevakas av lärare och rektorer. Detta bekräftas
            också av de informella karriärstegar — statusmässigt och lönemässigt
            — som finns i statlig förvaltning. Att vara chef i ett riksdagen
            eller regeringen underställt verk betraktas av många som betydligt
            ”finare” än att vara en av många rela- tivt anonyma riksdagsmän.
            Åtminstone betalas det betydligt bättre. Det stora antalet riksdagsmän
            leder också naturligt till den felaktiga tron att varje riksdagsman
            ska vara ”expert” på sitt område. Den är en mänsklig reaktion
            för att klara sig i ett system som inte tillåter några förtroendemän
            utan bara användbara experter. Men i längden kan inte riksdagsmännen
            be- traktas som en ”resurs” åt kanslier, partier eller regeringskonstellationer.
            I längden är det inte fler experter vi behöver utan fler ansvariga
            förtroende-
          </p>
          <p xml:id="i-Axk7BuLJ5ZPff6mgmY3k2F">
            Mot. 1992/93 K321
          </p>
          <pb facs="riksdagen-motions-pdf/data/199293/mot_199293_KU_321/mot_199293_KU_321-003.pdf"/>
          <p xml:id="i-EtfbMxSXrEyBFjCRoAtad7">
            män. ”Expertifieringen” gör mentala tjänstemän av förtroendevalda
            politi- ker. Politikerrollen, det genuina politiska ledarskapet,
            nonchaleras och alla blir sin egen rådgivare och utredningssekreterare.
            Demokrati mäts naturligtvis inte i antalet riksdagsmän, utan i
            kvaliteten i kontakterna mellan väljare och valda. För att ändra
            detta bör antalet riksdagsledamöter halveras och deras per- sonliga
            resurser byggas ut kraftigt. I många länder är det självklart
            att en parlamentariker inte främst är en utredningsekreterare
            eller telefonsvarare. I stället ges hon möjligheter att både i
            riksdagen och i valkretsen få hjälp med allt som gör kontakterna
            med väljarna så enkla och så bra som möjligt. Samtidigt som antalet
            halveras bör därför varje riksdagsman få personlig till- gång
            till en politisk assistent i riksdagen och en i valkretsen. Därutöver
            slo- pas alla ”gratis” resor och andra materiella förmåner och
            ersätts med ett re- jält tilltaget årligt belopp för den politiska
            verksamheten, för väljarkontak- ter och för kampanj. Hur sedan
            riksdagsmannen prioriterar mellan datorer, utlandsresor, ytterligare
            sekreterare, omvalskampanjer och annat är natur- ligtvis upp till
            henne själv. Ett naturligt — men inte nödvändigt — inslag är att
            ledamöter i samma parti avsätter delar av resurserna till det
            gemensamma riksdagskansliet där de ef- fektivt kan dela på viktig
            kompetens som är partigemensam.
          </p>
          <p xml:id="i-XKftfab6mvDWASAtBCzc5Y">
            3. Modernisera riksdagsarbetet!
          </p>
          <p xml:id="i-8xJp5MT3cPhhffFNUgPqGg">
            Riksdagens arbete är mycket formellt. Allt har sin gilla gång,
            varje utskott behandlar sina ärenden i den lunk som är fastställd.
            Samtidigt klagar många över att riksdagen sällan är centrum för
            den verkliga politiska debatten i Sve- rige. De tunga politiska
            debatterna och utspelen sker ofta någon annanstans. Riksdagen
            blir alltmer en formell arena och plattform, allt mindre ett cent-
            rum för förtroendevalda att förvalta det genuint gemensamma åt
            väljarna. Regelbundna små förändringar i riksdagens debattregler
            ändrar inte på detta faktum. Riksdagen jobbar i dag förfärande
            likt sina egna arbetsformer för 100 år sedan. Visst görs stora
            och små förändringar då och då. Men något reellt försök att föra
            in riksdagen i ett modernt informations- och tjänstesamhälile
            har inte gjorts. Datasystem och ficktelefoner kan inte dölja det
            faktum att avståndet mellan riksdagens valda politiker och väljarna
            bisarrt nog är större, om än av ett annat slag nu. Formellt är
            naturligtvis regeringen underställd riksdagen i meningen att regeringen
            vilar på riksdagens förtroende. Men i realiteten är det ofta precis
            tvärtom — regeringen styr riksdagen. Stark tradition och många
            och svaga enskilda riksdagsmän gör kontrollen och styrningen av
            regeringen omöjlig. Riksdagen anpassar sig lydigt till vad regeringen
            gör. En proposition läggs, den bakas in i ett fast etablerat utskottsmönster,
            där avvikelser tillhör ovan- ligheterna. Därefter hålls en mer
            eller mindre pliktskyldig debatt och vote- ring som alla i förväg
            känner till utgången av. Detta är både oseriöst och ovärdigt.
            Vi föreslår i stället att regeringens propositioner läggs direkt
            i kam- maren och att förslagen diskuteras där först, innan de
            går till utskotten för detaljarbete. På det viset kan stora och
            viktiga frågor debatteras i stort först.
          </p>
          <p xml:id="i-HA5hwnVURa3hWLJo8jgzs8">
            Mot. 1992/93 K321
          </p>
          <pb facs="riksdagen-motions-pdf/data/199293/mot_199293_KU_321/mot_199293_KU_321-004.pdf"/>
          <p xml:id="i-2oUgGvzP2rzTDtj9EXc5QL">
            Därefter börjar detaljarbetet för det fåtal som sköter just respektive
            fråga i utskottet. På motsvarande vis föreslår vi att alla regeringens
            propositioner skall pre- senteras i riksdagen först och i princip
            behandlas på samma sätt som budget- propositionen. Naturligtvis
            kan riksdagen välja att inte debattera ett okon- troversiellt
            ämne. Men riksdagen bör först få informationen. På detta vis kan
            varje riksdagsman delta på den nivå som är rimlig för en kvalificerad
            lekman och förtroendeman; det handlar om principerna och in- trycken
            från samhället utanför politiken, inte om att prestera den mest
            ex- akta lagtexten eller att gräva ner sig i de minsta detaljerna.
            Kommer vi inte ifrån detaljfixeringen i politiken, kommer vi heller
            aldrig att kunna veta vad vi röstar om. Att politiskt i riksdagen
            besluta om detaljer på det sätt vi gör i dag gör att många ledamöter
            faktiskt inte har en aning om vad de egentligen just har beslutat.
            Det är inte seriöst gentemot väljarna. Att debattera först och
            detaljarbeta sedan, gör också att man på ett bättre sätt kan diskutera
            frågor som ”saknar” utskott. Verkligheten är till skillnad från
            riksdagen inte indelad i 16 definierade utskott. Människor utanför
            poli- tiken måste känna igen sig i den politiska debatten om de
            skall ha förtroende för sina ombud. I samband med att man ger
            varje riksdagsman en större handlingsfrihet genom större resurser
            och ett eget ansvar för hur dessa bäst kommer till poli- tisk
            nytta, bör huvuddelen av det direkta stödet till partikanslierna
            i stället utgå direkt till ledamöterna. I stället kan enskilda
            riksdagsmän samarbeta om gemensamma resurser. Det är inte partier,
            utan enskilda riksdagsmän, som sitter i riksdagen. Den uppenbara
            värdegemenskap och det gemen- samma intresse man kommer att ha
            i form av hög kompetens, kommer na- turligt att uppmuntra samarbete
            inom partierna — och kanske någon gång även Över partigränserna.
            Utskottens möjlighet att följa upp de beslut som riksdagen fattar
            är ett erkänt problem. I dag fattar riksdagen beslut, men har
            mycket svårt att granska konsekvenserna av sina beslut. Denna
            uppföljning — och seriösa granskning av regeringens sätt att verkställa
            riksdagens beslut — är inte en uppgift enbart för KU eller revisorerna.
            Utskottens kompetens och kraft måste därför byggas ut. Detsamma
            gäller förutsättningarna att genomföra verkliga utskottsförhör.
            Där behövs professionell kompetens som inte varje riksdagsman
            nödvändigtvis har. På dessa tre områden — personval, ledamöternas
            resurser och förändring av arbetsordningen i riksdagen — vill
            vi se förändringar. En del beslut förut- sätter propositioner
            från regeringen, annat kan riksdagen självt besluta om.
          </p>
          <p xml:id="i-WiWR2fiz5sZXhawETLRW7e">
            Hemställan
          </p>
          <p xml:id="i-2TrtaF6PiQ4LcTw8Q8MAvo">
            Med hänvisning till det anförda hemställs att riksdagen som sin
            mening ger regeringen och talmanskonferen-
          </p>
          <p xml:id="i-Q6H9ACTQnoJQgkoHJKo8GQ">
            Mot. 1992/93 K321
          </p>
          <p xml:id="i-VMruBVcihUh2swMTsA8Zig">
            10
          </p>
          <pb facs="riksdagen-motions-pdf/data/199293/mot_199293_KU_321/mot_199293_KU_321-005.pdf"/>
          <p xml:id="i-9f24aer7XWGbP4Tn7REKgt">
            sen till känna vad i motionen har anförts om riksdagsledamöternas
          </p>
          <p xml:id="i-TnnSVq2MhNzEf9vhXqSxnN">
            ställning. Stockholm den 26 januari 1993 Ulf Kristersson (m)
            Kent Carlsson (s)
          </p>
          <p xml:id="i-5fK15EZKQRuE3c89tusGHG">
            Martin Nilsson (s)
          </p>
          <p xml:id="i-3FSqC3t5iTSJGpD1xSYuW3">
            Henrik Landerholm (m)
          </p>
          <p xml:id="i-DhswbnfafeGZ7pRE3P7ub8">
            Mot. 1992/93 K321
          </p>
          <p xml:id="i-MoEsdAL68Dmcti6VDaEUUy">
            11
          </p>
        </div>
      </div>
    </body>
  </text>
</TEI>
