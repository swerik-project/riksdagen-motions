<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00163">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__163/mot_1964__ak__163-001.pdf"/>
      <fw xml:id="i-6PVBMzdjBzqjYWqScsDmaA">
        2 Motioner i Andra kammaren, nr 163 år 1964
      </fw>
      <div xml:id="i-JnJVMrtWZfPieNkheFfE5p" type="motHeader">
        <div xml:id="i-JQqJg2KK4RtLtp4myUE4fo" type="motTitle"/>
        <div xml:id="i-3qi8riv1Hzu2NLb1gJ4Uke" type="motSubmissionInfo"/>
      </div>
      <div xml:id="i-LLG2XbhM9xzSTBvvUnqD8w" type="motBody">
        <div xml:id="i-Sg3USmxzHxWGmYyTQxFMSE">
          <p xml:id="i-8jciwEWsNMHkfKWYDdVGqx">
            Nr 163
          </p>
          <p xml:id="i-YHZuod11LzBE8ptnN281Yw">
            Av herr Björkman m. fl., om lagstiftning mot luftföroreningar.
            (Lika lydande med motion nr 134 i Första kammaren)
          </p>
          <p xml:id="i-33XhsD3F51SpbooNBrqhSn">
            Luftföroreningarna i samhället utgör — liksom vattenföroreningarna
            — ett allvarligt hälsoproblem och är en sanitär fråga av stor
            vikt. Rökgaser från förbränning i industrier och hushåll samt
            avgaser från bensin- och oljedrivna fordon utgör huvudorsakerna
            till luftföroreningarna. Medan man i Sverige ännu inte har många
            uppgifter om luftförorening- arnas storlek och art föreligger
            i med oss jämförbara länder resultat från omfattande undersökningar.
            I USA satsas årligen mer än 10 miljoner dollar på forskning rörande
            luftföroreningar. Smogkatastroferna, t. ex. den i London 1952,
            då 3 500—4 000 personer dog inom tre veckor till följd av luftföroreningar,
            visar på ett dramatiskt sätt vilken hälsorisk luftföroreningar
            i storstäder under vissa omständig- heter kan medföra. Allvarligare
            är dock de kroniska sjukdomstillstånd in- om stora befolkningsgrupper
            som kan förorsakas av luftföroreningar. I England och Amerika
            har man, enligt professor Friberg i Svensk Läkar- tidning nr 58
            1961, efter noggranna undersökningar kunnat konstatera en kraftig
            korrelation mellan mortalitet i kronisk bronkit och luftförore-
            ningar. Även i vårt land har man funnit skador, som kan ha orsakats
            av luftföroreningar bland befolkningen kring en skifferoljeindustri.
            Det är vidare känt att lungcancerfrekvensen är väsentligt högre
            i stor- städer än på landsbygden, i Sverige t. ex. 3 till 4 gånger
            vanligare. Enligt en nyligen avslutad undersökning utförd av professor
            Reinhard Poche vid medicinska akademien i Dässeldorf och byggd
            på material från sju patologiska institut i Ruhrprovinsen Nordrhein-Westfalen
            har man konsta- terat den högsta lungcancerfrekvensen bland människor,
            som dagligdags var utsatta för avgaser. Luftföroreningarna förorsakar
            också svåra sanitära olägenheter i form av dålig lukt och dammbildning.
            Beträffande luftföroreningar från motorfordon har man i USA löst
            pro- blemet att oskadliggöra de luftföroreningar, som uppstår
            genom vevhus- ventilationen. För att också nedbringa avgasernas
            halt av skadliga ämnen finns effektiva aggregat, och f. n. pågår
            ett utvecklingsarbete för att göra dem så ekonomiska som möjligt.
            Det är angeläget att i vårt land snarast få till stånd en lagstiftning
          </p>
          <pb facs="riksdagen-motions-pdf/data/1964/mot_1964__ak__163/mot_1964__ak__163-002.pdf"/>
          <fw xml:id="i-Lf5yD1MJZ2QSUvi5j2VEYh">
            Motioner i Andra kammaren, nr 163 år 1964 3
          </fw>
          <p xml:id="i-FEyEFCfSMEaRpXcWX3niiw">
            innebärande att i första hand samtliga nyregistrerade bilar skall
            vara för- sedda med godkänd anordning för oskadliggörande av föroreningar
            ge- nom vevhusventilation och avgaser. Under en övergångstid kan
            förordnas att motorfordon skall konstrueras och skötas så, att
            föroreningarna genom vevhusventilation och avgaser understiger
            vissa fastställda normer. Såda- na normer finns sedan 1959 utarbetade
            och lagfästa i Kalifornien. Genom en dylik åtgärd kan åtminstone
            uppnås att uppenbarligen onödiga luft- föroreningar undvikes t.
            ex. från felaktigt inställda (överladdade) diesel- motorer. Beträffande
            2-taktsmotorerna kommer en radikal förändring att bli nödvändig
            om denna motortyp framdeles skall få användas som driv- källa
            för motorfordon. Vid beviljandet av koncession för busstrafik
            inom tättbebyggt område bör lagstiftningen ta hänsyn till mängden
            och arten av de gaser, som därvid utsläpps. I vissa fall måste
            därvidlag elektrisk drift kanske väljas.
          </p>
          <p xml:id="i-LYsu51KQiiyqvGwJ1g85iz">
            Luftföroreningar från industriella anläggningar, värmecentraler
            m. m.
          </p>
          <p xml:id="i-85Tcjbx3EVTnPqr8Nph281">
            Dessa regleras nu endast genom hälsovårdsstadgan, vilket i praktiken
            visat sig vara otillfredsställande. Endast för vissa i $ 63 uppräknade
            slag av anläggningar behöver anmälan över huvud taget göras till
            hälsovårds- nämnden innan de får uppföras eller utvidgas. Vidare
            är det diskutabelt att kommunernas egna myndigheter — hälsovårdsnämnderna
            — nu utan stränga eller noggranna normer ensamma skall avväga
            hälsorisker och sanitära olägenheter hos tilltänkta lockande skatteobjekt.
            Ett aktuellt exempel är striden mellan Volvo och BP i Göteborg.
            BP vill förlägga ett stort oljeraffinaderi intill Volvos bilfabrik.
            Hälsovårdsnämn- den har godtagit BP:s försäkran att man skall
            undvika att luftförorening- arna blir så svåra att svaveldioxidhalten
            överstiger 20-—30 pphm (delar per hundra miljoner, dygnmedelvärde!).
            Volvo har expertutlåtande på alt denna koncentration förorsakar
            en sexdubbling av korrosionshastigheten hos bilplåt och motsätter
            sig bestämt projektet. Hur människornas and- ningsorgan motstår
            föroreningarna nämnes icke. Som jämförelse kan nämnas att de högsta
            svaveldioxidkoncentrationer som uppmätts på Stock- holms biltätaste
            citygator rör sig omkring 10 pphm, oftast har man långt mindre,
            och att man t. ex. i Ryssland tillåter maximalt 2 pphm i bostads-
            områden. Ett annat aktuellt exempel på hur nuvarande bristfälliga
            lagstiftning ger fritt spelrum för ensidiga ställningstaganden
            i frågor som berör 100 000- tals människors hälsa och trivsel
            finns i Stockholm, där man under det gångna året beslutat utbygga
            ångkraftverket i Hässelby med en jättelik anläggning om 160 megawatt.
            Elverket tog här de sanitära avgörandena och bedömningen av hälsoriskerna
            i egna händer. Elverket beställde själv en utredning hos meteorologiska
            institutet, som även remitterade ärendet till folkhälsoinstitutet.
            Den vetenskapliga utredningen visade att luftför-
          </p>
          <pb facs="riksdagen-motions-pdf/data/1964/mot_1964__ak__163/mot_1964__ak__163-003.pdf"/>
          <fw xml:id="i-9iGvSKMPQVrA5NP2KWxufu">
            4 Motioner i Andra kammaren, nr 163 år 1964
          </fw>
          <p xml:id="i-JBYRBjiwPt8Ki3W7ZZr6wZ">
            oreningarna från anläggningen skulle kunna medföra allvarliga
            hälso- och trivselrisker i stora delar av Västerort, och folkhälsoinstitutet
            uttryck- te som sin uppfattning att placeringen och utbyggnaden
            av ett stort vär- meverk intill höghusbebyggelse och fritidsområden
            är diskutabel. Detta meddelades dock icke den beslutande församlingen,
            som godkände anlägg- ningen utan omröstning i god tro att alla
            farhågor beträffande luftför- oreningar var obefogade. En lagstiftning
            i enlighet med motionens inten- tioner kommer givetvis att göra
            ett dylikt förfaringssätt otänkbart.
          </p>
          <p xml:id="i-6ZDYtrZWv3nbecdAYTRJ5s">
            Luftföroreningar från mindre anläggningar, enskilda fastigheter
            etc.
          </p>
          <p xml:id="i-8hmRUG1oNg92D3BvoSyAE1">
            I lagstiftningen bör förutses att de möjligheter som i dag står
            till buds att rena avgaser från värmecentraler av viss storleksordning
            i en framtid kan utvidgas till att även kunna tillämpas på små
            enheter t. ex. enstaka hus. Härvid bör man syfta till att begränsa
            luftföroreningarna inom olika slag av bebyggelseområden till vissa
            acceptabla koncentrationer. (Bestäm- melser av dylik art finns
            t. ex. i Ryssland.) Luftlagren bör utformas så, att man ej begränsar
            dess giltighet till vissa specificerade, uppräknade anläggningar.
            Härigenom vinner man att den ej blir inaktuell allteftersom tekniken
            utvecklas och nya slag av luftför- orenande anläggningar uppkommer.
            Det är slutligen nödvändigt att vi för att pröva frågor enligt
            denna lag får till stånd »luftdomstolar»&gt;, som bör utgöra motsvarigheten
            till våra vattendomstolar. Kungl. Maj:t tillsatte 1963 en kommitté,
            &gt;immissionssakkunniga», med uppgift att utarbeta s. k. immissionsregler
            med innebörden att ingen må bruka fast egendom på sådant sätt
            att granne vållas buller, rök, stank m. m. utöver vad som i orten
            är eller kan tänkas bli vanligt. De i motionen framförda kraven
            kan eventuellt tillgodoses genom att denna kommitté får utökande
            direktiv samt utökade resurser. Det är framför allt viktigt att
            frågan får en tillfredsställande lösning ur hälsovårdssynpunkt
            och ej en- bart ur civilrättslig synpunkt. Åberopande det anförda
            hemställes, att riksdagen i skrivelse till Kungl. Maj:t måtte
            anhålla om tillsättande av en utredning i syfte att få till stånd
            en lagstiftning mot luftföroreningar i enlighet med vad i mo-
            tionen anförts.
          </p>
          <p xml:id="i-XZ74VRRNGnC7EpUfRU4p8F" type="date">
            Stockholm den 22 januari 1964 Folke Björkman David Svenungsson
            Nancy Eriksson
          </p>
          <p xml:id="i-NX3VtqjGNdLAZx8M6k7jxh">
            Elisabet Sjövall Thorbjörn Fälldin Henning Gustafsson
          </p>
        </div>
      </div>
    </body>
  </text>
</TEI>
