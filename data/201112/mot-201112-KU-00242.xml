<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00242">
  <teiHeader>
    <fileDesc>
      <titleStmt>
        <title>Sänkta riksdagsarvoden m.m.</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkta riksdagsarvoden m.m.</title>
          <idno type="rdwebb">GZ02K242</idno>
          <rs type="number">K242</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K242/text</ref>
          <ref type="dokument_url_html">http://data.riksdagen.se/dokument/GZ02K242</ref>
          <ref type="dokumentstatus_url_xml">http://data.riksdagen.se/dokumentstatus/GZ02K242</ref>
          <ref type="doc">http://data.riksdagen.se/fil/7CC16ABC-7569-4C89-A018-BB9BBC42C533</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NqaxvwqPghesHv2KWC3xqA" type="signed"/>
        <correspContext corresp="i-NqaxvwqPghesHv2KWC3xqA">
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-LAF6PvBWeDzgUqC3hdzsYq" type="numbering">
          <date when="2011-10-04"/>
        </correspAction>
        <correspAction xml:id="i-EUSDNpg87nzMJueVMwBMwT" type="submission">
          <date when="2011-09-30"/>
        </correspAction>
        <correspAction xml:id="i-9DdxUPwPMo1WysmvaofB5u" type="transfer">
          <date when="2011-09-29"/>
        </correspAction>
        <correspAction xml:id="i-3rx8F2R2uXNZnXuP59yeRN" type="assigned"/>
        <correspContext corresp="i-3rx8F2R2uXNZnXuP59yeRN">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-24hgcBCtQnrfkGNMTRPRid">
            Förslag till riksdagsbeslut
          </head>
          <list style="ol">
            <item xml:id="i-2mKGfpD2DaE4WPueKdgNf1">
              Riksdagen tillkännager för riksdagsstyrelsen som sin mening vad
              som anförs i motionen om att utreda hur riksdagsledamöternas arvoden
              kan låsas till 100 procent av ett prisbasbelopp.
            </item>
            <item xml:id="i-4suKFbZ8Hrm4jQg91zW9Xi">
              Riksdagen tillkännager för riksdagsstyrelsen som sin mening vad
              som anförs i motionen om ett reformerat inkomstgarantisystem för
              riksdagens ledamöter.
            </item>
            <item xml:id="i-Umx5Y4UtJsAapLSXVn2nwy">
              Riksdagen tillkännager för riksdagsstyrelsen som sin mening vad
              som anförs i motionen om avskaffande av extraarvoden till riksdagens
              ledamöter för olika uppdrag inom riksdagen.
            </item>
            <item xml:id="i-XrD2yYbMthgQxeYxh7FfWP">
              Riksdagen tillkännager för regeringen som sin mening vad som
              anförs i motionen om behovet av en lagstiftning för att begränsa
              möjligheten till återval som riksdagsledamot.
            </item>
            <item xml:id="i-BkySZQvbVLBmiDXsBEXgVx">
              Riksdagen tillkännager för regeringen som sin mening vad som
              anförs i motionen om en handlingsplan för att öka antalet förtroendevalda
              och stärka fritidspolitikerns roll.
            </item>
          </list>
        </div>
        <div type="motContent">
          <head xml:id="i-GvwsmbzjBSV7WBJyZ7wSjj" type="h1">
            Inledning
          </head>
          <p xml:id="i-HXhPeQkjq2TpuE7CzdJqRo">
            Det är ett tungt ansvar som åvilar oss valda företrädare för
            svenska folket. Vi förväntas representera ett land av människor
            med olika viljor, åsikter och intressen. Vi avkrävs att förstå
            och känna empati för andra människors öden. Vi måste se vilka
            konsekvenserna blir av de beslut vi fattar.
          </p>
          <p xml:id="i-PU7hYqKManV8JFV9iTBrQ7">
            Det som i den allmänna debatten ofta kallas för politikerförakt
            har gärna sitt ursprung i våra brister på detta område. När folkets
            valda företrädare inte kan förstå förutsättningarna för människor
            som lever under andra villkor än de som gäller i politikens finrum,
            förlorar många människor sin tilltro till oss och vår förmåga
            att hantera deras problem.
          </p>
          <p xml:id="i-FhdwR3jQaFSs9u6rTp3yjV">
            Ett tungt ansvar blir inte lättare för att systemet har brister
            som vidgar klyftan mellan oss som är valda och de som har valt
            oss. Den här motionen syftar till att komma åt några av dessa
            brister.
          </p>
          <head xml:id="i-CtxWjR1yNrnA94FJoUyE7t" type="h1">
            Sänkta riksdagsarvoden
          </head>
          <p xml:id="i-DPYNJHsCorGsUXL3xEHdjc">
            Få väljer frivilligt att ge avkall på en hög ekonomisk standard.
            Det är självklart att risken är stor att man med höga arvoden
            i riksdagen lockas att sitta allt längre och att man jämför sig
            alltmer med en mindre grupp högavlönade i samhället i stället
            för med låg- och medelinkomsttagare (som utgör den stora majoriteten
            av dem som valt en till detta uppdrag). Detta bekräftas i att
            riksdagens ledamöter ofta berättigar sina höga arvoden genom att
            peka på andra högavlönade grupper i samhället. Den logiska jämförelsen
            är givetvis inte högavlönade grupper emellan utan en jämförelse
            mellan valda och den genomsnittlige väljaren. Att, såsom sker,
            använda chefslöner (och andra förmåner) i näringslivet som riktmärke
            samt för att legitimera egna arvodeshöjningar skapar i sig en
            klyfta mellan merparten av väljarna och oss som fått förtroendet
            att representera.
          </p>
          <p xml:id="i-Jf29M3HHohsR9w8wMKtJqh">
            Det finns de som hävdar att det behövs ett högt ledamotsarvode
            i riksdagen för att man ska locka kompetenta personer till politiken.
            Förutom att sådana uttalanden andas en ganska föraktfull inställning
            till oss som valt att engagera oss och våra skäl att göra så,
            vill vi på sakliga grunder kraftigt ifrågasätta det. År 1991 hade
            riksdagsledamöter ett årsarvode på 259 500 kronor. I skrivande
            stund får vi ett årsarvode på 672 000 kronor. Argumentet att ett
            högt arvode ger bättre kompetens bör med logisk konsekvens medföra
            att dagens riksdagsledamöter är mer än dubbelt så kompetenta som
            de vi hade i början av 1990-talet. Vi betvivlar starkt att så
            är fallet.
          </p>
          <p xml:id="i-C59LH7eU5P1gY6hQ77AZZa">
            Den oundvikliga konsekvensen av vårt resonemang är att ledamöternas
            arvoden omgående bör sänkas. För att ge tydlighet om vilka villkor
            som gäller och för att undvika dagens återkommande debatter om
            vad som är ett motiverat arvode föreslår vi att riksdagsarvodet
            knyts mot ett prisbasbelopp. Prisbasbeloppet enligt socialförsäkringsbalken
            (2010:110) har för år 2012 beräknats till 44 000 kronor. Det innebär
            en sänkning av riksdagsarvodet med 12 000 kronor per månad.
          </p>
          <p xml:id="i-5dLeTFBHvysuo8s5WXqBVd">
            Utöver skälen att minska klyftorna mellan de förtroendevalda
            och väljarna är en sådan sänkning också ekonomiskt intressant.
            Ett enkelt överslag ger vid handen att statskassan skulle förstärkas
            med runt 50 miljoner kronor årligen.
          </p>
          <head xml:id="i-YJGgDH7vUyrSsr8mRw1mKo" type="h1">
            Förändrat inkomstgarantisystem
          </head>
          <p xml:id="i-VVX1ZyXDzzaUsqHR21tXkg">
            Även de inkomstgarantier riksdagens ledamöter har rätt till vid
            avslutat uppdrag ger oss en annan trygghet än den som vanligen
            råder i arbetslivet. I den offentliga diskussionen om inkomstgarantierna
            har kritiken fokuserats kring det faktum att vissa riksdagsledamöter
            kunnat uppbära inkomstgaranti fram till pensionen och på det sättet
            vara försörjda av det allmänna under hela resten av livet efter
            uttåget från riksdagen. Det vore inte lämpligt att helt avskaffa
            inkomstgarantisystemet. Ett riksdagsuppdrag innebär ofta att man
            tvingas att i praktiken lämna andra tjänster, samtidigt som det
            kan vara svårt att direkt komma tillbaka in i arbetslivet efter
            att man frivilligt eller genom allmänna val fått lämna riksdagen.
            Ett lämpligt nytt system vore att en inkomstgaranti med lämpliga
            avtrappningsregler utbetalades automatiskt under två år efter
            utträdet ur riksdagen och därefter enbart utifrån en behovsprövning
            av riksdagsförvaltningen. Detta system borde gälla oavsett hur
            länge man har suttit i riksdagen och vilken ålder man har. Systemet
            ska inte ekonomiskt uppmuntra att man sitter i riksdagen länge
            eller premiera riksdagsledamöter av en viss ålder. Det tycks nu
            finnas en majoritet i riksdagsstyrelsen att se över systemet med
            inkomstgaranti och vi ser med fördel att den planerade utredningen
            utgår ifrån ovanstående resonemang.
          </p>
          <head xml:id="i-3ChEbiwtrgHPtozJAeucJ1" type="h1">
            Avskaffade extraarvoden
          </head>
          <p xml:id="i-XNvpaSv6hdqKSWE8bTqQ2M">
            Att väljas till riksdagen innebär ett stort förtroende och ett
            viktigt uppdrag. Detta är en sanning oavsett hur riksdagen väljer
            att organisera sitt inre liv. Ändå uppbär vissa riksdagsledamöter
            extraarvoden för uppgifter som ingår i det som man som riksdagsledamot
            kan komma att åta sig. Det gäller till exempel mötesarvoden för
            möten med riksdagens EU-nämnd och extraarvoden för arbeten i utskottens
            presidier eller för att sitta i riksdagsstyrelsen. Det är inte
            lämpligt att riksdagen på detta sätt utpekar vissa riksdagsuppdrag
            som mer ansvarsfulla än andra. Alla vi som sitter i riksdagen
            har ett gemensamt ansvar för riksdagens arbete och det demokratiska
            systemet, och bör därför uppbära samma arvode. Samtliga extraarvoden
            för uppgifter inom riksdagsuppdraget bör därför avskaffas.
          </p>
          <head xml:id="i-KfZx15G4F1uAYtoEYpwiNK" type="h1">
            Inför rotationsprincip
          </head>
          <p xml:id="i-6F133VJxDm8hSZHHfXoLty">
            I allt högre grad har man i Sverige och Europa kommit att betrakta
            politiken som ett yrke snarare än ett uppdrag. När politiken missuppfattas
            som ett yrke omöjliggör man inte bara för unga människor att få
            politiska uppdrag med någon särskild tyngd utan också för många
            andra grupper. Dagens system verkar utestängande gentemot den
            som vill ägna en liten del av sitt liv åt politik.
          </p>
          <p xml:id="i-HMBXY39KXnPRc2vuMJbnon">
            Verkligt omöjligt blir det för den som först på sin pensionsdag
            finner tid och möjlighet att engagera sig politiskt. Att med en
            start vid 65 års ålder bygga upp ett förtroende internt i ett
            parti starkt nog för att nå ett betydelsefullt politiskt uppdrag
            och sedan på det uppdraget nå någon form av verkligt inflytande
            över arbetet är nog i det närmaste omöjligt.
          </p>
          <p xml:id="i-Wtrb2LeDCrjc6LrrmU8Dah">
            När politiken blir till ett yrke blir dess utövare beroende av
            sina partiers välvilja. Har man ingen civil karriär att falla
            tillbaka på, har man heller inga möjligheter i ett läge där man
            inte längre är omtyckt eller välkommen i partiet. Så formas en
            riksdag av ledamöter som varken vågar eller kan ta strid mot sitt
            eget parti.
          </p>
          <p xml:id="i-PWhUhZcYZ6hYnza5XrEp3d">
            Riksdagen ska vara en plats där allas erfarenheter får höras,
            där det finns människor som vet hur det är att vara ung och hur
            det är att vara fattigpensionär, som kan beskriva svårigheterna
            med företagande för att man själv gett sig på dem och som kan
            förklara tillvaron som arbetslös för att man själv suttit där.
            För att åstadkomma detta borde en lagstadgad rotationsprincip
            införas. Ingen ska kunna omväljas till riksdagsledamot fler än
            två gånger i följd. Det ger att man som mest kan sitta i riksdagen
            i tolv år i följd. Detta ger fortsatta möjligheter till politiskt
            engagemang och uppdrag samtidigt som det garanterar att plats
            lämnas för fler i politiken. Ett övergripande mål för demokratipolitiken
            borde vara att alla ska kunna ha haft ett politiskt uppdrag under
            sin livstid.
          </p>
          <head xml:id="i-6kc9h1sc6JpFDegzgaCpLZ" type="h1">
            Uppvärdera fritidspolitikerns roll
          </head>
          <p xml:id="i-GkJvuFPi75R9SAaDFG3EQf">
            Medan fler folkvalda har blivit heltidssysselsatta av politik,
            så har vi fått allt färre fritidspolitiker. Demokratipolitiken
            har länge haft som mål att fler människor ska vara involverade
            i politiken, uttryckt som att fler borde vara förtroendevalda.
            Det är ett klokt mål. Demokratins fundament är allas likvärdiga
            möjlighet till deltagande i den gemensamma beslutsprocessen. I
            praktiken finns flera hinder gentemot denna princip. I olika forum
            väger vår röst olika, samtidigt som det lätt uppstår en klyfta
            mellan väljarna och dem som väljs till olika uppdrag. Av särskild
            betydelse för att överbrygga denna klyfta är fritidspolitikern
            och dennes roll. Det är bland annat mot denna bakgrund som ett
            av målen för den statliga demokratipolitiken är just detta, att
            få fler förtroendevalda. Att detta mål inte nåtts skulle kunna
            bero på att fritidspolitiker lätt hamnar i underläge visavi heltidspolitiker
            med betydligt bättre möjlighet att studera frågor och bakgrund
            och tjänstemän som trots att de inte är valda till något uppdrag
            har stora möjligheter att påverka beslut som fattas. Kommuner
            har därför valt att minska antalet förtroendevalda, bland annat
            genom sammanslagningar och avskaffande av nämndstrukturer. Regeringen
            borde återkomma till riksdagen med en handlingsplan för hur antalet
            fritidspolitiker skulle kunna öka och fritidspolitikerns roll
            stärkas.
          </p>
        </div>
        <div type="motSignatures">
          <list>
            <item xml:id="i-LVF9xWyWcPGxdLJN1GsQme" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-C9a9EuKNGauwLAggfZjNDN" who="i-9CH1KbWwyrj8DRqAQB3Fza">
              Gustav Fridolin (MP)
            </item>
            <item xml:id="i-73xZQ1R6m55qT8nBgWbG7G" who="i-WG11xmCpAW9nyyXv1sJFAK">
              Helena Leander (MP)
            </item>
            <item xml:id="i-CSwwQndKczaCAgm9aB5Qqx" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-QSrRBubZjds4rAC2Nj8GiJ" who="i-iThmkGNxBe7XUsT8b92pZ">
              Jabar Amin (MP)
            </item>
            <item xml:id="i-XK26ByR6keJxkTojMQkV3S" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
