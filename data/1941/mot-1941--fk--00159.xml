<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__159/mot_1941__fk__159-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 159. 5
          </p>
          <p>
            Nr 159.
          </p>
          <p>
            Av herr Linderot, i anledning av Kungl. Maj:ts proposition med
            förslag till förordning om fortsatt giltighet av för- ordningen
            den 1 mars 1940 (nr 117) rörande förbud mot befordran av vissa
            periodiska skrifter med stat- liga trafikmedel m. m.
          </p>
          <p>
            Regeringen har i proposition nr 16 föreslagit fortsatt giltighet
            av full- maktslagen om transportförbud å vissa periodiska skrifter
            med statliga tra- fikmedel. Redan när nämnda fullmaktslag för
            första gången i fjol fram- lades inför riksdagen, anfördes i en
            motion av H. Hagberg m. fl. att rege- ringen med den något invecklade
            s. k. brottsbeskrivningen »undvikit att ange, att den menar de
            kommunistiska tidningarna Ny Dag och Arbetare- Tidningen» och
            knappast något annat än kommunistisk press. Detta har fullt bekräftats,
            varjämte det visats att lagen tämligen godtyckligt nyttjats i
            vissa fall. Vi nämna som exempel transportförbudet på Sydsvenska
            Ku- riren, vars brott var att en gång ha blivit beslagtagen på
            en vedettbått och i än högre grad Kalmar Läns Kuriren, som aldrig
            blivit beslagtagen, men som transportförbjöds med den föregivna
            motiveringen att den delvis inne- höll detsamma som Sydsvenska
            Kuriren. Vi ha också tidigare påvisat att en framträdande ledamot
            av första lagutskottet icke ansåg att lagen skulle komma att utnyttjas
            mot exempelvis Norrskensflamman, ifråga om vilken tidning transportförbudet
            närmast tedde sig som ett moraliskt rättfärdi- gande av den avskyvärda
            ogärning som den tredje mars begicks då tid- ningens maskiner
            sprängdes, dess hus nedbrändes och fem människor inne- brändes,
            varjämte ytterligare fem människor endast med yttersta svårighet
            hunno rädda sig. Det påvisades vidare att fullmaktslagen stod
            i direkt motsättning till grundlagens tryckfrihetsbestämmelser.
            Vi påvisade att grundlagen uttryckligt stadgar att inga hinder
            för handeln med tryckta skrifter få finnas, annat än om skriften
            är belagd med kvarstad eller beslag eller om den indragits efter
            att ha påträffats vid något militärt förband och icke får säljas.
            Justitie- ministern hade i förväg polemiserat mot denna grundlagsbestämmelse
            så, att han, samtidigt som han erkände att grundlagen förbjuder
            regeringen att i förväg hindra skrifts spridning, ansåg att samma
            grundlag inte skulle gälla för regeringen i egenskap av chef för
            statens kommunikationsväsen. Det är inte bara på vårt håll man
            finner denna advokatyr gentemot grund- lagens uttryckliga bestämmelser
            monstruös. Så framhåller exempelvis fil. dr H. K. Rönblom i en
            skrift, »Tryckfriheten i Sverige», bl. a.:
          </p>
          <pb facs="riksdagen-motions-pdf/data/1941/mot_1941__fk__159/mot_1941__fk__159-002.pdf"/>
          <p>
            6 Motioner i Första kammaren, Nr 159.
          </p>
          <p>
            » Detta slags grundlagstolkning kan icke gärna godkännas. Om
            ett in- grepp i distributionen av tryckta skrifter icke direkt
            förbjudes i grund- lagen, så har detta sin naturliga förklaring
            däri att distributionsproblemet vid tiden för TF:s (Tryckfrihetsförordningens)
            tillkomst icke syntes in- rymma några faror för tryckfriheten.
            Att grundlagsstiftarna lagt all möjlig omsorg i dagen för att
            säkerställa försäljningen av tryckta skrifter är bevis nog för
            vad de avsågo. Av lagens tystnad i ett avseende har man inte rätt
            att dra några slutsatser som strida mot lagens anda och avsikter
            i övrigt. Den slutligen åberopade omständigheten att kommunikationsverken,
            dels med, dels utan riksdagens hörande, fått befogenhet att vägra
            befordran av vissa skrifter, kan icke åberopas som förklaring
            av grundlagen. Helt bort- sett från syftet är förordningen om
            transportförbud en utmaning mot tryck- friheten, och de ”garantier',
            som skola förhindra en godtycklig tillämpning, utgöra föraktliga
            försök att maskera godtycket.» Regeringen meddelar i sin proposition
            att den skärpt riksdagens beslut om transportförbud genom att
            utfärda ett s. k. löpsedelsförbud, som ju icke har något att göra
            med statliga transportmedel och direkt ingriper i den privata
            handeln med tidningar och tidskrifter. Detta är naturligtvis ur
            grundlagsenlig synpunkt minst lika vidrigt som själva transportförbudet,
            förutom att det utgör en godtycklig skärpning av ett riksdagsbeslut,
            som spränger denna ram. Med undantag av tidningen Trots Allt med
            dess markerade karaktär av ett engelskt propagandablad har endast
            kommunistiska tidningar drabbats av transportförbudet. En nazistisk
            tidning, »Sverige Fritt», drabbades av ett privat försäljningsförbud,
            vilket dock upphävts. Eftersom den kommu- nistiska pressen är
            språkrör för den enda organiserade oppositionen mot regeringen
            och de partier som understödja densamma, blir transportför- budets
            karaktär av ett politiskt kampmedel i de maktägandes händer mot
            oppositionen fullt tydlig. Ingenting har inträffat som gjort detta
            transportförbud mera motiverat i år än det var föregående år.
            Det bör snarast bringas ur världen, detta reak- tionära kampinstrument
            mot de radikala arbetarna, deras parti och press. På svenska järnvägar
            och genom postverket fraktas för närvarande med regeringens goda
            minne organ för femte kolonnen, som öppet prisar lands- förräderiet,
            vidare de utländska krigförande staternas speciella propagan-
            dablad liksom den inhemska reaktionens och krigsaktivismens organ.
            På samma svenska järnvägar fraktas också utländska trupper och
            utländskt krigsmaterial. Det bildar liksom en bakgrund till lagen
            om transportför- bud och dess hittillsvarande tillämpning. Lagen
            om transportförbud är antidemokratisk, en skam för den regering,
            som fabricerat den. Den har väckt olust långt in i borgerliga
            kretsar på grund av sin uppenbara grundlagsstridighet och ensidigheten
            i dess till- lämpning. Den socialdemokratiska andrakammargruppens
            ordförande för- klarade nyligen i ett tal i Göteborg att den var
            »en föga lyckad eftergift för en tillfällig stämning». Men trots
            att denna psykos från förra vintern i stor utsträckning fördunstat,
            ha regeringens socialdemokrater ånyo gjort &gt;»en föga lyckad eftergift»
            för det reaktionära högerpartiet.
          </p>
          <pb facs="riksdagen-motions-pdf/data/1941/mot_1941__fk__159/mot_1941__fk__159-003.pdf"/>
          <p>
            Motioner i Första kammaren, Nr 159. 7
          </p>
          <p>
            Jag erinrar för övrigt om vad i tal och skrift anförts inför
            riksdagen när transportförbudslagen i fjol behandlades och föreslår
            med hänvisning härtill,
          </p>
          <p>
            att riksdagen måtte avslå Kungl. Maj:ts proposition nr 16. Stockholm
            i januari 1941.
          </p>
          <p>
            Sven Linderot.
          </p>
          <pb facs="riksdagen-motions-pdf/data/1941/mot_1941__fk__159/mot_1941__fk__159-004.pdf"/>
        </div>
      </div>
    </body>
  </text>
</TEI>
