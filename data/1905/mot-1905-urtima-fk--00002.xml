<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1905-urtima-fk--00002">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1905/mot_1905_urtima_fk__2/mot_1905_urtima_fk__2-001.pdf"/>
      <div xml:id="i-GVnyNsPBMPiJWt2BFmbYjD" type="motHeader">
        <div xml:id="i-GJ5S7Df7DkoQrpLMTDC6a8" type="motTitle"/>
        <div xml:id="i-VYkhkjs32rFe2UHUKenUKB" type="motSubmissionInfo"/>
      </div>
      <div xml:id="i-C71R9bXFDxxSaT2h5KT6ty" type="motBody">
        <div xml:id="i-C5YE7mpCrHJQw1V57KBGyX">
          <p xml:id="i-2A377Mwg2TXEK468NdewyG">
            Motioner i Första Kammaren, N:o 2. 1
          </p>
          <p xml:id="i-3mbEEtbn5jnqbz24XBcRpM">
            N:o 2.
          </p>
          <p xml:id="i-J6U7HHqdoHssPkUaGhEvmv">
            Af friherre De Geer, i anledning af Kungl. Maj:ts proposition
            angående de unionella förhållandena.
          </p>
          <p xml:id="i-P6uPYGZDuXqWKHxLevpEt8">
            För oss svenskar är det omöjligt att fatta, huru de förhandenvarande
            förhållandena kunnat drifva Norge att våldsamt bryta sig ut ur
            unionen. Så har emellertid skett, och det må blifva det norska
            Stortingets sak att inför samtid och eftervärld svara för sin
            gärning. En sak skola de norska statsmännen dock aldrig lyckas
            försvara, och det är, att de velat nedlåta sig till försöket att
            med tarflig advokatyr gifva Norges handlingssätt ett sken af laglighet
            och att under grofva beskyllningar söka vältra skulden för det
            skedda öfver på Unionskonungen. Därigenom ha de satt en svår fläck
            i sitt lands historia. Hvad nu själfva det faktum, att Norge brutit
            unionen, beträffar, så är det ju obestridligt, att Sverige icke
            har någon skyldighet att lämna sitt godkännande häraf. Skall Sverige
            då söka med våld hålla Norge kvar i unionen? Icke synnerligen
            många röster här i landet torde höjas för åtgärder i den rikt-
            ningen. Med hänsyn till det sinnelag, Norges folk tyckes hysa
            mot oss, har unionen icke längre något värde, utan torde det numera
            vara minst lika viktigt för oss som för Norge att blifva densamma
            kvitt. Härom äro nog de flesta svenskar eniga, men, säger man,
            den skymf, som tillfogats vår Konung, måste aftvås, den orätt,
            som genom aftalsbrottet vederfarits Sverige, måste godtgöras,
            Norge måste på något sätt gifva oss upprättelse. Ingen kan undra
            på att sådana tankar rundt om i landet hysas och ut- talas. Anledningar
            till en uppretad sinnesstämning mot Norge saknas ingalunda. Men
            hur skall då upprättelse vinnas? Man tänkte sig nog till en början,
            att om blott Sverige nedlade sin protest mot det skedda och Bih.
            till Urtima Riksd. Prot. 1905. 1 Saml. 2 Afd. 1 Band. 2 Häft.
            (N:o 2.) 1
          </p>
          <pb facs="riksdagen-motions-pdf/data/1905/mot_1905_urtima_fk__2/mot_1905_urtima_fk__2-002.pdf"/>
          <p xml:id="i-V9FWPy73pFr96edDUuRBto">
            2 Motioner i Första Kammaren, N:o 2.
          </p>
          <p xml:id="i-Cvebb8PKs5GbK8LzDBMkqz">
            vägrade att erkänna den revolutionära norska regeringen, så skulle
            också utlandet vägra att träda i förbindelse med densamma. Norge
            skulle då småningom se sig nödsakadt att inslå på en annan väg
            för att få unionen upplöst. Men är väl detta någonting att förlita
            sig på? Finns det icke snarare, om icke visshet, så åtminstone
            sannolikhet för att den öfriga världen snart nog skall finna sig
            böra erkänna den norska revolutionen som ett fullbordadt faktum,
            hvars omintetgörande ingen bryr sig om att ifrågasätta. Sverige
            skulle då stå där ensamt med sin under dylika för- hållanden tämligen
            betydelselösa protest. På den vägen torde säkerligen ingenting
            stå att vinna. Skall man i detta afseende komma någon väg med
            norrmännen, så måste det brukas våld — krig, icke blott krigshot,
            ty för sådant torde de icke vika. Kan det nu verkligen anses föreligga
            fullgoda skäl för att tillgripa detta medel? Svaret synes mig
            icke kunna blifva annat än nej. Till grund för detta svar vill
            jag icke åberopa min personliga åsikt, att krig för en sådan orsaks
            skull är principiellt orätt; fredsidén tycks nämligen i sin praktiska
            tillämpning icke hafva synnerligen många anhängare här i landet.
            Att ett krig sådant som det, hvilket här kunde komma i fråga,
            icke kunde anses gälla värnande af vår själfständighet, är väl
            ostridigt; jag vågar påstå, att det lika litet kan erfordras för
            att upprätthålla Sveriges sanna ära och anseende. Hurudan är nämligen
            situationen? Vår Konung har med ädel harm tillbakavisat de beskyllningar,
            det norska folket riktat emot honom, men på samma gång har han
            förklarat sig icke vilja möta orätt med makt- medel. Konungens
            storsinnade beslut har vunnit det mest odelade bifall i hela den
            civiliserade världen, och ingen torde med något som helst fog
            kunna säga, att den minsta fläck blifvit satt på vår Konungs ära
            genom detta hans handlingssätt. Skulle nu det svenska folket gå
            till väga på annat sätt? Skulle vi för att skaffa oss upprättelse
            för det sätt, hvarpå Norge behandlat oss, framtvinga de våldsåtgärder,
            vår Konung afböjt, skulle vi af »Zresfölelse», för att begagna
            ett ord, som lyckligtvis icke finnes i det svenska språket, offra
            vårt blod och vårt välstånd, ja kanske riskera vårt oberoende
            gentemot andra mäktiga grannar, och allt detta utan att, såvidt
            jag kan förstå, hafva utsikt att därigenom vinna några afsevärda
            reella fördelar? Det kan ju hända, att vi på det sättet kunde
            i våra egna ögon vinna den upprättelse, hvarom i dessa dagar så
            mycket talas, men sannerligen jag tror, att vårt anseende i den
            civiliserade världen därige- nom skulle höjas. Efter allt att
            döma, tvärtom. I den utländska pressen har man icke ord nog för
            att uttrycka sin beundran öfver Konungens hållning i denna sak,
            och man uttalar blott den förhoppningen, att de
          </p>
          <pb facs="riksdagen-motions-pdf/data/1905/mot_1905_urtima_fk__2/mot_1905_urtima_fk__2-003.pdf"/>
          <p xml:id="i-74umXK8j4JCxp28VYXFjSo">
            Motioner i Första Kammaren, N:o 2. 3
          </p>
          <p xml:id="i-VbLiUtsTAbrzaghXyYdFCL">
            båda folken måtte följa hans exempel och fortast möjligt på fredlig
            väg ordna sitt mellanvarande. Ett motsatt tillvägagående från
            Sveriges sida skulle säkerligen beröfva oss de allmänna sympatier,
            vi nu äga, och öfver- flytta dem på norrmännen, hvilka då skulle
            framstå som de små och för- tryckta. Något politiskt mera oklokt
            än ett krig med Norge kan jag därför svårligen tänka mig. Det
            finnes dessutom ännu ett skäl emot ett sådant krig, och jag tvekar
            icke att nämna detta skäl, oaktadt jag befarar, att det hos många
            i närvarande stund ej skall vinna synnerligt afseende. Jag menar
            tanken på framtida försoning och vänskap. Hvad möjlighet därtill
            kan finnas, vet ingen nu, men vi måste komma ihåg, att vi svenskar
            och norrmän dock för alla tider äro hänvisade att bebo samma halfö,
            och att ett godt för- hållande mellan de båda folken trots allt
            är ett mål, värdt att sträfva efter. Låt oss därför icke genom
            blodig fejd blåsa upp nu rådande miss- stämning till verkligt
            nationalhat. Det kan möjligen synas, att jag här i onödan spillt
            ord på att plä- dera mot krig. Ingen tänker allvarligt på något
            sådant, heter det. Vi skola endast uppställa vissa villkor och
            begära garantier, och det enda, som behöfs för ändamålets vinnande,
            är, att Sverige visar sig enigt och fast beslutet att hålla på
            de fordringar, som kunna komma att uppställas för skilsmässans
            genomförande. Jag medger villigt, att i Kungl. Maj:ts till denna
            Riksdag afgifna nådiga proposition angående de unionella för-
            hållandena finnes intet, som antyder, att regeringen skulle vara
            hågad för några våldsåtgärder. Men sinnesstämningen i landet är
            på många håll upphetsad, man ropar på mobilisering och andra krigsförberedelser,
            man anklagar regeringen för svaghet och eftergifvenhet mot Norge
            och på- yrkar hvarjehanda kraftåtgärder. Under sådana förhållanden
            tror jag, att fara för krig icke är alldeles utesluten, om man
            slår in på den väg, som i den kungl. propositionen anvisas, ty
            ingen vet ännu, hvilka fordringar på »garantier», som kunna komma
            att under frågans vidare behandling i Riksdagen tillskapas, men
            det torde man med visshet kunna förutsäga, att äro dessa garantier
            eller villkor sådana, att de på minsta vis såra norr- männens
            /Eresfölelse, så godkänna de dem ej, och då måste vi, om vi ej
            vilja stå där med skammen, gripa till vapnen, och detta kanske
            för genom- drifvande af ett anspråk af ganska ringa reell innebörd.
            I öfrigt synes det mig, att om man, såsom väl många med mig göra,
            anser, att det numera måste vara minst lika angeläget för Sverige
            som någonsin för Norge att blifva unionen kvitt, så är det orimligt
            att öfver hufvud taget uppställa några villkor alls för skilsmässans
            godkännande. Utan tvifvel vinna vi mest, om vi sätta oss öfver
            det ovärdiga sätt,
          </p>
          <pb facs="riksdagen-motions-pdf/data/1905/mot_1905_urtima_fk__2/mot_1905_urtima_fk__2-004.pdf"/>
          <p xml:id="i-EDKyNSXGDs6S3WQKrLtJfC">
            4 Motioner i Första Kammaren, N:o 2.
          </p>
          <p xml:id="i-3bqoQSPtzsAYuVuDLV8Q2t">
            hvarpå norrmännen behandlat saken, och utan dröjsmål säga dem,
            att från vår sida skall icke ringaste hinder läggas i vägen för
            den skilsmässa, de eftersträfva. Sveriges ställning blir då i
            allo klar och värdig, och vi slippa ifrån att ända in i det sista
            hålla på med att kifvas med norrmännen om småsaker, ty om annat
            kan det ej gärna blifva tal, sedan unionen faktiskt, om än icke
            officiellt, är död. Hvad sedan afvecklingen af nu bestående förhållanden
            mellan de båda länderna angår, så torde den, sedan frågan om skilsmässan
            är i princip definitivt afgjord, icke komma att möta afsevärd
            svårighet. Hafva norrmännen blott vunnit det i deras ögon stora
            målet, så skola de utan tvifvel låta sig angeläget vara att vid
            unionens afveckling visa tillmötes- gående och därmed god vilja
            att börja det svåra men icke minst för dem viktiga arbetet på
            återställande af ett godt förhållande mellan de båda grannländerna.
            De meningsskiljaktigheter, som kunna uppstå under för- handlingarna
            om unionens afveckling, såväl som i framtiden möjligen uppkommande
            tvister, lära norrmännen, sedan den för dem vitala frågan är afgjord,
            icke undandraga sig att underkasta det skiljedomsförfarande, som
            af regeringen med rätta framhålles såsom i hög grad önskvärdt.
            På grund af hvad jag sålunda anfört, tillåter jag mig hemställa,
          </p>
          <p xml:id="i-4CQrbGdtZuTnCFP5JKAMiD">
            att Riksdagen, med afslag å Kungl. Maj:ts i äm- net afgifna nådiga
            proposition, måtte för sin del be- sluta riksaktens omedelbara
            upphäfvande samt, under förutsättning af Kungl. Maj:ts gillande
            af Riksdagens beslut, anhålla, att Kungl. Maj:t måtte med norska
            Stortinget ingå i förhandling om ordnande af de för- hållanden,
            i afseende å hvilka sådant ordnande må finnas erforderligt, och
            därefter för Riksdagen framlägga de förslag, hvartill berörda
            förhandlingar kunna föranleda.
          </p>
          <p xml:id="i-CSCe3UDX6V9qLg3N2nVRnp" type="date">
            Stockholm den 27 juni 1905.
          </p>
          <p type="signatureBlock" id="i-2JNkd6D8S9NUVcJ7gHy9j9">
            Louis De Geer.
          </p>
          <p xml:id="i-P9rsbhSizQcPaRzXHCPT4e">
            Stockholm 1905. Kungl. Boktryckeriet, P. A. Norstedt &amp; Söner.
          </p>
        </div>
      </div>
    </body>
  </text>
</TEI>
