<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00278">
  <teiHeader>
    <fileDesc>
      <titleStmt>
        <title>Delaktighet och tillgänglighet för personer med funktionsnedsättning</title>
        <author corresp="i-VRHymVx7EsX48sg7b5qmpS i-D7mgFwiCKxywz1E18YrEuZ">av Agneta Luttropp och Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Delaktighet och tillgänglighet för personer med funktionsnedsättning</title>
          <idno type="rdwebb">GZ02A278</idno>
          <rs type="number">A278</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A278/text</ref>
          <ref type="dokument_url_html">http://data.riksdagen.se/dokument/GZ02A278</ref>
          <ref type="dokumentstatus_url_xml">http://data.riksdagen.se/dokumentstatus/GZ02A278</ref>
          <ref type="doc">http://data.riksdagen.se/fil/0FC97218-4055-4BC0-9E4E-499CA0C661B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GGTSp6ULgR4heWRoafMC22" type="signed"/>
        <correspContext corresp="i-GGTSp6ULgR4heWRoafMC22">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction xml:id="i-4DXgm3JwTK16SYergqjh7G" type="numbering">
          <date when="2011-10-05"/>
        </correspAction>
        <correspAction xml:id="i-L4Aibqx2CHomLqRPtXNtCn" type="submission">
          <date when="2011-10-03"/>
        </correspAction>
        <correspAction xml:id="i-LZtojRSFUdhqwCMgEMyy58" type="transfer">
          <date when="2011-10-03"/>
        </correspAction>
        <correspAction xml:id="i-Xko4MYThvjVEH3xiyWGT1o" type="assigned"/>
        <correspContext corresp="i-Xko4MYThvjVEH3xiyWGT1o">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ANLzFXw1NVDFFypfEFnAv6">
            Förslag till riksdagsbeslut
          </head>
          <list style="ol">
            <item xml:id="i-Bh8jkqF6JoWYLt1m7Fuzc6">
              Riksdagen tillkännager för regeringen som sin mening vad som
              anförs i motionen om att tillgänglighet som diskrimineringsgrund
              bör regleras i lag.
            </item>
            <item xml:id="i-UW7dy5xc6rm5GBSK66ujXS">
              Riksdagen begär att regeringen återkommer med förslag om en kunskapssatsning
              hos primärkommuner, landstingskommuner och myndigheter.
            </item>
            <item xml:id="i-Xya1HhZhgN4MJZ2haBHLd1">
              Riksdagen tillkännager för regeringen som sin mening vad som
              anförs i motionen om att utreda hur fler arbetsplatser kan göras
              tillgängliga för personer med funktionsnedsättning före anställning.
            </item>
            <item xml:id="i-FVFbC3YLRgmDz8RQeJhHzr">
              Riksdagen tillkännager för regeringen som sin mening vad som
              anförs i motionen om en försöksverksamhet med samordnare enligt
              Riksrevisionens förslag. 1
            </item>
          </list>
          <p xml:id="i-QU4Mp7j3poUNRRwTmrUnLA">
            1 Yrkande 4 hänvisat till SoU.
          </p>
        </div>
        <div type="motContent">
          <head xml:id="i-6bFWsVWNQjCQ1QLiZXTnvs" type="h1">
            Motivering
          </head>
          <p xml:id="i-LaLhkvuufi7kJhpZZACMry">
            Delaktighet och tillgänglighet är honnörsord i internationell
            och nationell handikappolitik. Många utvärderingar, av bland andra
            Skolverket, Diskrimineringsombudsmannen och Handikappförbunden,
            visar dock att verkligheten är en annan. Från den 1 juli 2003
            finns en lag om diskriminering på grund av funktionsnedsättning.
            Om inte brist på tillgänglighet förs in i diskrimineringslagen
            behövs en särskild rättighetslagstiftning för tillgänglighet.
            En statlig utredning bör då se över på vilket sätt en sådan lagstiftning
            bäst kan införas i Sverige.
          </p>
          <head xml:id="i-GEV7yHd3DZFCWLRPvf291k" type="h2">
            Förskola och skola
          </head>
          <p xml:id="i-LQuvMTcDhiQiGDvPduqfmg">
            Varken läroplanen för förskolan, den obligatoriska skolan eller
            den frivilliga skolan rymmer något om vikten av delaktighet eller
            tillgänglighet trots att lärare själva uppger att ca 20 procent
            av eleverna är elever i behov av särskilt stöd. I den gruppen
            finns många elever med funktionsnedsättning.
          </p>
          <p xml:id="i-NayGcdiAfC2mnaYqPzmQ7d">
            Personal i förskolor, skolor och fritidshem möter i många grupper
            barn/elever med funktionsnedsättning. Ändå går de flesta ut sin
            lärarutbildning utan kunskap om barn/elever med funktionsnedsättning.
            I lärarutbildningen ingår specialpedagogik om 7,5 högskolepoäng,
            vilket motsvarar en veckas heltidsstudier. I alla lärarutbildningar
            bör specialpedagogik med inriktning mot funktionsnedsättning ingå.
            Utan den kunskapen är det risk att många barn och elever med funktionsnedsättning
            inte får det stöd de har rätt till.
          </p>
          <head xml:id="i-TuubRAm76TSW38Y6sp5zR4" type="h2">
            Förskola
          </head>
          <p xml:id="i-2wRDm9cvzHBsL8y5xJHkxj">
            För att alla barn i förskolan ska vara delaktiga i förskolans
            verksamhet krävs att förskollärare har kunskap om pedagogiska
            konsekvenser av funktionsnedsättningen och vilka hjälpmedel och
            läromedel som kan stödja barnet. Tidigare var landstingets habilitering
            ett stöd för förskolan med att arbeta direkt med barnet, men sedan
            bortåt tio år tillbaka har specialpedagogerna på habiliteringen
            fått ändrade arbetsuppgifter, vilket gör att de är ett stöd till
            personalen på förskolan. Även Specialpedagogiska skolmyndigheten
            arbetar enligt sitt regleringsbrev som stöd till huvudmannen.
            Handikapporganisationer och föräldrar till barn med funktionsnedsättning
            saknar det direkt riktade stödet för sitt barn.
          </p>
          <head xml:id="i-DnhpfZCagSn3hPfLDH1zGo" type="h2">
            Skola
          </head>
          <p xml:id="i-9ahiMRazfVr9XaZM9VNp4L">
            I skolan blir bristen på delaktighet och tillgänglighet tydlig.
            En rapport från Skolverket visar att endast 50 procent av den
            obligatoriska skolan och den frivilliga skolan är tillgänglig
            för elever med rörelsehinder. Bristen på utbildade specialpedagoger
            innebär en kunskapslucka som missgynnar elever med funktionsnedsättning.
            Den nya lärarutbildningen innebär ett paradigmskifte när det gäller
            specialpedagogik. En hållbar lärarutbildning (SOU 2008:109) återgår
            man till att när elever inte lyckas i skolan är det ett individproblem;
            det är elevernas fel att de inte lyckas i skolan. Förklaringar
            i elevernas skolmiljö ser man som något som varit tankeväckande.
            Från dagens skoltext om elever i behov av särskilt stöd är det
            risk att perspektivet återgår till det gamla begreppet elever
            med särskilda behov.
          </p>
          <p xml:id="i-RfEaAUayTGNM3iRUnMGEdX">
            En förutsättning för att elever med funktionsnedsättning ska
            vara delaktiga är att skolan som helhet är tillgänglig rent fysiskt
            i form av hissar, ramper, hörselslingor, god belysning och anpassade
            läromedel och hjälpmedel. Men det krävs också specialpedagoger
            med kunskap, erfarenhet och insikt om vad i miljön som underlättar
            respektive utgör hinder för eleven, funktionella åtgärdsprogram
            och möjligheter till fortbildning för lärare.
          </p>
          <head xml:id="i-NFLdYvwXUQZV3yhJfUY1s1" type="h2">
            Arbete
          </head>
          <p xml:id="i-HBfcsssL8NHQUh7LMyLPN5">
            Varje människa har rätt till ett arbete för att kunna vara delaktig
            i samhället.
          </p>
          <p xml:id="i-PbhCv8GLH4Fijs8MP6q5Wg">
            En miljon människor, eller var femte person mellan 16 och 64
            år, i Sverige uppger att de har en funktionsnedsättning. För ungefär
            50 procent av dessa personer innebär det att arbetsförmågan är
            nedsatt.
          </p>
          <p xml:id="i-Q3cf5DW6L1wasrNdE9xm1M">
            Även under år av högkonjunktur då sysselsättningen i samhället
            i stort ökar, har utvecklingen varit den motsatta för personer
            med funktionsnedsättning. Under de senaste 12 åren har sysselsättningsgraden
            till och med sjunkit.
          </p>
          <p xml:id="i-3p2GLS8HRq13Bv8e3LUDu2">
            Detta är ett slöseri med resurser och en syn på funktionsnedsättning
            som rimmar illa med politiska strategier och mål. Det innebär
            också att alltför många personer med funktionsnedsättning lever
            under knappa ekonomiska förhållanden. Det är varken ett effektivt
            eller jämlikt sätt att använda samhällets resurser och det är
            inte värdigt ett samhälle som har ratificerat FN:s konvention
            om rättigheter för personer med funktionsnedsättning. Konventionen
            har inte satt några spår på arbetsmarknaden. Tvärtom har diskrimineringen
            och exkluderingen ökat. Eftersom gruppen människor med funktionsnedsättning
            är mycket heterogen, behövs olika lösningar för olika personer
            och arbetsplatser. Ett problem är att anpassningen görs då en
            person är anställd. Därför behövs enligt Arbetsförmedlingen en
            generell tillgänglighetsreglering som gör att kostnader för anpassning
            inte är en hindrande anledning för personer med funktionsnedsättning
            att få arbete. Det innebär att arbetsplatser ska vara tillgängliga
            även om arbetsplatsen för närvarande inte har någon anställd som
            har en funktionsnedsättning. Att en människa har en funktionsnedsättning
            får inte hindra möjligheten att få arbetspolitiska åtgärder, arbetsmarknadsutbildningar,
            praktik eller starta-eget-bidrag.
          </p>
          <p xml:id="i-B2QENUvQr51pWq1dfrbhaE">
            En viktig positiv faktor med fler människor med funktionsnedsättning
            på arbetsmarknaden är också att det innebär fler möten mellan
            människor med och utan funktionsnedsättning och det är en av vägarna
            till att ändra attityder och öka kunskapen och förståelsen.
          </p>
          <p xml:id="i-BqaHts9g4ba3nDUCp1EY7S">
            För att underlätta för personer med funktionsnedsättning att
            komma ut i arbetslivet behövs att arbetslivet riktas mot den enskildes
            kompetensprofil och utvecklingsmöjligheter.
          </p>
          <p xml:id="i-Rs7Lkr9vQ1ANz79pcNYgnw">
            Det som också behövs och som uttalats av flera handikapporganisationer
            är ökad kunskap om funktionsnedsättning då brist på sådan ytterligare
            försvårar möjlighet till arbete. Myndigheter, kommuner och organisationer
            behöver ha kunskap om olika funktionsnedsättningar för att kunna
            ge det rätta stödet och hitta rätt arbetsplats. Därför behövs
            en satsning på kunskap om funktionsnedsättning inom de myndigheter
            där personal kan förväntas komma i kontakt med personer med funktionsnedsättning.
            Regeringen bör utreda hur en sådan satsning kan genomföras och
            finansieras.
          </p>
          <head xml:id="i-PzDSDn7BtfQAyNqveaESFB" type="h2">
            Samverkan
          </head>
          <p xml:id="i-Vyi49evEYQQQTxT5DCZ7Ze">
            Riksrevisionen tar i sin skrift Samordning av stöd till barn
            och unga med funktionsnedsättning Ett (o)lösligt problem? (2011)
            upp bristen på samordning mellan kommuner och landsting och föreslår
            en rad rekommendationer, bland annat en försöksverksamhet med
            samordnare för att komma tillrätta med situationer då barn och
            unga hamnar mellan stolarna.
          </p>
          <p xml:id="i-K7g66ez3ZKgoTkh7FRiyg9">
            Det kan till exempel finnas olika åsikter mellan landsting och
            kommuner om vad som är läromedel (kommunen betalar) eller hjälpmedel
            (landsting betalar). Resultatet blir att barnet/eleven inte får
            det stöd han/hon har rätt till.
          </p>
        </div>
        <div type="motSignatures">
          <list>
            <item xml:id="i-FiaHRkHDrYH4Qdo5bB2dkc" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-J2jJxosVkjk45npiYuyynf" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
