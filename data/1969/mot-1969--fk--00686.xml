<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__686/mot_1969__fk__686-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 686 år 1969 I
          </p>
          <p>
            Nr 686
          </p>
          <p>
            Av herr Gustafsson, Nils-Eric, och herr Olsson, Ernst, om skatt
            på utlandsresor.
          </p>
          <p>
            (Lika lydande med motion nr 786 i Andra kammaren)
          </p>
          <p>
            I motion till 1968 års riksdag yrkades att någon form av skatt
            på utlands- resor borde införas. Trots bevillningsutskottets och
            riksdagsmajoritetens avslag på nämnda motion vill vi härmed ånyo
            aktualisera frågan. Föränderlighetens samhälle är för sin funktion
            nödgat att skapa de eko- nomiska resurer som behövs. Skatter och
            avgifter till det gemensamma folk- hushållet skall skapa den grundval
            som är nödvändig för realiserandet av de konkreta krav medborgarna
            ställer på samhället. Själva utformningen av skattepolitiken måste
            enligt vår mening ha ett starkt solidaritetsdrag, alltså i sig
            verka inkomstutjämnande. Så verkar den direkta statliga inkomstskatten,
            vilken är progressiv. Så verkar det fixerade bottenavdraget (ortsavdraget)
            vid taxeringen. Så verkar också förmögen- hetsbeskattningen. En
            motsatt verkan har emellertid t. ex. den allmänna omsättningsskatten
            haft, och i stort sett är förhållandet detsamma med den nyligen
            genomförda mervärdeskatten. En allmän konsumtionsbeskatt- ning
            av den typ vi känner och som omfattar allt för livets nödtorft
            inklu- sive livsmedel slår hårdast mot den lägre inkomsttagaren
            och är således motsatsen till vad man kan beteckna som solidaritet
            eller strävan till in- komstutjämning. Denna skatteform kräver
            för att någorlunda kunna ac- cepteras korrektion i form av kompensationsbidrag
            till vissa grupper, t. ex. barnfamiljer och pensionärer. Vad som
            i dagens läge med stora svårigheter på arbetsmarknaden gör konsumtionsbeskattningen
            mera orättvis är det förhållandet att inte all kon- sumtion faller
            under beskattning. En familj, vars hela behållna inkomst går till
            mat, kläder och bostad, får betala moms på största delen av allt
            detta. En annan familj med högre inkomst får t. ex. pengar över
            för en utlands- resa per år. Denna familj behöver inte betala
            moms på sin resekostnad och uppehället i det andra landet trots
            att det också här är fråga om en kon- sumtion. Naturligtvis är
            det inte någon som missunnar frusna svenskar att få göra ett besök
            under varmare luftstreck, men inte kan man påstå att systemet
            utgör någon rättvisa gentemot de människor som får lägga hela
            sin inkomst till det allra nödvändigaste och som inte kan undgå
            en konsum- tionsbeskattning just därför att de har för låg inkomst.
          </p>
          <pb facs="riksdagen-motions-pdf/data/1969/mot_1969__fk__686/mot_1969__fk__686-002.pdf"/>
          <p>
            10 Motion i Första kammaren, nr 686 år 1969
          </p>
          <p>
            Det borde, anser vi, vara rimligt att resevaluta och/eller biljettkostnad
            belades med avgift motsvarande vad konsumtionsbeskattningen skulle
            gett ifall medlen förbrukats inom landet. Nettoutflödet av svensk
            resevaluta beräknas för helt år till omkring 1 miljard svenska
            kronor. Detta för vår valutapolitik dystra faktum torde också
            behöva uppmärksammas. Man torde vidare ha anledning att se ett
            avgiftsbeläggande av utlands- resorna som en indirekt stimulans
            av den svenska turistnäringen. Detta är förmodligen inte alldeles
            oviktigt i en situation då vissa av våra glesbygds- områden satsar
            stora belopp för att på något sätt kunna överleva. Vid tidigare
            gjorda framstötar angående avgiftsbeläggande av utlands- resor
            har från vederbörande instanser visats föga förståelse. I dagens
            läge kan situationen måhända vara en annan. Internationella valutafondens
            be- stämmelser och OECD:s liberaliseringskod synes i dag knappast
            vara så oryggliga som man tidigare velat göra gällande. Vad som
            på valutaområdet skett i en rad länder under de senaste åren ger
            skäl till en sådan förmodan. Både USA och vårt grannland Finland
            införde under förra året reseskatt eller restriktioner i utförseln
            av valuta. Tanken att kunna göra något posi- tivt på det här området
            synes oss därför ha bättre förutsättningar än tidi- gare. De medel
            som inflyter genom en avgiftsbeläggning av utlandsresorna torde
            mer än väl behövas inte minst till förstärkning av de lokaliserings-
            politiska och allmänt arbetsmarknadsmässiga insatserna. Med stöd
            av det anförda hemställes, att riksdagen måtte besluta att i skrivelse
            till Kungl. Maj:t anhålla om förslag till avgiftsbeläggning, motsvaran-
            de inom landet gällande konsumtionsbeskattning, av resor (resevaluta
            och/eller biljettkostnad) som svenska medbor- gare företar utanför
            riket.
          </p>
          <p>
            Stockholm den 28 januari 1969
          </p>
          <p>
            Nils-Eric Gustafsson (cp) Ernst W. Olsson (cp)
          </p>
        </div>
      </div>
    </body>
  </text>
</TEI>
