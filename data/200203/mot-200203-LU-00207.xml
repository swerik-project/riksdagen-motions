<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-LU-00207">
  <teiHeader>
    <fileDesc>
      <titleStmt>
        <title>Adoptionslagen</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Adoptionslagen</title>
          <idno type="rdwebb">GQ02L207</idno>
          <rs type="number">L207</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GQ02L207/text</ref>
          <ref type="dokument_url_html">http://data.riksdagen.se/dokument/GQ02L207</ref>
          <ref type="dokumentstatus_url_xml">http://data.riksdagen.se/dokumentstatus/GQ02L207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HXaKfGzyhFSfdQQLnhTdEX" type="signed"/>
        <correspContext corresp="i-HXaKfGzyhFSfdQQLnhTdEX">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-8efnK14w6LzXhhX85GEGma" type="referral">
          <date when="2002-10-30"/>
        </correspAction>
        <correspAction xml:id="i-GchvxGvNbjjhkta4cs1AD3" type="dismissal">
          <date when="2002-10-30"/>
        </correspAction>
        <correspAction xml:id="i-R1Tk1G82Taao9oVqCxWwa" type="submission">
          <date when="2002-10-23"/>
        </correspAction>
        <correspAction xml:id="i-RjJW9aYKR2Gpm89WiscZP3" type="assigned"/>
        <correspContext corresp="i-RjJW9aYKR2Gpm89WiscZP3">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_L_0207/mot_200203_L_0207-0001.pdf"/>
      <div xml:id="i-2gsTLxLJbGyDgmeKF12Z6A" type="motHeader">
        <div xml:id="i-S7vyCTUWFpQ6jqNNmf21LV" type="motTitle"/>
        <div xml:id="i-WXTpBsW73BTZscp59bFbvQ" type="motSubmissionInfo"/>
      </div>
      <div xml:id="i-62WmBvdsn6n6Zihv4sJ5eU" type="motBody">
        <div xml:id="i-PixnUsgaGEP9dvYvYbM7TD">
          <p xml:id="i-3Y9KvVrBdU8gkR1sEmTTBq">
            2002/03 mnr: L207 pnr: m1059
          </p>
          <p xml:id="i-3stapkhL2dTAfsBSqRAmEn">
            Motion till riksdagen 2002/03:L207
          </p>
          <p xml:id="i-FEtTuiucrUVE5xBo3vMCBE">
            av Sten Tolgfors (m)
          </p>
          <p xml:id="i-5bCNNkHjEYCA1aDNHkuivG">
            Adoptionslagen
          </p>
          <p xml:id="i-WTAjwiRSh5yER5aoUude5X">
            Motionen delad mellan flera utskott
          </p>
          <p xml:id="i-4xtk3uEb9iw1UnepYt4s6w">
            Förslag till riksdagsbeslut
          </p>
          <p xml:id="i-QRjmEqzfRQ6papMyFz3g7x">
            1. Riksdagen begär att regeringen gör en översyn av den samlade
            adoptionslagstiftningen i enlighet med vad som anförs i motionen.
            2. Riksdagen begär att regeringen ser över 25-årsgränsen för adoption
            i enlighet med vad som anförs i motionen. 3. Riksdagen begär att
            regeringen gör en översyn av ensamståendes rätt att prövas som
            adoptivföräldrar i enlighet med vad som anförs i motionen. 4.
            Riksdagen begär att regeringen utreder situationen för internationella
            adoptivbarn som adopterats av ensamstående respektive par i enlighet
            med vad som anförs i motionen.' 5. Riksdagen tillkännager för
            regeringen som sin mening vad i motionen anförs om behovet av
            forskning om adoptivbarns utveckling och hur det gått för de adoptivbarn
            som hittills kommit till Sverige i enlighet med vad som anförs
            i motionen."
          </p>
          <p xml:id="i-B6qBegoaANN7Z7uGkWWz4y">
            "Yrkandena 4 och 5 hänvisade till SoU.
          </p>
          <p xml:id="i-8o6Rzqes8abMDNMxBkcxAc">
            21
          </p>
          <pb facs="riksdagen-motions-pdf/data/200203/mot_200203_L_0207/mot_200203_L_0207-0002.pdf"/>
          <p xml:id="i-9zgGGKQxrMUg7zDF4PLyXo">
            2002/03:L207
          </p>
          <p xml:id="i-25M5mRudhkx7joJju9RfZd">
            12
          </p>
          <p xml:id="i-NQeguW6bGnzav5BjWtYuiB">
            Se över adoptionslagstiftningen
          </p>
          <p xml:id="i-VS4FtE3eNuJzmu9tqg3Urv">
            Varje år adopteras cirka 1 000 utländska barn av svenska föräldrar.
            Genom internationella adoptioner får barn som fötts under och
            till svåra omständigheter nya och starkt motiverade familjer och
            därmed möjligheter till bättre liv. Vuxna människor som längtar
            efter barn och som inte kan få egna barn eller som av andra skäl
            väljer att adoptera får sina drömmar om föräldraskap uppfyllda.
            Bilden av internationella adoptioner är därför rättmätigt väldigt
            positiv. Men samtidigt som det står klart att det nya livet i
            Sverige blir bra för de flesta adoptivbarn måste det också konstateras
            att internationella adoptioner inte är utan komplikationer. Det
            finns svårigheter, som förtjänar att uppmärksammas. Allt för att
            våra möjligheter att stödja adoptivbarnen på rätt sätt och utveckla
            vår lagstiftning skall förbättras. Det är en omvälvande upplevelse
            för ett barn att byta land, kultur, språk och omgivning. Det är
            tveklöst en av de största och mest svårförklarliga för- ändringar
            som ett barn kan genomgå. Gemensamt för alla adoptivbarn är ju
            att de tidigt separeras från sina biologiska föräldrar, vilket
            undantagslöst är ett trauma. Varje adoption börjar med en tragedi
            för barnet. Via barnhem och lokala myndigheter kommer barnen småningom
            — i varierande åldrar — till nya familjer i främmande länder.
            Där väntar i de allra flesta fall väl utvalda och starkt motiverade
            familjer på barnen. Men ändå kommer frågorna om utseende, annorlundaskap,
            identitet och biologiskt ursprung att finnas där och de måste
            kunna hanteras både av barnet och omgivningen. Adoptionen är inte
            bara en enstaka händelse i barndomen, utan en process som pågår
            hela livet. Processen är olika intensiv i olika perioder och det
            är förstås olika för olika personer, men den finns där. Man kan
            aldrig växa ifrån att man är adopterad, bara in i det och göra
            det till en del av identiteten. Internationella adoptivbarn har
            en speciell situation och speciella behov. Det ändrar inte bilden
            av internationell adoption som någonting bra och positivt, men
            det innebär att vi i Sverige har ett ansvar att erkänna och söka
            kunskap om dessa adoptivbarns speciella behov för att på ett bra
            sätt kunna förstå och stödja barnen.
          </p>
          <p xml:id="i-4U8qjWze3HC6ukHioc93jh">
            Allt större medvetenhet
          </p>
          <p xml:id="i-MrgzwXA3xBnHe3ZX3zSL6W">
            Under 1960- och 70-talen var synen på internationella adoptioner
            med förlov sagt ganska naiv. Välviljan var stor, liksom tron på
            att adoption var ett sätt att hjälpa både barn och blivande föräldrar.
            Det förekom att par adopterade av ideella motiv. Få problem diskuterades.
            De första föräldragenerationerna fick tämligen oförberedda på
            internationella adoptivbarns speciella behov ta emot
          </p>
          <pb facs="riksdagen-motions-pdf/data/200203/mot_200203_L_0207/mot_200203_L_0207-0003.pdf"/>
          <p xml:id="i-5ofbAUaczHprLpntP3mePK">
            adoptivbarn. Det fanns få invandrare i Sverige och adoptivbarn
            med annat utseende betraktades nästan som ett exotiskt inslag
            i gatubilden där de bodde. I dag kan det konstateras att de första
            internationella adoptionerna var något av ett socialt experiment,
            om än med de bästa ambitioner. Forskningen, diskussionen och medvetenheten
            om adoptivbarns speciella situation och be- hov har kommit först
            i efterhand. Ett exempel ger den medicinska behandlingen av de
            första generationer- nas adoptivbarn. Många barn som kom var sjuka
            i infektioner och svaga av undernäring. Sjukvården inriktades
            på att snabbt bota sjukdomarna och få upp vikten. Resultatet av
            den goda ambitionen blev att barnen först utsattes för undernäring
            och därefter för övergödning, vilket resulterade i att många kom
            för tidigt i puberteten och kroppslängdstillväxten stannade av
            för tidigt. Adoptivbarn testades heller inte för gulsot, när de
            kom till Sverige. Resultatet har blivit att vissa barn drabbats
            av kroniska problem och en del t.o.m. tvingats till transplantation
            av lever. Efterhand har vi lärt oss att förstå dessa hälsoproblem.
            Men de under- stryker allvaret i att ett kunskapsperspektiv måste
            prägla alla adoptionsfrågors hantering.
          </p>
          <p xml:id="i-SfD84RbeXXcx7vitYMKEKK">
            Adoptivbarns speciella situation
          </p>
          <p xml:id="i-NFovTy5Yj2rw5AxrogqBdK">
            Gemensamt för alla adoptivbarn är att de tidigt separerats från
            sina biologiska föräldrar. Ibland har detta skett ansvarsfullt
            genom att barnet överlämnats till ett barnhem, sjukhus eller fosterfamilj.
            Ibland har barnen kommit till barnhem som = hittebarn eller gatubarn
            och i vissa speciella fall efter tvångsomhändertaganden eller
            andra trauman. Barnen kan sedan ha bott på flera avdelningar,
            på flera barnhem under kortare eller längre perioder innan de
            kommer till sin nya familj. Detta har stor betydelse för barnens
            utveckling eftersom det lilla barnet varje gång det sökt knyta
            an till och bygga en nära relation till någon vuxen snabbt separerats
            från denne. Under perioder kanske det lilla barnet inte ens har
            någon vuxen att relatera till. Detta påverkar förmågan att bygga
            nära relationer senare i livet. Det påverkar och formar också
            barnets trygghets- känsla. Vissa barn ger helt enkelt upp försöken
            att knyta an till vuxna. Det centrala är att alla adoptivbarn
            genomgått ett antal separationer redan när de kommer till Sverige.
            I avsaknad av tillräckliga språkkunskaper och förmåga att kommunicera
            om sina känslor inför den enorma förändring som adoptionen innebär
            kan barnet efter ankomsten till adoptivfamiljen under en period
            sluta sig inåt, regrediera eller bli aggressivt. Barnets ålder
            vid adoptionen spelar stor roll. För de flesta barn går den inledande
            och riktigt jobbiga fasen över. Men ju äldre barnet är när det
            kommer till adoptivfamiljen, desto svårare verkar övergången och
            risken för senare komplikationer vara. 18 månader verkar vara
            något av en vattendelare.
          </p>
          <p xml:id="i-EjWLaLU1S1TtzYiWF2eQZB">
            2002/03:L207
          </p>
          <p xml:id="i-6sx2uZPkR5wqYecojeqdX8">
            13
          </p>
          <pb facs="riksdagen-motions-pdf/data/200203/mot_200203_L_0207/mot_200203_L_0207-0004.pdf"/>
          <p xml:id="i-MSSgL94parPsycwBMei7pd">
            2002/03:L207
          </p>
          <p xml:id="i-TdbdLjUJGmWRA3cXe3U5iu">
            14
          </p>
          <p xml:id="i-S5xP32ZesFdkKqX3hD5gNu">
            Också kliniska erfarenheter tyder på att hög ålder vid adoptionen
            är en riskfaktor. Barnets tidiga erfarenheter försvinner inte,
            utan ligger kvar och kan göra sig påminda senare i livet. Det
            gäller för alla barn. Sammantaget kan man konstatera att det är
            bra att de svenska adoptivfamiljerna är så väl utvalda och stabilare
            än snittet. Det är viktigt att de nya föräldrarna är väl medvetna
            om det speciella i barnets ursprung och hur det bäst kan bemötas
            och hanteras. En del barn känner till vilka de biologiska föräldrarna
            är och orsaken till att de lämnades bort. Men många barn gör det
            inte och ägnar många, långa funderingar åt vilka föräldrarna var
            och varför man lämnades bort för adoption. Detta är naturligt
            och gäller också om relationen till den svenska familjen är bra.
            Att vara adopterad är att vara utvald av en svensk familj, men
            det är också att vara övergiven av sina ursprungliga föräldrar.
            Varför övergavs man? Har man egen skuld i detta? Ursprunget är
            viktigt för det egna identitetsbyggandet. Frågor som vem är jag,
            var kommer jag ifrån, hur kommer jag att se ut, vad vill jag?
            präglar tankarna. Under tonårstiden är denna process som starkast,
            men kan fortsätta att påverka individen under de tidiga vuxenåren.
            Frågorna kan aktualiseras och accentueras under vissa perioder,
            som när egen familjebildning börjar bli aktuell, dvs. när man
            funderar över eller får egna barn. Adoptivbarn har också att hantera
            ett annorlunda utseende än majoriteten. Alla former av avvikelser
            är känsliga, särskilt under tonåren, speciellt de man inte valt
            själv. Man ser inte ut som sina föräldrar eller kompisar fast
            man vill vara och på många sätt känner sig ”lika”. Många barn
            förnekar under perioder det egna ursprunget. Man känner sig som
            svensk, men kan ändå bli behandlad som vore man invandrare. Den
            inre och den yttre identiteten kolliderar. Adoptivbarnets identitetsbyggande
            är mer komplicerat än andra barns. Man har helt enkelt fler svåra
            och annorlunda frågor och faktorer att hantera. Man skall få ihop
            känslan av att vara svensk, med vetskapen om att vara utländsk.
            Man skall få ihop sin familj, med vetskapen om att det funnits
            en annan. Man skall fundera över det egna livet i Sverige, och
            det som kunde ha blivit i ett annat land. Till detta skall läggas
            effekterna av de ofta många och svåra separationer- na som många
            adoptivbarn gått igenom som små, med allt vad det kan innebära
            för förmågan till nära relationer senare i livet. För många blir
            resultatet ett livslångt sökande, för andra en känsla av tomhet
            och identitetslöshet.
          </p>
          <p xml:id="i-BwmJSzptAqi8oyG9S1TPpt">
            Kliniska erfarenheter
          </p>
          <p xml:id="i-Kh3P3rn3sXCM5VxmY6GR5L">
            Att situationen kan vara svår att hantera visas av att internationella
            adoptivbarn är överrepresenterade som patienter inom barn- och
            ungdomspsykiatrin. Enligt olika undersökningar är ungefär dubbelt
            så många
          </p>
          <pb facs="riksdagen-motions-pdf/data/200203/mot_200203_L_0207/mot_200203_L_0207-0005.pdf"/>
          <p xml:id="i-Qhm4EjR7csF33RgxyBseTg">
            adoptivbarn patienter där som det borde vara fråga om, sett till
            hur många adoptivbarn det finns. En tredjedel av dessa hade så
            svåra problem att de varit inlagda på klinik för att få hjälp.
            Adoptivbarn är vidare överrepresenterade på $12-hemmen. Där finns
            2,6 gånger fler adoptivbarn, än det statistiskt sett borde göra.
            Det förefaller — vilket också kunde förväntas — att särskilt tonårsperioden
            är svår för många adoptivbarn. I dygnsvård för tonåringar är adoptivbarnen
            2,4 gånger överrepresenterade jämfört med en normalpopulation.
            De finns där också av andra skäl än icke-adopterade ungdomar.
            Psykiska skäl och inte bristande hemförhållanden dominerar. Samtidigt
            är det viktigt att poängtera att endast 0,7 procent av landets
            adopterade tonåringar fanns i dygnsvården. Sett till den totala
            gruppen adoptivbarn finns det tecken som tyder på att den inte
            är överrepresenterad bland dem som söker barn- och ungdomspsykiatrisk
            vård. Förmodligen är det i stället så att de flesta adoptivbarn
            klarar av att med hjälp av väl utvalda och stabila familjer hantera
            den ökade belastning det innebär att vara adopterad. Men de adoptivbarn
            som inte klarar av situationen får som det verkar mycket allvarliga
            problem, varför adoptivbarnen ändå blir överrepresenterade i den
            barn- och ungdomspsykiatriska vården. Det man söker hjälp för
            är aggressioner, relationsproblem och sociala problem. De barn
            och ungdomar som är adopterade har en annan familjesitua- tion
            än övriga barn med problem. De kommer från stabilare familjer
            som är tämligen socialt välanpassade när övriga berörda barn ofta
            kommer från socialt belastade familjer. Mycket tyder på att adoptivbarnens
            överrepresentation inom barn- och ungdomspsykiatrin skulle vara
            betydligt större om adoptivfamiljerna inte var så väl utvalda.
          </p>
          <p xml:id="i-SJNVL5t1oY6KWXXgfXEHQH">
            Kunskapen ofullständig
          </p>
          <p xml:id="i-D1icSYCLRBLmKpT6WbXveM">
            Kunskapen om adoptioner och adoptivbarns utveckling är ännu ofullständig.
            Det behövs mer forskning om adoptivbarns utveckling och om hur
            det gått för de adoptivbarn som hittills kommit till Sverige.
            En ny undersökning visar att 4,7 procent av landets utlandsadopterade
            kvinnor hade försökt begå självmord under den undersökta 13-årsperioden.
            Motsvarande siffra för svenskfödda var en procent. Överrepresentationen
            i självmordsförsök var nästan femfaldig. Adopterade män var dubbelt
            överrepresenterade i självmordsförsök. Adopterade tjänar mindre,
            har lägre utbildning och är oftare utan arbete än kontrollgrupperna.
            Det är bara hälften så vanligt att man finner en äktenskapspartner.
            Detta ifrågasätter totalt den rådande bilden av den oproblematiska
            integrationen och identitetsbildningen. Detta gör inte att internationella
            adoptioner bör stoppas, men väl att stödet måste öka till de adopterade
            som behöver det, forskningen måste öka, lagen måste ses över.
          </p>
          <p xml:id="i-Vqn3YpsYECkFUsyQ7Pcymj">
            2002/03:L207
          </p>
          <p xml:id="i-A3jBVEErQLKVkQd2nu8izD">
            15
          </p>
          <pb facs="riksdagen-motions-pdf/data/200203/mot_200203_L_0207/mot_200203_L_0207-0006.pdf"/>
          <p xml:id="i-Gy38WSvhN7pGk3yyqHcT9T">
            2002/03:L207
          </p>
          <p xml:id="i-DRRYU2cAREPEm6MMumSFba">
            16
          </p>
          <p xml:id="i-EZvtLeooFqoAMjAUozmqMY">
            Regeringens arbete med adoptionsfrågor sker så styckevis och
            delt. Det saknas sammanhang och ett konsekvent barnperspektiv
            i frågorna. De mest grundläggande adoptionsfrågorna ingår inte
            i regeringens pågående ensamutredning av internationella adoptioner.
            Men hela adoptionslagstiftningen måste nu ses över. Det är ett
            politiskt ansvar att följa upp hur det har gått för de adoptivbarn
            som hittills kommit till Sverige. Mer forskning om adoptivbarns
            utveckling och behov behövs, för att undanröja dagens betydande
            kunskapsbrister. Justitieminister Thomas Bodström har i riksdagen
            menat att det krävs sammanställningar av forskningen om adopterade.
            Säkert, men det räcker inte. ”Ytterligare forskning behövs säkert.”
            Det har alltså Bodström själv tillstått. Vi vet att många adopterade
            mår dåligt, men inte varför. Då är det också svårt att kunna hjälpa.
            Adopterade som grupp är sårbara, det är inte bara så att de ”kan
            vara det”, som Bodström säger — de är det. När kunskap saknas
            räcker det inte med att hänvisa till hemutredningarna. Nu har
            vi undersökningar om hur adopterades liv blivit i Sverige. De
            har redovisat resultat som ställer omedelbara krav på fördjupning
            av kunskapen. Det saknas kvalitativa undersökningar av orsakerna
            till de problem som dessa breddundersökningar visat. Det är alltså
            inte bara en sammanställning som behövs, utan också ny forskning.
            Däremot finns holländsk och internationell forskning — som Kommittén
            om barn i homosexuella familjer bortsåg ifrån — som bör ingå och
            aktualiseras i en sammanställning. Det gäller också det holländska
            programmet för stöd till adopterade och deras familjer, liksom
            utbildning av dem som jobbar i socialtjänst och barn- och ungdomspsykiatrin.
            Det är ett underkännande av politikens förmåga att ta ansvar att
            det viktigaste bidraget till kunskapen om hur det gått för adopterade
            i Sverige har lämnats av journalister, som beställt och lyft fram
            ny kunskap. Det har förekommit internationella adoptioner till
            Sverige i större skala i cirka 35 år. De första adoptivbarnen
            har nu hunnit bli vuxna och vissa har bildat familj. Det saknas
            dock i huvudsak longitudinella studier om hur barnens liv och
            situation ser ut över tid. Den forskning som finns har mer karaktären
            av ögonblicksbilder vid en given ålder. Vi vet ännu inte hur familjebildningssituationen
            och föräldraskapet fungerar.
          </p>
          <p xml:id="i-F2YQPiDCFBhFaQX31iUnu8">
            Regler för gifta pars adoptioner
          </p>
          <p xml:id="i-ATbDWxSKYaPWbGgWdcktVw">
            Gifta par kan adoptera gemensamt i Sverige. Den som adopterar
            måste ha fyllt 25 år. En make kan också under vissa förutsättningar
            genom så kallad styvbarnsadoption adoptera den andre makens barn.
            Då klipps barnets juridiska band till den andre biologiske föräldern.
            Det förefaller inte självklart att 25-årsgränsen längre är motiverad.
            Socialnämnden måste ge sitt medgivande till den eller dem som
            önskar adoptera. Om en person är lämplig att bli adoptivförälder
            avgörs alltså alltid
          </p>
          <pb facs="riksdagen-motions-pdf/data/200203/mot_200203_L_0207/mot_200203_L_0207-0007.pdf"/>
          <p xml:id="i-GH3q6jEjNdX3khKy5mZCra">
            efter hemutredning i det enskilda fallet, varför en generell
            åldersgräns som är högre än myndighetsåldern inte ter sig motiverad.
            Regeringen bör se över om annan åldersgräns än myndighetsåldern
            verkligen är motiverad. Beslut om att godkänna adoptioner fattas
            av tingsrätten, om adoptionen inte gjorts klar utomlands. Adoption
            kan bara godkännas om den är till fördel för barnet. Det är viktigt
            att understryka att adoption inte är en rättighet för vuxna människor,
            utan alltid måste vara en fråga om vad som är det bästa för barnet
            i fråga. I domar från länsrätter och kammarrätter — efter det
            att beslut från socialnämnder och NIA har överklagats — har det
            framgått att lagen inte innehåller tydliga kriterier för när adoption
            skall medges. Domstolarna har tolkat lagen vidare än NIA, Statens
            nämnd för internationella adoptioner. NIA har därför sagt att
            lagen borde förtydligas och utvecklas vad gäller de krav som ställs
            på adoptivföräldrar. Detta förhållande bör ingå i en översyn av
            det samlade regelverket för adoption.
          </p>
          <p xml:id="i-6wq7aeEzEugbhxFq8uqLMm">
            Ensamståendes adoptioner
          </p>
          <p xml:id="i-NiReAudFoXcaMN6PCkfhkx">
            I dag har ensamstående vuxna, som inte är registrerade partners
            möjlighet att adoptera. Det som är unikt med den rätten är att
            det alldeles saknas förarbeten som utreder eller problematiserar
            den möjligheten. Den enda motivtext som finns är något enstaka
            stycke i förarbetena till 1917 års adoptionslag, då internationella
            adoptioner över huvud taget inte var aktuella. På den tiden hade
            man inte det barnperspektiv vi har i dag. Adoptionsrätten för
            ensamstående handlade från början om möjligheten till inhemska
            adoptioner, men kom efterhand att omfatta också internationella
            adoptioner. Av tillgänglig forskning och statistik framgår att
            barn adopterade av ensamstående i än högre grad än barn som är
            adopterade av par är överrepresenterade i barnpsykiatrisk vård.
            Barn som adopterats av ensamstående har i olika studier varit
            fyra gånger överrepresenterade i barn- och ungdomspsykiatrisk
            vård, jämfört med en normalpopulation. Detta antyder att här kan
            finnas problem som ännu inte är tillräckligt kända och som måste
            utredas. Det faktum att ensamma adoptivföräldrar i alla fall tidigare
            fick ta emot barn som var äldre än snittet och ibland hade andra
            typer av problem redan vid ankomsten kan vara en delförklaring.
            Men det kan också vara så att det helt enkelt är svårare för en
            ensam person att klara att hantera ett internationellt adoptivbarns
            speciella behov och förutsättningar. Om kraven är stora på ett
            par som adopterar gemensamt är kraven än mycket större på en ensam
            person. Det förekommer också att barn adopteras bort av ensamstående
            mammor i länder där det är socialt oacceptabelt för en kvinna
            att vara ensamstående mor. Det kan i vissa fall därför vara problematiskt
            att som ensamadopterad söka sitt ursprung i hemlandet.
          </p>
          <p xml:id="i-RfDF5NWoFQNhsR9a681xvu">
            2002/03:L207
          </p>
          <p xml:id="i-WgiB7znWUKQVRLeGm5ZmYg">
            27
          </p>
          <pb facs="riksdagen-motions-pdf/data/200203/mot_200203_L_0207/mot_200203_L_0207-0008.pdf"/>
          <p xml:id="i-T4A1pYKPVrMtGcm4iRtjNQ">
            2002/03:L207
          </p>
          <p xml:id="i-Y8Ssm9jGX98Ltzt6NXEAoU">
            18
          </p>
          <p xml:id="i-KWJ2RhiRDdkz5TRka9pFkF">
            Alla ursprungsländer tillåter inte ensamstående att adoptera
            och de flesta prioriterar par, därför att de bedömer det vara
            bättre för barnen. Sammantaget kan man konstatera att det saknas
            tillräcklig kunskap om situationen för barn som adopterats av
            ensamstående. Det saknas också närmast helt förarbeten i frågan.
            Samtidigt finns tecken som kan indikera att det finns problem,
            varför situationen för dessa barn liksom rätten för ensam- stående
            att adoptera bör ses över.
          </p>
          <p xml:id="i-Lu7m2cJ97mVTYCzHAXRSuk">
            Adoption är ett löfte
          </p>
          <p xml:id="i-N3p9HxRFgz6tb5rqmwNBHy">
            Adoption är i princip enda gången staten officiellt välsignar
            ett föräldraskap och slår fast att en viss familjesituation är
            den bästa tänkbara för ett visst barn. Det är ett oerhört tungt
            ansvar staten tar på sig när man på detta sätt avgör ett barns
            framtida livsöde. Adoption är ett löfte som staten ger till ett
            barn. Det är ett löfte inte bara om ett bättre liv, utan ett löfte
            om att skapa bästa tänkbara förutsättningar för det berörda barnet.
            Det säger sig självt att hela frågan om internationella adoptioner
            måste hanteras med stor ödmjukhet och stor försiktighet. Redan
            av detta skäl finns det anledning att löpande följa upp och under-
            söka hur det gått för de adoptivbarn som hittills kommit till
            Sverige. Likaså finns det anledning att löpande se över adoptionslagstiftningen
            för att tillse att den är väl fungerande och välanpassad till
            samhällets utveckling. Hur kan det komma sig att regeringen tillsätter
            parlamentariska utred- ningar för att se över delar av adoptionslagstiftningen,
            men inte tycker att en parlamentarisk utredning är påkallad för
            att se över helheten. Hur kan delfrågan anses vara större än helheten?
            Hur kan adoptionslagen utvidgas utan att följderna av dess nuvarande
            utformning kan överblickas? Hela adoptionslagstiftningen, som
            idag innehåller en rad konstigheter, måste ses över. Om inte nu
            — när? Justitieministern har tvingats medge att det kan finnas
            skäl för detta. I domar från länsrätter och kammarrätter — efter
            det att beslut från socialnämnder och NIA har överklagats — har
            det framgått att lagen inte innehåller tydliga kriterier för när
            adoption skall medges. Domstolarna har tolkat lagen vidare än
            NIA, Statens nämnd för Internationella adoptioner. NIA har därför
            sagt att lagen borde förtydligas och utvecklas vad gäller de krav
            som ställs på adoptivföräldrar. Detta förhållande bör ingå i en
            översyn av det
          </p>
          <p xml:id="i-SRKHYtY5fKsegRQeeJGeJ6">
            samlade regelverket för adoption.
          </p>
          <p xml:id="i-MYNh2FjzY4JFVU9kYkZiTH" type="date">
            Stockholm den 8 oktober 2002
          </p>
          <div xml:id="i-YS35Pxfe22EtYEGNbk8frZ" type="signatureBlock">
            <list xml:id="i-6NcN1psbcWUatMfeZpjQUC">
              <item xml:id="i-Le78EVEmyFMXCG5CYs7F4r" who="i-Q6uWG1k3pbJio9CebNs3Cz" type="signature">
                Sten Tolgfors (m)
              </item>
            </list>
          </div>
        </div>
      </div>
    </body>
  </text>
</TEI>
