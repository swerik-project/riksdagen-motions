<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0430/mot_200304_MJ_0430-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ430 pnr: m1552
          </p>
          <p>
            Motion till riksdagen 2003/04:MJ430
          </p>
          <p>
            av Gunnar Axén och Stefan Hagfeldt (m)
          </p>
          <p>
            Blyhagel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av att tillsätta en heltäckande konsekvensutredning
            gällande förbudet att använda bly i jaktammunition.
          </p>
          <p>
            Motivering
          </p>
          <p>
            I början av 1990-talet fattades av miljöskäl beslut om att successivt
            förbjuda användningen av metalliskt bly i ammunition. Sedan 2002
            är det förbjudet att använda blyhagelammunition i våtmarksområden.
            Vid halvårsskiftet 2003 utökades förbudet till att omfatta skjutbanor
            och jaktstigar. Den 1 januari 2008 är det tänkt att förbudet även
            skall omfatta jakt på fastmark med både kulvapen och hagelvapen.
            Grunden för förbudet bygger på uppfattningen att metalliskt bly
            som används till ammunition utgör en så allvarlig miljöfara att
            användandet måste stoppas. Grundämnet bly blev med ett penndrag
            omvandlat till en kemisk produkt när det används som ammunition.
            Detta medan annan användning av metalliskt bly fortgår utan åtgärder
            och förbud. Till exempel som sänke inom fritids- och yrkesfisket,
            som tyngder på däckfälgar, i blyinfattade fönster och som kabelbly
            nedgrävt i marken. Dessa applikationer av metalliskt bly, som
          </p>
          <p>
            är betydligt mer omfattande än jägarnas användning, ses uppenbarligen
            inte som ett miljöproblem. Effekterna av förbudet har inte tagits
            i beaktande när beslut fattades. De ursprungliga skrivelserna
            nämner kortfattat att bly skall ersättas med alternativa material.
            Gällande blyhagel nämns stål, vismut och tungsten. Kunskapen om
            dessa materials effekter på viltet, vapnen och riskerna för användaren
            och dennes omgivning har helt negligerats. Stålhagel rikoschetterar
            med fara för skytten, viltet och andra. Danmark har sedan ett
            par år tillbaka infört ett blyhagelförbud och konsekvensen har
            blivit ett växande antal skadade jägare och jakthundar. Riskerna
            för skadskjutning av vilt ökar på grund av att stålet väger lättare
            än bly.
          </p>
          <pb facs="riksdagen-motions-pdf/data/200304/mot_200304_MJ_0430/mot_200304_MJ_0430-0002.pdf"/>
          <p>
            2003/04:MJ430
          </p>
          <p>
            Vidare innebär användandet av stålhagel en påfrestning på vapnet
            som äldre modeller inte är anpassade för. Vid ett totalt förbud
            kommer således hundratusentals hagelvapen att bli obrukbara för
            jakt. Hur dessa vapen skall hanteras av polis och andra myndigheter
            efter det att de förlorat sin kapacitet som jaktvapen är inte
            utrett. Kostnaderna för att byta ut eller modifiera dessa vapen
            är minst sagt omfattande. En liknande situation kommer att uppstå
            när alternativ ammunition skall införas för kulvapen i klass 1
            som används för jakt på det största viltet i landet. En synnerligen
            spridd kaliber är 6,5x55 vilket även är den klenaste kalibern
            för klass 1 vilt. Om blyförbudet realiseras även gällande kulvapenammunition
            blir det svårt att ta fram en alternativkula som uppfyller dagens
            jaktetiska krav. I Sverige finns det långt över 100 000 kulvapen
            av kaliber 6,5x55. Även om det är möjligt att bygga om vapnen
            avskräcker kostnaden som rör sig om fler hundra miljoner kronor.
            Frågan om blyammunition och förbud mot densamma har hittills hanterats
            på ett ogenomtänkt sätt. Om metalliskt bly verkligen är så miljöfarligt
            som tidigare påståtts — varför har då inte andra användningsområden
            mötts med liknande lagstiftning? Har jakten på fastmark så stor
            miljöpåverkan att riskerna med alternativ ammunition för djur
            och människor är motiverbar? Vad skall hända med alla de vapen
            som i praktiken blir obrukbara för jakt när förbudet blir totalt
            den 1 januari 2008? Frågor som dessa och många andra förtjänar
            sitt svar innan förbuden utökas ytterligare. Med hänvisning till
            ovanstående anser vi att en konsekvensutredning utan dröjsmål
            skall tillsättas för att undersöka frågan i dess helhet.
          </p>
          <p>
            Stockholm den 5 oktober 2003 Gunnar Axén (m) Stefan Hagfeldt
            (m)
          </p>
        </div>
      </div>
    </body>
  </text>
</TEI>
