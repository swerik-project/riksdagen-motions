<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00478">
  <teiHeader>
    <fileDesc>
      <titleStmt>
        <title>Obligatorisk statlig vårdförsäkring</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Obligatorisk statlig vårdförsäkring</title>
          <idno type="rdwebb">GY02So478</idno>
          <rs type="number">So478</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So478/text</ref>
          <ref type="dokument_url_html">http://data.riksdagen.se/dokument/GY02So478</ref>
          <ref type="dokumentstatus_url_xml">http://data.riksdagen.se/dokumentstatus/GY02So478</ref>
          <ref type="doc">http://data.riksdagen.se/fil/D1C27880-3E63-4000-8BB0-04BEBA84AF78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D5BwHx8WnRtPGPFuQUNGBq" type="signed"/>
        <correspContext corresp="i-D5BwHx8WnRtPGPFuQUNGBq">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-GRMCk7fkZHwhkJhQDcz1Rk" type="numbering">
          <date when="2010-10-28"/>
        </correspAction>
        <correspAction xml:id="i-CLsCGxoPcpacw9kZ8x2Xgv" type="submission">
          <date when="2010-10-27"/>
        </correspAction>
        <correspAction xml:id="i-4REcHXAGprTUYGqmFRAJKJ" type="transfer">
          <date when="2010-10-26"/>
        </correspAction>
        <correspAction xml:id="i-GHgxRhfHfCQTgjGnyrfink" type="assigned"/>
        <correspContext corresp="i-GHgxRhfHfCQTgjGnyrfink">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KhhXp2ExbWEVE2A1euqW52">
            Förslag till riksdagsbeslut
          </head>
          <p xml:id="i-DqsPxe38VXe4838vyry3eG">
            Riksdagen tillkännager för regeringen som sin mening vad som
            anförs i motionen om en obligatorisk statlig vårdförsäkring.
          </p>
        </div>
        <div type="motContent">
          <head xml:id="i-PkLNMrhA76WiQkK8fYLzMq" type="h1">
            Motivering
          </head>
          <p xml:id="i-HDwMDFA9x5KBJzGLQJZEoh">
            Svensk sjukvård brottas fortfarande med problem av en geografiskt
            mycket varierande tillgänglighet till vården, även om förbättringar
            blivit resultatet av alliansregeringens politik mot vårdköer med
            bland annat införandet av den så kallade kömiljarden som visat
            sig vara ett kraftfullt ekonomiskt incitament för landstingen
            att bättra sig på denna punkt. För att råda bot på den kvalitetsbrist
            det innebär när tillgängligheten till vården fortsatt är under
            all kritik på vissa håll är också inslag av en än mer ökad mångfald
            av konkurrerande utförare som tävlar om att korta köerna ett måste.
            Vi vill naturligtvis att man inom en solidariskt finansierad hälso-
            och sjukvård samtidigt värnar tillgången till en både effektiv
            och högkvalitativ vård liksom att denna utförs på ett säkert och
            tryggt sätt för alla som behöver den. Med den åldersstruktur som
            vi har, allt fler äldre och allt färre yngre, kommer den solidariska
            finansieringen av vården i framtiden att utsättas för svåra prövningar.
            Det är då viktigt att tänka nytt för att se hur de allt fler skattekronorna
            som vi måste förse vården med också kan utnyttjas effektivare.
          </p>
          <p xml:id="i-TfuZE4oAsvM7PSFyy7ehRE">
            Svensk socialpolitik kännetecknas av att vård- och omsorgsinsatser
            ersätts direkt från tre beskattningsnivåer, kommun, landsting
            och stat, medan ersättningen från skattemedel till dem som är
            sjuka, arbetsskadade, förtidspensionerade etc. sker inom ramen
            för statliga försäkringslösningar (sjukförsäkringen etc.). När
            det gäller vårdinsatser är dessutom det svenska systemet med landstingen
            som ansvariga både för den största delen av finansieringen och
            som utförare i egen regi relativt olyckligt. Med 21 olika sjukvårdshuvudmän
            i landet, som alla har eget budgetansvar, blir inte vården lika
            och rättvis för alla medborgare såsom hälso- och sjukvårdslagen
            föreskriver utan beroende av i vilket landsting man är mantalsskriven.
            Brist på konkurrens i vårdens utförande med för liten mångfald
            av vårdgivare hämmar påtagligt effektiviteten i vården, vilket
            leder bland annat till den sämre tillgänglighet som är ett så
            uppenbart problem idag. Det är därför av stor vikt att ifrågasätta
            det nuvarande systemet för sjukvårdens finansiering och fundera
            på om inte också här en statlig försäkringslösning vore att föredra.
          </p>
          <head xml:id="i-3ttLSquXok9WZkFoEfGA2Z" type="h1">
            Förslag
          </head>
          <p xml:id="i-TW5GCUUUcm8dR2r4xHu233">
            Om man studerar hur Holland framgångsrikt förändrat sitt sjukvårdssystem
            mot försäkringslösningar sedan år 2005 kan en sådan modell erbjuda
            möjligheter också för Sverige. Regeringens särskilda utredare
            i frågan, professor Johan Calltorp, var också tidigt inne på denna
            linje som ett av förslagen att beakta inför framtiden. Vi vill
            därför att regeringen ser över vilka konsekvenser ett system med
            en obligatorisk statlig vårdförsäkring skulle få. Systemet skulle
            bygga på en fortsatt solidariskt finansierad vård över skatten:
          </p>
          <list style="ol">
            <item xml:id="i-NCNgyNd75KiVfr5VLA6NCw">
              Skattemedlen ska följa patientens eget val av en vårdförsäkring
              efter beslut om införandet av en obligatorisk sjukvårdsförsäkring
              för alla medborgare. Medborgaren väljer själv bland en rad av
              staten certifierade men konkurrerande försäkringsgivare. Olika
              lösningar för olika personers och familjers olika behov av vård
              erbjuds av försäkringsgivarna. Premien bekostas direkt av staten
              för att en lika vård över hela landet ska garanteras (enligt hälso-
              och sjukvårdslagens portalparagraf), och därför sker detta lämpligen
              genom en skatteväxling mellan landstingen och staten för denna
              sjukvårdsavgift. Om beskattningsrätten för landstingen på detta
              sätt helt och hållet överförs till staten kräver detta en grundlagsändring,
              varför även konsekvenser av denna typ av lagförändring måste analyseras
              i detalj. Om fler patienter väljer en viss försäkringsgivare går
              en större del av den skattefinansierade premieinbetalningen till
              detta bolag, stiftelse eller hur nu den enskilda försäkringsverksamheten
              valt att organisera sig. Försäkringsbolag som med sina lösningar
              vänder sig till flest medborgare har alltså en uppenbar konkurrensfördel
              i detta system, och risken för alltför snäv selektion av främst
              friska medborgare i en sådan försäkring motverkas av marknadskrafterna
              själva, men krav kan också ställas från finansiären staten på
              att ingen medborgare utesluts från möjligheten att teckna försäkringen
              i alla på marknaden konkurrerande bolag, som villkor för att försäkringsbolaget
              ska bli certifierat för en sådan uppgift på denna marknad.
            </item>
            <item xml:id="i-K6BaSiadK1RSs8gHyhnjZ1">
              Konkurrerande försäkringsgivare kommer att upphandla vård från
              konkurrerande utförare, offentliga eller privata är likgiltigt.
              Försäkringsgivarnas intressen som kunder till utförarna blir en
              garant för att endast vård med hög kvalitet, god tillgänglighet
              och hög priseffektivitet fortlöpande levereras enligt sedvanliga
              villkor för sådan verksamhet. Med ett obligatoriskt försäkringssystem
              som täcker in alla landets innevånare och där staten är finansiär
              kommer volymerna av premieinbetalningar till försäkringsaktörerna
              på denna marknad att vara betydande. Staten kan då som ytterligare
              villkor för att certifiera försäkringsgivare att tillåtas konkurrera
              på denna marknad kräva att dessa inte vinstmaximerar sin verksamhet,
              utan att man förhandlar fram vad en rimlig vinst är liktydig med.
              Detta skulle öka trycket ytterligare på att försäkringsgivaren
              gör en upphandling av vård enbart av vårdgivare som har den högsta
              kvaliteten och effektiviteten på marknaden, ty annars minskar
              marginalen för att nå vinst ännu mer.
            </item>
            <item xml:id="i-AptydVhZkhUKzYL8gTpqbN">
              Ett offentligfinansierat sjukvårdsförsäkringssystem för alla
              medborgare möjliggör att i grunden reformera nuvarande landstingsorganisation
              till nya, viktiga uppgifter men med ett minimum av byråkrati jämfört
              med idag. Även kostnadsbesparingen av detta bör utvärderas noga
              i förhållande till den ändring i grundlagen som en upphävd beskattningsrätt
              för en ny landstingsorganisation medför. Regionansvariga sjukvårdspolitikers
              nya huvuduppgift kan kanske bli att ta fram sjukvård som är svår
              att få i ekonomisk balans för försäkringsbolagen, exempelvis mycket
              högspecialiserad, kostnadskrävande vård som sker i liten volym.
              Genom avtal mellan staten, försäkringsbolagen (som medborgaren
              själv valt) och de nya landstingen avgörs hur och av vem sådan
              vård bäst kan levereras. Ett samhällsstöd via extra statssubventioner
              för detta till lämplig part kan tänkas komma att ligga till grund
              för en sådan förhandling.
            </item>
            <item xml:id="i-AVebzHEn4A4wJtwJjnW3uH">
              Konsekvenserna av att den tänkta obligatoriska försäkringspremien
              betalas i sin helhet av staten gör att ställningen för privata
              sjukförsäkringar i framtiden också måste grundligt analyseras
              vid en översyn. Man kommer självklart inte att kunna göra avdrag
              i sin självdeklaration för offentligfinansierade sjukvårdspremier.
            </item>
          </list>
          <p xml:id="i-WuH45cWVLHscdPsHBHxNbv">
            Ovanstående förslag önskar vi ses över utifrån dess finansiella
            konsekvenser och utifrån hur vår grundlagsreglering av sjukvårdens
            organisation idag möjligen berörs. Därtill bör översynen granska
            hur dagens socialförsäkringssystem i sin helhet påverkas om man
            inför en obligatorisk statlig vårdförsäkring. Detta vill vi att
            riksdagen ger regeringen tillkänna.
          </p>
        </div>
        <div type="motSignatures">
          <list>
            <item xml:id="i-8z6V343rFY9axtGmQSDMgc" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-PEAiM6R6HRrVnuMuhyZQPm" who="i-W6BJ44rcZjp5pD28NhHrCf">
              Gunnar Axén (M)
            </item>
            <item xml:id="i-HmvzRzA6BuP9FVrUB5gpLJ" who="i-BZ7PcK8D1efvHXsafGEMKE">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
