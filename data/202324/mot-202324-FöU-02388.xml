<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-FöU-02388">
  <teiHeader>
    <fileDesc>
      <titleStmt>
        <title>Använt kärnbränsle som energikälla</title>
        <author corresp="i-LrkXNcFBVfXiSbvUKrLKgH">av Lars Engsund (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2388 av Lars Engsund (M)</title>
          <idno type="rdwebb">HB022388</idno>
          <rs type="number">2388</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HB022388/text</ref>
          <ref type="dokument_url_html">https://data.riksdagen.se/dokument/HB022388</ref>
          <ref type="dokumentstatus_url_xml">https://data.riksdagen.se/dokumentstatus/HB022388</ref>
          <ref type="pdf">https://data.riksdagen.se/fil/9C328BA2-F8DB-46EE-AAAE-C425CDDCD6EE</ref>
          <ref type="docx">https://data.riksdagen.se/fil/9ED11A60-1A86-41A0-B79E-3ABFB5EA1757</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LrkXNcFBVfXiSbvUKrLKgH</idno>
            <name>Lars Engsund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-W1x7ATt4BE66Xo6aRS6AZR" type="signed"/>
        <correspContext corresp="i-W1x7ATt4BE66Xo6aRS6AZR">
          <note type="signatory" corresp="i-LrkXNcFBVfXiSbvUKrLKgH"/>
        </correspContext>
        <correspAction type="submitted" xml:id="i-XVsFCEj5mwpZPBDGp2MB2a">
          <date when="2023-10-05"/>
          <time when="13:09:25"/>
        </correspAction>
        <correspAction type="reviewed" xml:id="i-TpE8uDGX1pMRW7S1FR6rW6">
          <date when="2023-10-05"/>
          <time when="19:36:27"/>
        </correspAction>
        <correspAction type="referred" xml:id="i-HEdUUMBDTcxWdFEq83gRR9">
          <date when="2023-10-17"/>
        </correspAction>
        <correspAction type="assigned" xml:id="i-JJ9gxygNhzzAiZ92xiLLut">
          <date when="2024-04-11"/>
          <time when="15:43:11"/>
        </correspAction>
        <correspContext corresp="i-JJ9gxygNhzzAiZ92xiLLut">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-GViHCnG6D8Bpr5qjAWY2p6"/>
        <correspContext corresp="i-GViHCnG6D8Bpr5qjAWY2p6">
          <ref type="uppgift">2023/24:FöU7</ref>
          <ref type="ref_dok_id">HB01FöU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2388 av Lars Engsund (M) Använt kärnbränsle som energikälla</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-9cGbu6kjcD4QAcb4fv6otS">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Mhwdkz1t86jZGpGPcmBx1c">
              Riksdagen ställer sig bakom det som anförs i motionen om att
              överväga att se över möjligheten att pausa byggnationen av slutförvar
              av använt kärnbränsle och en inkapslingsanläggning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-BXydrBPJKhw6eGjYFibVsU">
            Motivering
          </head>
          <p xml:id="i-NfKWQAFgHG9mE71K2rw5Sq">
            Svensk Kärnbränslehantering, SKB, har bland annat i uppdrag att
            ta hand om det svenska använda kärnbränslet och förvara det tryggt
            och åtskilt från omgivningen under lång tid framöver. SKB ägs
            gemensamt av kärnkraftsföretagen i Sverige, dvs Vattenfall AB,
            Eon Kärnkraft Sverige AB, OKG AB och Forsmarks Kraftgrupp AB.
          </p>
          <p xml:id="i-TT7UNiNgUeQBScVuy7pH85">
            SKB har utvecklat en metod, KBS3, som skall borga för detta.
            Regeringen godkände SKB:s tillståndsansökan för slutförvaret och
            inkapslingsanläggningen i januari 2022. Tillståndsärendet ligger
            nu för prövning hos mark- och miljödomstolen som ska fastställa
            villkor för anläggningarna. Strålsäkerhets­myndigheten ska också
            besluta om tillståndsvillkor enligt kärntekniklagen.
          </p>
          <p xml:id="i-FqRP99yaCK9fxD9xWFFvRg">
            Det använda kärnbränslet skall deponeras, med ett flertal barriärer
            mot utsläpp, långt ner i berggrunden i Forsmark. För närvarande
            mellanlagras allt använt kärnbränsle i stora bassänger på mellanlagret
            i Oskarshamn (Clab).
          </p>
          <p xml:id="i-PjKAApwpVhdfE15bkfiDBe">
            Under de senaste åren har en omfattande forskning pågått i syfte
            att utveckla dagens kärnreaktorteknik. Den s k fjärde generationens
            kärnreaktorer utvecklas för närvarande. Denna reaktortyp kan återanvända
            det använda kärnbränslet från konventionella kärnreaktorer, exempelvis
            det som idag mellanlagras på Clab. Således finns idag ett kärnavfall
            som har högt energiinnehåll och som har potential att återanvändas.
            Detta innebär således att dagens kärnbränsleavfall kan utgöra
            en viktig framtida energikälla.
          </p>
          <p xml:id="i-5gMEJ1XuUHkZuk881JyfwE">
            Fjärde generationens kärnreaktorer använder kärnbränslet betydligt
            effektivare än dagens konventionella kärnreaktorer. Det innebär
            bland annat att reaktortypen inte lämnar ifrån sig s k långlivade
            radioaktiva nuklider. Det innebär vidare att behovet av slutförvar
            av använt kärnbränsle reduceras med omkring en faktor 100, från
            ca 100 000 år till ca 1 000 år. En annan fördel är att kvaliteten
            på restprodukten från fjärde generationens kärnreaktor inte är
            tillräckligt bra för att exempelvis kunna användas för vapenframställning.
            Om och när den fjärde generationens kärnreaktorer kan tas i kommersiell
            stordrift skulle det kunna minska behovet av ytterligare uranbrytning
            i dagbrott och gruvor.
          </p>
          <p xml:id="i-TmcTNu1HUnt8rBy3fo63Cj">
            Regeringen har som ambition att ge förbättrade möjligheter och
            villkor för ny kärnkraft i Sverige. Både konventionella kärnreaktorer
            och s k små modulära reaktorer (SMR) kan komma att uppföras på
            fler platser än dagens tre möjliga, Forsmark, Ringhals och Oskarshamn.
          </p>
          <p xml:id="i-JzyXv5qXnxu8NyjDDF9Xeq">
            Sammantaget kommer detta att ge en ny kravspecifikation till
            utformning och kapacitet till såväl ett slutförvar för använt
            kärnbränsle och ett mellanlager. Det planerade slutförvaret är
            dimensionerat för 12 000 ton och mellanlagret planeras att ge
            en utökad kapacitet till 11 000 ton. Båda dessa kapaciteter är
            baserade på befintlig kärnkraftsflotta. Ny kärnkraft i Sverige
            finns således inte med i beaktande för vare sig slutförvar eller
            mellanlager.
          </p>
          <p xml:id="i-VmzC26kHm62pmbRtW4MQ3R">
            Mot bakgrund av detta anser jag att det är motiverat regeringen
            ska överväga att ge ägardirektiv till Vattenfall AB i syfte att
            verka för att pausa planerna på byggnation av slutförvaret för
            använt kärnbränsle i Forsmark samt byggnation av inkapslingsanläggningen
            i Oskarshamn.
          </p>
        </div>
        <div type="motSignatures">
          <list>
            <item xml:id="i-YUvd4aZZ84BWUd3xSzDhFD" who="i-LrkXNcFBVfXiSbvUKrLKgH">
              Lars Engsund (M)
            </item>
          </list>
        </div>
      </div>
    </body>
  </text>
</TEI>
