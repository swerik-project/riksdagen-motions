<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00260">
  <teiHeader>
    <fileDesc>
      <titleStmt>
        <title>Borttagande av preskriptionstid för grova brott</title>
        <author corresp="i-NXkJirA9Eh3xDV8PPU3eVE">av Kent Ekeroth (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Borttagande av preskriptionstid för grova brott</title>
          <idno type="rdwebb">GZ02Ju260</idno>
          <rs type="number">Ju260</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju260/text</ref>
          <ref type="dokument_url_html">http://data.riksdagen.se/dokument/GZ02Ju260</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju260</ref>
          <ref type="doc">http://data.riksdagen.se/fil/0EF6E52F-AAD0-4DA5-A19C-DF5369E50C1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8vEcYYhdDLJmYqdibXnTqi" type="signed"/>
        <correspContext corresp="i-8vEcYYhdDLJmYqdibXnTqi">
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction xml:id="i-GKYVmDMdDnJwECzTbw9Brv" type="revoking">
          <date when="2012-09-25"/>
        </correspAction>
        <correspAction xml:id="i-U46FkkPK5Q5Hn4zqHGK8Hb" type="numbering">
          <date when="2011-10-05"/>
        </correspAction>
        <correspAction xml:id="i-H2v4xJi9bN7TVhaQxQi358" type="submission">
          <date when="2011-10-03"/>
        </correspAction>
        <correspAction xml:id="i-9UVcnQfEjQEPYZsynbPwQR" type="transfer">
          <date when="2011-09-27"/>
        </correspAction>
        <correspAction xml:id="i-U7TNnZ5HzNFMfA1tki2TfH" type="assigned"/>
        <correspContext corresp="i-U7TNnZ5HzNFMfA1tki2TfH">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LdPnBs3fSKaW5FHHcUWFKJ" type="motBody">
        <div xml:id="i-DVDtx7ZN7JWDfetb1ZT8Xs" type="motProposal" subtype="förslag">
          <head xml:id="i-JFeAYS7bztTVzm7KuUBSgE">
            Förslag till riksdagsbeslut
          </head>
          <p xml:id="i-KWJMytXkAX5mDzFK2Sax5m">
            Riksdagen tillkännager för regeringen som sin mening vad som
            anförs i motionen om att regeringen bör ges i uppdrag att snarast
            till riksdagen inkomma med ett lagförslag som tar bort åtalspreskription,
            påföljdspreskription och absolut preskription för brott mot liv
            och hälsa och sexualbrott med uppsåt såsom våldtäkt, grov våldtäkt,
            misshandel, grov misshandel, synnerligen grov misshandel, könsstympning
            av barn, grova fridskränkningsbrott, människorov, grovt människorov,
            olaga frihetsberövande, sexuellt tvång, grovt sexuellt tvång,
            våldtäkt mot barn och grov våldtäkt mot barn.
          </p>
        </div>
        <div xml:id="i-Hs2MfkPAd3gv5zq7SYF1os" type="motContent">
          <head xml:id="i-X8UMGYhiggBpigafdSXXtX" type="h1">
            Motivering
          </head>
          <p xml:id="i-D32z4D1bSabrAmDs5H3nZM">
            Reglerna för preskriptionstid för så kallad åtalspreskription
            står angivna i 35:e kapitlet i brottsbalken där brottets påföljdsgrad
            avgör hur lång tid preskriptionstiden är. Till exempel anges att
            preskriptionstiden är tio år för brott som ger fängelse över två
            år men inte över tio år. Exempel på sådana brott är grov misshandel,
            som har ett till sex år i straffskalan, som i exemplet nedan:
          </p>
          <list xml:id="i-6kDNTwbEydYUi7bkJSQnQ7" style="ul">
            <item xml:id="i-PraSvrxWt7C3HoUi8hC4BA">
              Offret kastades in i en lampa som gick sönder, knuffades mot
              ett fönster som också gick sönder och fick, liggandes på golvet,
              ta emot omkring tio sparkar mot huvud, hals och kropp. Laholmaren
              sparkade honom så illa att trumhinnan sprack. Gärningsmannen dömdes
              i detta fall till grov misshandel.
            </item>
          </list>
          <p xml:id="i-PwmtVhrwBMPGpsRDrH6GGt">
            Andra brott som idag har preskriptionstid är våldtäkt, som kan
            ge två till sex år i fängelse, vilket liksom grov misshandel ger
            en preskriptionstid på tio år:
          </p>
          <list xml:id="i-2XHxYYyQfTv52evnJu4PH1" style="ul">
            <item xml:id="i-Kt9tyH3LQSzKHbc8bJrU15">
              Mehdi Tayeb misstänks för våldtäkter och försök till spridande
              av hiv mot 104 kvinnor. Preskriptionstiden har gått ut i 92 av
              kvinnornas fall eftersom han lyckats hålla sig undan i 13 års
              tid. I dag är den fortsatt efterlyste 58-åringen endast misstänkt
              för brott mot 12 flickor. I fyra av dessa fall gäller det grov
              våldtäkt sedan flickorna drogats ner med bland annat sömnmedel.
              Resterande gäller försök till spridande av hiv. De sista brottsmisstankarna
              gällande grov våldtäkt på fyra Stockholmstjejer når preskriptionstiden
              i början av 2013.
            </item>
          </list>
          <p xml:id="i-S3ULxf8vCV8SmkcGCFmk4T">
            Det kan inte vara rimligt att våldsverkare som har utsatt andra
            människor för denna sorts lidande ska kunna vänta ut rättssystemet.
            En grov misshandel på en annan människa kan ge permanenta fysiska
            skador och lär om inte annat ge permanenta psykiska men. Detta
            gäller på samma sätt självfallet även för dem som blivit utsatta
            för våldtäkt. Att då ge brottslingen utrymmet att kunna gå fri
            bara för att samhället inte lyckats få tag i brottslingen är djupt
            omoraliskt.
          </p>
          <p xml:id="i-Jw9PMW5P1dmQDtSgzAsXtB">
            Argumenten för preskription återfinns bland annat i proposition
            2009/10:50, sid. 13:
          </p>
          <p xml:id="i-VHJmHPWz7N6SdcXyU8HSpK">
            De nu gällande reglerna om straffrättslig preskription motiveras
            främst av rättspolitiska, humanitära och praktiska skäl. Det är
            inte lika angeläget att gamla brott blir bestraffade som att så
            sker med brott som ännu är aktuella i människors medvetande och
            statens straffanspråk bör inte heller upprätthållas under obegränsad
            tid.
          </p>
          <p xml:id="i-5EUnpUh39L3CUzj7L7mWL9">
            Det har också ansetts rimligt att den som efter ett brott har
            varit laglydig under en längre tid ska kunna känna sig trygg och
            inte behöva riskera att den existens han eller hon byggt upp åt
            sig går till spillo på grund av brottet.
          </p>
          <p xml:id="i-FbsXkPCyFj63XTSQWDK7Z2">
            Ytterligare ett motiv bakom reglerna är att det kan vara förenat
            med svårigheter att utreda och föra bevisning om ett brott som
            begåtts för lång tid sedan. Vittnens minnesbilder kan blekna allteftersom
            tiden går och både vittnen och gärningsmän kan hinna avlida. Även
            kraven på rättssäkerhet och effektivitet talar alltså för att
            gamla brott preskriberas.
          </p>
          <p xml:id="i-Mn3GBoMKfR6VZ6ZYYdqGpf">
            Regeringens kommentar avseende preskriptionstid för just våldsbrott
            och dylikt återfinns i samma proposition, sid. 22:
          </p>
          <p xml:id="i-8KPU3h1rKKv5HeHXq1kcAo">
            Att det rör brott som anses särskilt integritetskränkande eller
            har ett högt straffvärde utgör, som ovan anförts, inte i sig så
            tunga skäl att preskriptionstiden bör slopas. Inte heller den
            omständigheten att kriminaltekniken medfört att möjligheten att
            klara upp vissa brott har ökat är ensamt ett berättigat skäl för
            att frångå nämnda grundläggande princip. I likhet med promemorian
            anser regeringen därför att det inte finns tillräckliga skäl för
            att avskaffa eller förlänga preskriptionstiderna för våldtäkt,
            grova våldsbrott, könsstympning av barn eller grova fridskränkningsbrott.
          </p>
          <p xml:id="i-Y3X8ckSfCNJ5YCP2gqR4Ai">
            Sverigedemokraterna delar inte denna uppfattning. Dels handlar
            straff om att andra människor ska känna och veta att samhället
            gör sin moraliska plikt och straffar brottslingar, dels är offren
            och deras anhöriga ännu viktigare i detta avseende. Bara för att
            det råkat gå tio år sedan en våldtäktsman förgripit sig på en
            kvinna gör inte det att offret och hennes anhöriga nödvändigtvis
            har mindre intresse av att se gärningsmannen dömd. Men även att
            samhället inte glömmer bort ett begånget brott sänder ut klara
            signaler till såväl brottslingarna och offren som till allmänheten.
          </p>
          <p xml:id="i-cdzqAnhuDr5iJYUUNEjGQ">
            Argumenten om att svårigheten med bevisning ökar med tiden är
            relevanta men egentligen inte tillräckliga eftersom brottslingen
            prövas i rätten i sedvanlig ordning. Anses det vid detta tillfälle
            att bevisningen inte är tillräcklig så kommer personen i fråga
            att gå fri, annars inte.
          </p>
          <p xml:id="i-MbwjyidaCipEh8mw1mgwmK">
            Vad som kvarstår är det faktum att Sverige idag har en lagstiftning
            som återigen står på brottslingens sida mer än vad den gör på
            offrets. Om någon utfört en våldtäkt, ett våldsbrott, könsstympning
            av barn eller grova fridskränkningsbrott är detta brott som kan
            ge permanenta fysiska och psykiska skador och dessa bör aldrig
            preskriberas.
          </p>
          <p xml:id="i-3j5sL7sxDYvmT1ZHY4V9hm">
            Jag yrkar därmed på att regeringen ges i uppdrag att snarast
            till riksdagen inkomma med ett lagförslag som tar bort åtalspreskription,
            påföljdspreskription och absolut preskription för våldsbrott med
            uppsåt såsom våldtäkt, grov våldtäkt, misshandel, grov misshandel,
            synnerligen grov misshandel, könsstympning av barn, grova fridskränkningsbrott,
            människorov, grovt människorov, olaga frihetsberövande, sexuellt
            tvång, grovt sexuellt tvång, våldtäkt mot barn och grov våldtäkt
            mot barn.
          </p>
        </div>
        <div xml:id="i-FDgXx1ZDRod4MbDgTrncVC" type="signatureBlock">
          <list xml:id="i-7wiPFK1RuTW37ehCFx5Sqg">
            <item xml:id="i-U6q3hSFc3Grxkhq3yN5hQh" who="i-NXkJirA9Eh3xDV8PPU3eVE" type="signature">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
