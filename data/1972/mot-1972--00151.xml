<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00151">
  <teiHeader>
    <fileDesc>
      <titleStmt>
        <title>om översyn av uppgiftsskyldigheten för gäst på hotell eller pensionat.</title>
        <author>av herr Björk i Göteborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av uppgiftsskyldigheten för gäst på hotell eller pensionat.</title>
          <idno type="rdwebb">FV02151</idno>
          <rs type="number">151</rs>
          <ref type="dokument_url_text">http://data.riksdagen.se/dokument/FV02151/text</ref>
          <ref type="dokument_url_html">http://data.riksdagen.se/dokument/FV02151</ref>
          <ref type="dokumentstatus_url_xml">http://data.riksdagen.se/dokumentstatus/FV02151</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MeXvsK7yXnvLwkvhiu6BrW</idno>
            <name>KAJ BJÖRK</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FXbtws2Lah8uw7HQmvJw7n" type="signed"/>
        <correspContext corresp="i-FXbtws2Lah8uw7HQmvJw7n">
          <note type="signatory" corresp="i-MeXvsK7yXnvLwkvhiu6BrW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__151/mot_1972__151-001.pdf"/>
      <fw xml:id="i-Jt4WRRRwGurR43AQGwMCid">
        Mot. 1972: 151 10
      </fw>
      <div type="motHeader" xml:id="i-5HebnV1FRfbJ1NNPWRNfzd">
        <div type="motTitle" xml:id="i-Rk4H1deKBfWdzcxFFr6wMe"/>
        <div type="motSubmissionInfo" xml:id="i-6siqAfJhK26L5UVWgDNzu9"/>
      </div>
      <div type="motBody" xml:id="i-AfeHkAiNEmyvLwtniXb3RY">
        <div xml:id="i-Nja2fABkpjWRWnUnUdmrL7">
          <p xml:id="i-GFWa9fuCWDFJydEzeUHdjM">
            Nr 151
          </p>
          <p xml:id="i-NjieyXg3nnL3btaXnNCNdm">
            av herr Björk i Göteborg om översyn av uppgiftsskyldigheten för
            gäst på hotell eller pensionat.
          </p>
          <p xml:id="i-GXeVJMUoH5XMTbPvQ585zb">
            I den 1966 utfärdade hotellförordningen $ 13 heter det: ”Gäst
            skall vid ankomsten till hotell eller pensionat, där rörelse drives
            med tillstånd enligt 2 $, avfordras uppgift om fullständigt namn,
            yrke eller titel, födelsetid, hemort och medborgarskap eller nationalitet.
            Sådana upp- gifter skola förvaras i form av en gästförteckning,
            vari även skola antecknas dagen för gästens ankomst och dagen
            för hans avflyttning.” I fråga om ytterligare uppgifter som skall
            avfordras andra utländska gäster än nordiska gäller utlänningskungörelsens
            bestämmelser. I motion 931 vid 1966 års riksdag ifrågasattes behovet
            av så utförliga uppgifter som anges i hotellförordningen $ 13.
            Det hette bl.a. i motionen: ”Vad beträffar kravet på uppgift om
            ”yrke eller titel” kan det ifrågasättas vilken funktion detta
            stadgande numera fyller. Med hänsyn till folkbokföringens utveckling
            borde det ur polisiär synpunkt vara tillräckligt med uppgifter
            om namn, födelsetid och hemort. Om preciseringar av detta slag
            ändå anses önskvärda, kan det diskuteras om inte angivande av
            yrke vore tillräckligt. Titlar för icke yrkesverksamma ger i många
            fall ringa eller ingen vägledning. I vissa andra länder synes
            man nöja sig med uppgift om yrke, varvid en del gäster kommer
            att registreras ”utan yrke”. Den svenska benägenheten att med
            hjälp av titlar söka spåra personer i olika förteckningar gör
            på många utlänningar ett smått komiskt intryck. Möjligen kan angivande
            av titlar eller yrkesbeteck- ningar med social prestige stimulera
            olika behandling av olika gäster — ett fenomen som det saknas
            anledning att främja genom lagstiftningen.” Tredje lagutskottet
            uttalade med anledning av motionen på denna punkt: ”Utskottet
            ifrågasätter i likhet med motionären huruvida uppgift om titel
            eller yrke har någon nämnvärd betydelse för polisens spanings-
            verksamhet. De flesta hotellgäster torde å andra sidan finna kravet
            på uppgifter i detta hänseende föga betungande. Frågan har samband
            även med önskemålet om likformighet med den uppgiftsskyldighet
            som åvilar bostadsupplåtare på grund av föreskrifter i utlänningskungörelsen.
            Utskottet finner därför inte skäl föreslå någon ändring på denna
            punkt.” Utlänningskungörelsen, vartill utskottet hänvisade, hade
            1966 följande lydelse: ”Envar som mot eller utan vederlag upplåter
            bostad åt utlänning är pliktig att då utlänningen ankommer till
            bostaden omedelbart avfordra honom uppgift om fullständigt namn,
            yrke eller titel, födelsetid, födelseort, nationalitet och hemvist
            ävensom den ort inom eller utom riket varest han senast uppehållit
            sig.” Vid avresa skulle han dessutom avfordras uppgift om vart
            han närmast ämnade begiva sig. Situationen har senare i viss mån
            ändrats genom tillkomsten av
          </p>
          <pb facs="riksdagen-motions-pdf/data/1972/mot_1972__151/mot_1972__151-002.pdf"/>
          <fw xml:id="i-FVkBhFrksiCjDh5zBEwZug">
            Mot. 1972: 151 11
          </fw>
          <p xml:id="i-L2264XU6HC2rxJR9zvGqMd">
            utlänningskungörelsen 1969. Denna innebar bl. a. att uppgiftsskyldighet
            om utlänningar upphörde för andra bostadsinnehavare än hotell
            och pensionat. Om uppgiftsskyldighet för hotell och pensionat
            heter det: ”Underrättelse enligt 59 $ skall innehålla uppgifter
            om utlänningens fullständiga namn, yrke eller titel, födelsetid,
            födelseland, hemland och hemort där, medborgarskap samt bostadsadress
            här i landet.” Tredje lagutskottets hänvisning till önskemålet
            om likformighet med uppgiftsskyldighet enligt utlänningskungörelsen
            förefaller inte alldeles övertygande, när det gäller att motivera
            varför svenska hotell- och pensionatsgäster vid ankomsten skall
            lämna fem olika uppgifter om sin person. Varken i 1954 eller 1969
            års utlänningskungörelse föreligger full likformighet med de krav
            som uppställes i hotellförordningen. Särskilt kravet på att varje
            svensk hotellgäst skall ange titel eller yrke verkar utomordentligt
            svagt grundat. De synpunkter som anfördes härom i motion 1966:931
            är alltjämt giltiga. Situationen torde kunna beskrivas på följande
            sätt. Kravet på detaljerad uppgiftsskyldighet för gäster på hotell
            och pensionat har en polisiär motivering. Med folkbokföringens
            utveckling och ändrade tänke- sätt i det svenska samhället framstår
            dessa krav numera som föråldrade. För det stora flertalet gäster
            måste uppgiftslämnandet verka tämligen meningslöst och besvärande,
            medan kravet på angivande av titel eller yrke måhända tilltalar
            den sociala snobbismen hos vissa gäster och i motsvarande mån
            stimulerar särbehandling av vederbörande. Den ökade känslighet
            för avlämnande av onödiga personuppgifter i olika slags register
            och förteckningar, som kunnat observeras i den offentliga debatten
            under senare år, utgör ytterligare ett skäl för att söka förenkla
            uppgiftslämnandet på hotell och pensionat. Ett tänkbart alternativ
            vore att endast avkräva svenska gäster namn och personnummer.
            Samtidigt har polisen skälig anledning att söka erhålla preciserade
            uppgifter om utlänningar på tillfälligt besök i Sverige, t. ex.
            i samband med utländsk terrorverksamhet, narkotikahandel m. fl.
            aktiviteter. Den situation som uppstått efter avskaffandet av
            uppgiftsskyldigheten för andra bostadsinnehavare än hotell och
            pensionat kan måhända motivera en förstärkning av den inre utlänningskontrollen
            på andra vägar. Men det är svårt att tro att detta skulle utgöra
            skäl för bevarande av en ålderdomlig uppgiftsskyldighet för den
            stora massan av svenska med- borgare. I medvetande om riksdagsledamöters
            uppgift att bevaka även smärre frågor hemställes sålunda att riksdagen
            hos Kungl. Maj:t anhåller om översyn av hotellför- ordningens
            13 8.
          </p>
          <p xml:id="i-V7WDBdhJXmHZCtAQ2fDYPh" type="date">
            Stockholm den 14 januari 1972
          </p>
          <p xml:id="i-Wz54aYUx77MoC18wZ9Fo5t">
            KAJ BJÖRK (s) i Göteborg
          </p>
        </div>
      </div>
    </body>
  </text>
</TEI>
