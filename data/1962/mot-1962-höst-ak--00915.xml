<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962-höst-ak--00915">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962_höst_ak__915/mot_1962_höst_ak__915-001.pdf"/>
      <fw xml:id="i-BpjuHSxYShALbxmspxBAWa">
        Motioner i Andra kammaren, nr 915 år 1962 5
      </fw>
      <div xml:id="i-XoJjgkBRCs4EPoZvhVH6GL" type="motHeader">
        <div xml:id="i-2cqcgGdAviUUuL517MfERv" type="motTitle"/>
        <div xml:id="i-HG1G3J36L47Zpe9Kjj5HPH" type="motSubmissionInfo"/>
      </div>
      <div xml:id="i-WVnLjRG6jM3aMRg7x87Ua8" type="motBody">
        <div xml:id="i-3DwRKSJ3YWBJmLwWqxpocx">
          <p xml:id="i-9HKetYKgLFh4ZmvaHtBoiH">
            Nr 915
          </p>
          <p xml:id="i-SCtAdvZPm2W15YXZfvtHJG">
            Av fru Sjövall m. fl., i anledning av Kungl. Maj:ts proposition
            nr 182, med förslag till lag om tillsättning av fluor till vattenledningsvatten.
          </p>
          <p xml:id="i-RtE8Ak5JJFYhJ2vgdwn15N">
            I proposition nr 182 föreslår departementschefen att kommuner
            må på särskilda, begränsade villkor erhålla rätt att i cariesförebyggande
            syfte till- sätta fluor till dricksvatten. Det är veterligen första
            gången riksdagen tar ställning till en lag med denna principiella
            innebörd att stora befolkningsgrupper inom bestämda geografiska
            områden undantagslöst påtvingas medicinsk profylaktisk be- handling,
            där man redan i förväg vet att metoden är behäftad med risker
            för kronisk förgiftning av sannolikt allvarligare art än den profylaktiska
            vinst metoden innebär. Vi har mycket få likartade lagstiftningsexempel;
            intet av dem är av lik- artad principiell innebörd som nu föreslagna.
            Smittkoppsvaccinering föregås av individuell läkarundersökning,
            och det händer att man avstår från att genomföra den. Den enskilde
            äger även rätt att vägra att genomgå den. Smittkoppsvaccineringen
            avser att förebygga spridningen av en allvarlig epidemisk farsot
            med hög dödlighet eller att lindra oundvikliga sjukdomsfall. Den
            kan inte ersättas med någon annan metod. Det fåtal allvarliga
            sjukdomstillstånd vaccineringen kan ge upphov till kommer i nära
            anslutning till den och är därmed kända till sin frekvens. Relativt
            goda behandlingsmöjligheter finns mot dessa komplikationer. Klortillsats
            till dricksvatten avser att förbättra detta (bakterierening),
            och den bedöms vara ofarlig. Ej heller här äger man någon annan
            lämplig metod som kan ersätta kloreringen; samma gäller i huvudsak
            de främman- de ämnen som enligt livsmedelsstadgan får tillsättas
            livsmedel. Om dessa gäller uttryckligen att de skall vara oskadliga.
            Jodtillsats till koksalt för bekämpande av endemisk struma har
            icke till- kommit genom offentligt initiativ och ej heller varit
            föremål för riksdags- behandling. Metoden har blivit diskuterad
            flera gånger, senast för knappt en vecka sedan i medicinalstyrelseregi.
            Ej heller här kan man utesluta med säkerhet sent uppträdande sjukdomstillstånd
            orsakade av denna lång- variga förebyggande medikation. Icke-joderat
            koksalt finns tillgängligt i handeln. Närmare hälften av samtliga
            remissinstanser, däribland många med stor
          </p>
          <pb facs="riksdagen-motions-pdf/data/1962/mot_1962_höst_ak__915/mot_1962_höst_ak__915-002.pdf"/>
          <fw xml:id="i-Nwi8krNRA57iZwt3n5eEU9">
            6 Motioner i Andra kammaren, nr:915 år 1962
          </fw>
          <p xml:id="i-3jZTJKrx54Ck6RUwB4UhmZ">
            medicinsk, juridisk och teknisk sakkunskap, avstyrkte 1958 en
            fluoridering av dricksvatten. Flertalet av dem har nu mildrat
            sina omdömen utan att man i propositionen kan finna att de haft
            annat material att stödja sig på än norrköpingsexperimentet. Flera
            av dessa remissinstanser framförde 1958 att även om den vetenskapliga
            litteraturen var rikhaltig, så var den just på de områden som
            var viktigast att bedöma — framtida risker — brist- fällig, motsägande
            och föga omfattande. Det är icke enbart metodens medicinska risker
            1958 års remissinstanser vänt sig mot, man har även efterlyst
            bättre tekniska metoder vid vatten- verken samt bättre ekonomiska
            kalkyler. Något utökat material föreligger icke nu här. Den emaljfluoros
            som kan uppträda är sannolikt ofarlig, även om den är starkt uttalad.
            Metodens risker ligger inte här utan i den lång- samt uppträdande
            kroniska förgiftning den kan ge upphov till med smy- gande och
            svårdiagnosticerad symtombild. F luorförgiftning kan ge upphov
            till skelettförändringar, i början svåra att diagnosticera, omöjliga
            att nå med terapeutiska medel, ledande till smärtor, stelhet och
            ev. invaliditet, ev. plågsam sådan med stel, fixerad ryggrad.
            Den kan även ge upphov till njur- sjukdomar samt påverka enzymprocesser
            i kroppen och då främst drabba äggvite-, fett- och kolhydratomsättningen.
            Samtliga dessa skador uppträder sent, ev. först efter femton-—-tjugo
            år eller senare. Det är framför allt på samtliga dessa områden
            man saknar tillförlitliga och omfattande undersök- ningar — i
            stor utsträckning synes man endast ha utfört hälsoundersök- ningar
            av skolbarn. Det är tveksamt om dessa endast omfattat sökande
            efter emaljfluoros eller om man även sökt efter ev. skelettskador.
            Norrköpings- undersökningen synes icke ha tagit hänsyn till de
            problem den kroniska fluorförgiftningen skapar utan endast varit
            en tandundersökning. Den är under alla förhållanden till sin tidrymd
            för kort för att dessa problem skall kunna belysas. Inte ens de
            femtonåriga erfarenheterna från USA är här nog. Utöver det obesvarade
            problemet hur vuxna människor reagerar vid lång- varig, ev. livslång
            fluortillförsel, som de enligt tillgängliga uppgifter har ringa
            glädje av ur cariesförebyggande syfte, har man ej heller beaktat
            de särproblem spädbarn och småbarn utgör. Man omnämner i propositionen
            endast att undersökningar av gravida kvinnor skett. Några resultat
            anges ej. Det är känt att fluor övergår till fostret; i vilken
            omfattning vet man ej. Allvarligare är möjligen att det nyfödda
            barnet tillförs fluor via moders- mjölken. Mot bakgrunden av den
            intensiva debatt som nyligen förts om läkemedels farlighet i allmänhet
            och för foster i synnerhet på grund av neurosedyn- fallen är det
            ytterligt anmärkningsvärt att departementschefen inte beaktat
            alla dessa problem med deras ytterligt svåravvägbara, komplicerade
            ka- raktär. Det föreligger även vetenskapliga uppgifter om att
            fluor visserligen stär-
          </p>
          <pb facs="riksdagen-motions-pdf/data/1962/mot_1962_höst_ak__915/mot_1962_höst_ak__915-003.pdf"/>
          <fw xml:id="i-HEQ3HEFQqzKcGWeHLUMUjS">
            Motioner i Andra kammaren, nr 915 år 1962 7
          </fw>
          <p xml:id="i-LREAQzrN16Gn15oVpgXa3K">
            ker emaljen men samtidigt förändrar tandens konsistens och att
            detta skulle kunna leda till en snabbare nerslitning än normalt.
            Om så skulle vara fallet, ställs tandläkarvetenskapen inför svåra
            behandlingsproblem, och den vinst man anser fluoridering innebär
            kan tänkas bytas i en klar förlust i hälsa och ekonomi. I propositionen
            uppges att fluortillförsel till dricksvatten sarinolikt skulle
            vara ofarligt för djur; ej heller detta stämmer med erfarenheter
            svenska veterinärer har från Sverige och från utlandet. Man har
            vidare tillåtit sig att helt likställa ev. skadeverkningar — eller
            frånvaron av dem — naturligt fluoriderat dricksvatten har med
            dem arti- ficiellt fluoriderat skulle ha. Å sid. 33 i propositionen
            framhåller docent Åslander att naturligt fluoriderat vatten innehåller
            calciumfluorid medan artificiellt innehåller natriumfluorid. Uppgiften
            motsäges icke. De kemiska och fysikaliska egenskaper ett calciumsalt
            och ett natriumsalt har är vä- sensskilda. Slutsatser av identisk
            art om två så olika kemiska föreningars verkningssätt, framför
            allt i den mänskliga organismen, får ej dras. Natrium- fluoriden
            är betydligt farligare. Är docent Åslanders uppgift riktig, är
            den ensam nog för att kräva om- sorgsfull forskning. Den väsentliga
            kritiska faktor som framhållits ligger i att den toxiska dosen
            så föga skiljer sig från den fluoriderat vatten inne- håller.
            Betydande motstridighet i de vetenskapliga uppfattningarna råder
            om vad denna ringa koncentrationsskillnad kan innebära. Problemen
            att tillföra dricksvatten en konstant fluorhalt är icke lösta;
            detta påpekas bl. a. av Svenska kommunaltekniska föreningen, Distriktsingenjörernas
            förening och väg- och vattenbyggnadsstyrelsen. Departementschefen
            menar att samt- liga dessa problem kan lösas efter inhämtande
            av ytterligare erfarenheter sedan lagen godkänts! (överst, sid.
            44). De ekonomiska beräkningar departementschefen stöder sig på
            har ut- salts för kritik; de har beträffande vattenverkens kostnader
            ifrågasatts av väg- och vattenbyggnadsstyrelsen. Man beräknar
            kostnaderna för fluori- dering av dricksvatten till 3—4 kr per
            år och barn mot skoltandvårdskost- nader på 75 kronor per barn
            och år samt att man skulle uppnå en femtio- procentig sänkning
            av de senare vid fluoridering. Det är endast för en liten grupp
            barn man uppnår en sänkning av cariesfrekvensen med 50 2, för
            övriga barn ligger den väsentligt lägre, för vuxna är den okänd
            och osäker. Skälet för departementschefen att godtaga och framlägga
            detta lagför- slag har varit att det ger möjlighet till massprofylax
            för relativt billiga kost- nader. Andra metoder — tandpensling
            m. m. — finns men de ställer sig dyrare, resp. är till sin skadeeffekt
            ännu ej tillräckligt utredda. Någon be- räkning av omfattningen
            av en kronisk fluorförgiftnings kostnader och in- dividuella negativa
            följder finns ej, satta mot den tänkta vinsten av denna massprofylax.
            Det är en allmän erfarenhet att varje ny terapeutisk metod i början
            möts
          </p>
          <pb facs="riksdagen-motions-pdf/data/1962/mot_1962_höst_ak__915/mot_1962_höst_ak__915-004.pdf"/>
          <fw xml:id="i-EJMzY6vzKK82m5vz5ErA6N">
            8 Motioner i Andra kammaren, nr 915 år 1962
          </fw>
          <p xml:id="i-BihAx729Za2BUdWMiyWGNb">
            med entusiasm och överskattas. Det finns ingen anledning utgå
            ifrån att inte också fluor som cariesförebyggande medel kommer
            att omvärderas om några år. Mot bakgrunden av den bristfälliga
            kunskap man har om risker för kro- nisk förgiftning av stora befolkningsgrupper,
            dess frekvens, dess förlopp och dess allvar, kan det inte vara
            riktigt att lagstiftningsvägen påbjuda profylaktiska metoder,
            då samma resultat kan uppnås genom frivilliga försök, vetenskapligt
            väl upplagda. Därutöver framstår det även som prin- cipiellt oriktigt
            att lagstiftningsvägen påbjuda medicinsk profylax i stället för
            att lita till undervisning, upplysning och frivillig medverkan
            från de individer som behöver denna profylax. Under hänvisning
            till vad ovan anförts hemställer vi, att riksdagen måtte avslå
            Kungl. Maj:ts proposition nr 182 med förslag till lag om tillsättning
            av fluor till vattenled- ningsvatten.
          </p>
          <p type="date" id="i-6wvbmSgRmzffJCrtEH2aGm">
            Stockholm den 27 oktober 1962
          </p>
          <div xml:id="i-Q5pij86yiJFpET6Uq3XPMN" type="signatureBlock">
            <p who="unknown" type="signature">
              Elisabet Sjövall Gördis Hörnlund Astrid Kristensson
            </p>
          </div>
          <p xml:id="i-3y9ugqFGA8HcPmfVsVaprh">
            IDUNS TRYCKERI, ESSELTE, STHLM 62 205947
          </p>
        </div>
      </div>
    </body>
  </text>
</TEI>
