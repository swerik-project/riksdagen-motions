<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_524/mot_200405_MJ_524-0001.pdf"/>
      <pb facs="riksdagen-motions-pdf/data/200405/mot_200405_MJ_524/mot_200405_MJ_524-0001.pdf"/>
      <div type="motHeader" xml:id="i-FU5dgK1ZkeUKpUDWcGcAcS">
        <div type="motTitle" xml:id="i-EV6Y5pNbxLSLSwENfgaD3B"/>
        <div type="motSubmissionInfo" xml:id="i-XU5qTNvxSTtTVLvpdvgRj8"/>
      </div>
      <div type="motBody" xml:id="i-HvednXjdLA8KY5q89CK2RB">
        <div xml:id="i-9j8ViTM8SXkZSNMCvyEZJG">
          <p xml:id="i-Nxm1SWu5HRbDYabVswiKvs">
            2004/05 mnr: MJ524 pnr: c662
          </p>
          <p xml:id="i-ExS4sBD6NxDG3PqNbyUszM">
            Motion till riksdagen 2004/05:MJ524
          </p>
          <p xml:id="i-6gf1vu8evhwShvz3XSb3ut">
            av Viviann Gerdin och Kenneth Johansson (c)
          </p>
          <p xml:id="i-ReVFR7zkTi1zM1GAivU61m">
            Skydd för markägarnas rätt vid naturreservatsbildning
          </p>
          <p xml:id="i-6QmPLoZ97ZzC37o4wzK7xi">
            Förslag till riksdagsbeslut
          </p>
          <p xml:id="i-LyZdpSe54iBwC6zidmmqCf">
            1. Riksdagen tillkännager för regeringen som sin mening vad i
            motionen anförs om att stärka äganderätten genom rätten till ersättning
            i enlighet med marknadsvärdet. 2. Riksdagen tillkännager för regeringen
            som sin mening vad i motionen anförs om att vid planering av naturreservat
            skall berörd markägare tidigt involveras i planeringsprocessen.
            3. Riksdagen tillkännager för regeringen som sin mening vad i
            motionen anförs om att markägare som berörs av planerade naturreservat
            i första hand skall erbjudas omarronderingsmöjligheter. 4. Riksdagen
            tillkännager för regeringen som sin mening vad i motionen anförs
            om att konsekvensanalyser för berörda markägare av det nya naturreservatet
            i området skall göras inklusive ersättningsfrågor för
          </p>
          <p xml:id="i-Kt4VNCvCYCgn9eAwwyinpB">
            ingrepp i äganderätten.
          </p>
          <p xml:id="i-3xhKFmqNwWZ26Tf9ynYsLh">
            Motivering
          </p>
          <p xml:id="i-MBKweAufhnnGkz3WdU7akk">
            I det svenska samhället finns det ett brett stöd för det enskilda
            ägandet, men också många som vill urholka det privata ägandet
            till fördel för det statliga. Detta framgår tydligt genom de handlingar
            som medvetet försvagar den grundlagsstadgade rätten till ersättning
            vid ingrepp. Att ensidigt hävda att det gemensammas intresse ska
            utövas på den enskildes bekostnad riskerar att leda till ökad
            misstro mot rättsstaten. Det undergräver även det personliga ansvaret
            för egendom och miljöpåverkan. Sverige har en blandad ägostruktur
            av mark och skog. Cirka 51 procent av Sveriges skogar ägs av enskilda
            personer och utgör en viktig grund för lokal sysselsättning i
            skogslänen. I takt med att fler och större naturreservatsbildningar
            planeras och intrång i enskilda markägares egendom har ökat har
            äganderättsfrågorna fått en ökad dignitet.
          </p>
          <pb facs="riksdagen-motions-pdf/data/200405/mot_200405_MJ_524/mot_200405_MJ_524-0002.pdf"/>
          <p xml:id="i-QP7acoGisWfvu1SbU3do3y">
            2004/05:MJ524
          </p>
          <p xml:id="i-Evs7ja3BowZMjTgh5F18L7">
            Idag finns det 880 000 hektar i reservat. Över 5 miljoner hektar
            skog skyddas från skogsbruk, av olika anledningar, och det är
            ca 20 procent av den skogsklädda marken. Regeringens ambitioner
            att nu ytterligare öka avsättning av mark för naturändamål och
            den skog som avses är slutavverkningsmogen skog. Det mottas inte
            med förtjusning av markägarna att ytterligare 440 000 hektar ska
            bli nya naturreservatsområden. Det medför dessutom ett bortfall
            av virke till skogsindustrin på ca 1,4 miljoner kubikmeter årligen,
            leder till minskad sysselsättning inom skogsindustrin på några
            tusen arbetstillfällen. I planeringsprocessen för att inrätta
            naturreservat är det viktigt att berörda markägare blir delaktiga
            redan i inledningsskedet, detta för att inte skada förtroendet
            för myndighetsutövarna. Det ska dessutom ske en opartisk värdering
            av mark och skog, utförd av en utomstående för att säkra neutraliteten
            i bedömningen av värdet. Berörda markägare där avsättningar görs
            efter överenskommelse mellan parterna bör i första hand erbjudas
            ersättningsmark till ett rimligt pris. Att erbjuda omarronderingsmöjligheter
            och tillköpsmöjligheter är angeläget för att förstärka det enskilda
            skogsbruket. Detta bidrar till livskraftiga enheter och fortsatt
            aktivt skogsbruk. Ianspråktagande av enskild mark för naturreservatsändamål
            eller av miljö- och kulturskäl medför ett ingrepp i det privata
            skogsinnehavet och kan bidra till komplikationer för inte enbart
            den markägare som omfattas utan även omkringliggande skogsmarker.
            :Konsekvensanalyser för hur de omkringliggande markägarna kan
            komma att påverkas måste därför göras och eventuella inskränkningar
            i skogsbruket måste kompenseras. I en internationell jämförelse
            ligger Sverige långt fram vad gäller hänsynstagande till natur
            och miljö, där den aktive småbrukaren har ett stort kunnande och
            tar ett stort ansvar. Samhället och branschen har också successivt
            utarbetat metoder för ett uthålligt skogsbruk. Skogen är därmed
            en av landets viktigaste tillgångar och har haft stor betydelse
            för tillväxten i Sverige. Svenskt skogsbruk står inför ett antal
            utmaningar. Ökade krav på naturhänsyn kräver ett allt effektivare
            skogsbruk. Berörda markägare för
          </p>
          <p xml:id="i-HRf3xJci1qHTqTTt9fZjuJ">
            tilltänkta naturreservatsområden måste därför ges full kompensation
            för de marker som kan komma att bli naturreservat. I den svenska
            grundlagen anges det att äganderätten har ett starkt skydd. Att
            genomföra tvångsinlösen av mark för naturändamål kan därför betecknas
            som ett ingrepp i äganderätten. Detta bör därför undvikas genom
            samförståndslösningar och fullvärdiga ersättningar till markägarna.
          </p>
          <p xml:id="i-QkwDxggYBYfNzgczKtjqd8">
            Stockholm den 2 oktober 2004
          </p>
          <p xml:id="i-GwHUshdJDhfZv5bkSFYWiq">
            Viviann Gerdin (c) Kenneth Johansson (c)
          </p>
        </div>
      </div>
    </body>
  </text>
</TEI>
