<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03329">
  <teiHeader>
    <fileDesc>
      <titleStmt>
        <title>Virusforskning</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3329 av Kristina Axén Olin m.fl. (M)</title>
          <idno type="rdwebb">H8023329</idno>
          <rs type="number">3329</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023329/text</ref>
          <ref type="dokument_url_html">http://data.riksdagen.se/dokument/H8023329</ref>
          <ref type="dokumentstatus_url_xml">http://data.riksdagen.se/dokumentstatus/H8023329</ref>
          <ref type="docx">http://data.riksdagen.se/fil/30EB6CC9-734A-4724-BBC1-455BFA4CCB47</ref>
          <ref type="pdf">http://data.riksdagen.se/fil/F99CFFAB-3256-4B3E-9701-7F5CDAB5E072</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XE9wqCg8VL9vTcpwHeLENY" type="signed"/>
        <correspContext corresp="i-XE9wqCg8VL9vTcpwHeLENY">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-SDQ5svrT9p6pGZNvihi9kG" type="submitted">
          <date when="2020-10-06"/>
          <time when="14:13:00"/>
        </correspAction>
        <correspAction xml:id="i-C1dGGrHyvSQf46dEaN5Eic" type="reviewed">
          <date when="2020-10-06"/>
          <time when="16:59:00"/>
        </correspAction>
        <correspAction xml:id="i-DqpHJ7ptkCNAkPfEoRgNnP" type="referred">
          <date when="2020-10-14"/>
        </correspAction>
        <correspAction xml:id="i-LtQVv2zUf3XyntaPk3wrJj" type="assigned">
          <date when="2021-11-17"/>
          <time when="11:06:08"/>
        </correspAction>
        <correspContext corresp="i-LtQVv2zUf3XyntaPk3wrJj">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-4CpXGZCEkDyVWA3qGiTNHo" type="behandlas_i"/>
        <correspContext corresp="i-4CpXGZCEkDyVWA3qGiTNHo">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mu2pPapZNfMaHKBvTvfMyG" type="motHeader">
        <div xml:id="i-C9bzn1mzb3iAx8oAYqMf4k" type="motTitle">
          Motion till riksdagen 2020/21:3329 av Kristina Axén Olin m.fl.
          (M) Virusforskning
        </div>
      </div>
      <div xml:id="i-ArSYH4N1Go1BR39pegTvqd" type="motBody">
        <div xml:id="i-9FSuGMGWWimbVnjPwF3PUR" type="motProposal" subtype="förslag">
          <head xml:id="i-UEP8kLt3HJsoz3RtSYejps">
            Förslag till riksdagsbeslut
          </head>
          <list xml:id="i-QWqGnQNeFE4Au1m2XU4The" style="ol">
            <item xml:id="i-K58VWJ2wnyhVmmaXuHwrCm">
              Riksdagen ställer sig bakom det som anförs i motionen om forskning
              om covid-19 och andra virusorsakade infektioner med pandemisk
              potential som pekas ut bland WHO:s s.k. blueprint priority diseases
              och tillkännager detta för regeringen.
            </item>
            <item xml:id="i-Gv4mW7yQmb4fgztWkGWezt">
              Riksdagen ställer sig bakom det som anförs i motionen om forskning
              om virus som även under icke-pandemiska år orsakar sjukdom, överdödlighet,
              belastning på sjukvården och stora kostnader för samhället och
              tillkännager detta för regeringen.
            </item>
            <item xml:id="i-LhbUaCPjPd43LBpmXmHsXr">
              Riksdagen ställer sig bakom det som anförs i motionen om att
              överväga att inrätta ett nytt nationellt forskningsprogram med
              målsättning att utveckla antivirala medel och vacciner mot virusinfektioner
              och tillkännager detta för regeringen.
            </item>
            <item xml:id="i-PfSsVaPS77kZ7thrnPSZAt">
              Riksdagen ställer sig bakom det som anförs i motionen om att
              överväga att etablera ett nationellt institut för virologiforskning
              och tillkännager detta för regeringen.
            </item>
          </list>
        </div>
        <div xml:id="i-J9E3phNku4WqpNnsaRMuRR" type="motContent">
          <head xml:id="i-AwKArGgiQ4KUia1gohmNfo" type="h1">
            Virusinfektioner med pandemisk potential – det globala perspektivet
          </head>
          <p xml:id="i-DRXrG2eKvpfRLsb2mrRa2Z">
            WHO har under de senaste 11 åren utlyst globalt nödläge inte
            mindre än sex gånger. Varje nödläge har orsakats av någon typ
            av virus: influensavirus (svininfluensan 2009), ebolavirus (2013–2016
            och 2019–2020), poliovirus (2014), zikavirus (2016) och corona­virus
            (2019–). De globala kostnaderna som beräknas för svininfluensan
            2009 och ebola­utbrottet 2013–2016 landade på 40 respektive 50
            miljarder USD, enligt rapport från WHO (2019), men kommer ändå
            att ses som marginella i jämförelse med kostnaderna för den pågående
            pandemin orsakad av sars coronavirus 2.
          </p>
          <p xml:id="i-GN7kh4sNHzUn4PXSSWGa2D">
            Med anledning av detta så har WHO identifierat tolv olika infektionssjukdomar
            som bör prioriteras när det gäller forskning och utveckling, eftersom
            dessa infektioner utgör allvarliga hot mot folkhälsan, och eftersom
            vi saknar läkemedel och vacciner mot dessa. Dokumentet kallas
            WHO’s R&amp;D Blueprint Priority Diseases 3. Om denna blueprint
            skriver man: ”This tool seeks to identify those diseases that
            pose a public health risk because of their epidemic potential
            and for which there are no, or insufficient, countermeasures.”
            Noterbart är att samtliga kända sjukdomar som finns med på listan
            orsakas av virus:
          </p>
          <list xml:id="i-BsgavEiT36Q5p9X3ezFqb5" style="ul">
            <item xml:id="i-16xvVHhUvd1gcfRL2DEudZ">
              Krim-Kongo blödarfebervirus
            </item>
            <item xml:id="i-8PtvGJmP7WDMRUzudDkyBN">
              ebola blödarfebervirus
            </item>
            <item xml:id="i-7pLZFphxsYWiM8CPNdqmgm">
              marburgfebervirus
            </item>
            <item xml:id="i-6kZq5xLDt1gjZemoyxkyTb">
              lassafebervirus
            </item>
            <item xml:id="i-8pabKeRjigjpcKD3iu3dEU">
              mers coronavirus
            </item>
            <item xml:id="i-WwA8hc85r65dGr2JC8MFTE">
              sars coronavirus
            </item>
            <item xml:id="i-QWXKahbH8Kb5TZQki3LSmX">
              sars coronavirus 2
            </item>
            <item xml:id="i-RgRxxydJsQz4ChSNMTHfTV">
              nipahvirus
            </item>
            <item xml:id="i-Bg4fLtRFDMPhGhxYaUhz9M">
              hendravirus
            </item>
            <item xml:id="i-MxzZj6jKhCq1z5cijCE7kS">
              Rift Valley-febervirus
            </item>
            <item xml:id="i-7rmShdTHhhNnARDEZ54jkh">
              zikavirus
            </item>
          </list>
          <p xml:id="i-L1xsn5CcmnK8aCk1hjgbKF">
            Den återstående sjukdomen kallas för ”Disease X”: ”Disease X
            represents the knowledge that a serious international epidemic
            could be caused by a pathogen currently unknown to cause human
            disease, and so the R&amp;D Blueprint explicitly seeks to enable
            cross-cutting R&amp;D preparedness that is also relevant for an
            unknown ‘Disease X’ as far as possible.”
          </p>
          <p xml:id="i-TZvneQooK7PKpM6tLVApc3">
            Innan den nu pågående pandemin bröt ut kände vi inte till sars
            coronavirus 2. Detta virus är numera inkluderat bland de kända
            smittämnena på listan ovan, men fanns inte med på listan innan
            pandemin bröt ut. Sars coronavirus 2 fungerar således som ett
            synnerligen relevant och aktuellt exempel på innebörden av ”Disease
            X”. Ytterligare fem sjukdomar övervägdes att inkluderas i listan.
            Samtliga fem orsakas av virus. I blueprinten skriver man även
            om infektionssjukdomar orsakade av andra smittämnen såsom antibiotikaresistent
            tuberkulos: ”… further research and development is needed through
            existing major disease control initiatives, … existing funding
            streams, or established regulatory pathways for improved interventions.”
            Man anser således att denna typ av infektioner (antibiotikaresistens)
            redan har adresserats genom befintliga initiativ och satsningar
            men att virusorsakade infektioner bör prioriteras.
          </p>
          <p xml:id="i-52QVeV2zWiVpcR7wVD5Eo6">
            Med anledning av detta bör vi ställa oss frågor om vilka av ovanstående
            kända, eller okända, virus som kommer att orsaka framtidens pandemier.
            Givet att vi saknar läke­medel och vacciner mot samtliga sjukdomar
            på listan – vad måste göras för att vi ska vara bättre förberedda
            när vi drabbas av nästa virusorsakade pandemi?
          </p>
          <head xml:id="i-KrLtA2rGRaC9nTUMr3dofL" type="h1">
            Virusinfektioners påverkan på samhället under icke-pandemiska
            år – det nationella perspektivet
          </head>
          <p xml:id="i-KQBPgvmvQEtx86v4nAkE2c">
            Virusorsakade infektioner utgör en stor belastning för sjukvården,
            som kunnat undvikas med bättre tillgång till antivirala medel:
          </p>
          <list xml:id="i-XhoHwT6NJ81ymLYmY22z52" style="ul">
            <item xml:id="i-YRNXFxvkZxc1VgrrUT2GKF">
              Sahlgrenska sjukhuset försattes i stabsläge säsongen 2017–2018
              p.g.a. mässlings­virusutbrott.
            </item>
            <item xml:id="i-WMggFs1uapLjmBXPLqMZqR">
              Karolinska sjukhuset försattes i stabsläge säsongen 2016–2017
              p.g.a. influensa.
            </item>
            <item xml:id="i-NYpnT1V2CYoEPscLn9eP1d">
              Södersjukhuset (SÖS) försattes i stabsläge i vintras (innan pandemin
              bröt ut) p.g.a. calicivirus (orsakar vinterkräksjuka).
            </item>
          </list>
          <p xml:id="i-URrLonr4kPKB9yqkJb6xoR">
            Verksamhet och vårdkvalitet vid stora sjukhus utmanas på grund
            av virusinfektioner som inte kan behandlas alls (majoriteten)
            eller som i bästa fall behandlas med måttligt effektiva antivirala
            medel. Virusorsakade infektioner orsakar även stora kostnader
            för samhället:
          </p>
          <list xml:id="i-5k3oUz65xEDiSuGHx7pJPY" style="ul">
            <item xml:id="i-7dH3hd4HREGFrgwdmdVQBd">
              Försäkringskassan betalar varje år ut cirka 7 miljarder kronor
              för vård av barn, ”vab”. Sannolikt orsakas betydligt mer än hälften
              av dessa kostnader av att föräldrar är hemma med snoriga, febriga,
              hostiga, kräkande virusinfekterade barn.
            </item>
            <item xml:id="i-QW8du7RfbujteXAvsi1h7x">
              Förutom Försäkringskassans kostnader belastas samhället av indirekta
              kostnader i form av produktionsbortfall när föräldrar är hemma
              med sjuka barn, och när arbetande vuxna är sjuka själva.
            </item>
            <item xml:id="i-HDzD2XxpTdXe7KixrV5h6B">
              Vanliga säsongsinfluensan (ett virus) kostade säsongen 2,4 miljarder
              kronor 2008–2009 i direkta och indirekta kostnader enligt Myndigheten
              för samhällsskydd och beredskap.
            </item>
            <item xml:id="i-FXZZzcxba282AeBo5ymt9v">
              Siffran 2,4 miljarder kronor kan jämföras med Folkhälsomyndighetens
              beräknade direkta och indirekta (totala) kostnader för antibiotikaresistens
              år 2050 i ett ”worst case scenario”, fyrtio år senare, som landar
              på 778 miljoner kronor.
            </item>
            <item xml:id="i-E6qY83Mv5LkNXd2GnTYukq">
              Förkylningar (”rinit”) kostar Sverige ofattbara 13 miljarder
              kronor varje år.
            </item>
            <item xml:id="i-ENtr6xHZNYNpGJCmoA2z79">
              Den samlade bedömningen är att alla virusorsakade infektioner
              kostar Sverige tiotals miljarder varje år i direkta och indirekta
              (totala) kostnader.
            </item>
          </list>
          <p xml:id="i-9THRavihna4NKmVkjLwKKC">
            Det råder också en stor brist på antivirala läkemedel och vacciner
            mot virusinfektioner. Antivirala medel finns mot en handfull virus
            (hiv, hepatit B och C, ett fåtal herpesvirus) och mot influensa
            (fåtal, ineffektiva läkemedel). Resistensutveckling är ett stort
            problem som inte inkluderats i satsningar på forskning om antibiotikaresistens
            (antibiotika fungerar inte mot virus). Vacciner (ges i förebyggande
            syfte) finns mot ett tiotal virus: mässlingsvirus, påssjukevirus,
            röda hund-virus, TBE-virus bl.a. Det går att ta fram vaccin mot
            virus men uppenbarligen inte snabbt nog – med befintliga resurser
            – när det gäller majoriteten av alla virus som orsakar sjukdomar
            hos människor.
          </p>
          <p xml:id="i-51NBxK7y4zbePFZWMFSfWM">
            De antivirala medel som finns tillgängliga är dessvärre smala
            i sin verkan och funge­rar sällan mot virus som tillhör en annan
            familj. Det vill säga, vi har inte tillgång till vad som kan beskrivas
            som ”bredspektrum-antivirala medel” på samma sätt som det finns
            bredspektrumantibiotika mot bakterier.
          </p>
          <p xml:id="i-Q2uxHaSAnkQs3UoPLuKxjT">
            Antivirala medel saknas mot en stor majoritet av alla virus som
            tillhör de 22 virus­familjer som drabbar människor. Bland exemplen
            finns rhinovirus &gt;150 virus; corona­virus 7; adenovirus &gt;100;
            RS-virus 4; enterovirus ca 25; coxsackievirus ca 25; echovirus
            ca 10; parechovirus ca 10; norovirus många (oklart hur många);
            rotavirus 3; astrovirus många (oklart hur många); parainfluensavirus
            4; chikungunyavirus; denguevirus; TBE-virus; alla farliga virus
            som finns med på WHO:s R&amp;D Blueprint Priority Diseases samt
            många fler. Vissa virusinfektioner orsakar därtill kronisk sjukdom
            och kan även orsaka cancer och metabola sjukdomar såsom diabetes.
            Vissa av dessa obotliga infektioner/sjuk­domar (hiv, hepatit)
            kräver livslånga behandlingar med antivirala läkemedel, vilket
            be­lastar både samhället och individen.
          </p>
          <head xml:id="i-G8TNChA2oj4Aen8Zn5ibza" type="h1">
            Förberedelser inför framtida pandemier
          </head>
          <p xml:id="i-HmMse22e4TrUAEq6rV3wD8">
            Det bästa sättet att förbereda sig för framtida virusorsakade
            pandemier är att ta lärdom av hur vi förhåller oss till influensa:
            De antivirala medel som finns tillgängliga mot säsongsinfluensavirus
            fungerar även mot pandemisk influensa med ursprung i fågel och
            gris, eftersom dessa virus tillhör samma familj (de är ”släkt”).
            Sverige behöver därför satsa på forskning som leder till utveckling
            av fler antivirala medel mot vanliga så kallade säsongsvirus (influensa,
            corona, paramyxo, rhino, metapneumo, RS m.fl.). Dessa läkemedel
            kommer sannolikt att fungera även mot farliga/pandemiska virus
            inom samma familj. Om vi exempelvis hade haft antivirala läkemedel
            mot så kallade säsongs­coronavirus så hade dessa sannolikt fungerat
            även mot sars-cov‑2, eftersom säsongs­coronavirus och sars-cov‑2
            tillhör samma familj. Om vi haft tillgång till antivirala medel
            mot vanliga RS-virus och/eller parainfluensavirus, så hade dessa
            sannolikt funge­rat även mot ett nytt mässlingsvirus, eller nipah-
            och hendravirus, eftersom dessa virus tillhör samma familj. Det
            finns alltså ”vanliga” säsongsvirus som är släkt med farliga,
            kända/okända virus med pandemisk potential. Får Sverige fram läkemedel
            mot ”vanliga” virus så har vi därmed också bättre beredskap när
            (inte om) vi drabbas av en ny virusorsakad pandemi.
          </p>
          <p xml:id="i-9cZQe9okzMs9cupuoevedG">
            En viktig aspekt är att nya antivirala medel kommer att göra
            stor skillnad även under vanliga (icke-pandemiska) år: Föräldrars
            vård av sjuka barn skulle minska, produktions­bortfallet skulle
            minska och bördan för sjukvården skulle minska.
          </p>
          <p xml:id="i-4j7fUrRAeLaGjTLD9h4sxE">
            Tidigare regeringar har gjort omfattande satsningar på forskning
            om antibiotikaresi­stens (infektion och antibiotika: 75 miljoner
            kronor/år resp. nationellt forskningspro­gram om antibiotikaresistens:
            25 miljoner kronor/år). Moderaterna föreslår att liknande, men
            betydligt mer omfattande, satsningar övervägs i form av ett nytt
            nationellt forsk­ningsprogram med målsättning att utveckla antivirala
            medel och vacciner mot virus­infektioner. En sådan satsning bör
            ha ett långsiktigt perspektiv med målet att bygga upp en ökad
            kunskapsbas och att säkra kompetensförsörjning av framtidens forsknings­ledare.
            Viktigt är att stödja unga forskare som har en tydlig förankring
            och kunskap i virologi för att stärka virologisk forskning på
            sikt.
          </p>
          <p xml:id="i-S56CkFKeG9B4cjxS52bVBD">
            Moderaterna vill också etablera ett nationellt institut för virologiforskning,
            förslags­vis liknande de som finns i Indien. Ett sådant centrum
            skulle kunna kompensera för nedmonteringen av virologiforskningen
            som fanns hos Folkhälsomyndighetens före­gångare Smittskyddsinstitutet,
            innan den senare omorganiserades till nuvarande Folk­hälsomyndigheten.
            Ett sådant institut bör vara fristående från Folkhälsomyndigheten
            men kan ha en rådgivande funktion.
          </p>
          <p xml:id="i-GfYm72aRZCLKf2GuwrnokS">
            Folkhälsomyndigheten har tidigare beräknat kostnader för antibiotikaresistens
            i Sverige. Moderaterna föreslår att Folkhälsomyndigheten eller
            annan myndighet ges i uppdrag att beräkna kostnader för resistens
            mot antivirala medel på liknande sätt samt att Folkhälsomyndigheten
            (eller annan myndighet) får i uppdrag att beräkna kostnaderna
            som orsakas av virusinfektioner: dels covid-19 (separat), dels
            de ”vanliga” virusinfektio­ner som orsakar sjukdom och överdödlighet
            och belastar sjukvården och samhället (direkta och indirekta kostnader)
            under icke-pandemiska år, på liknande sätt som Folk­hälsomyndigheten
            beräknat kostnaderna för antibiotikaresistens, fast med avseende
            på icke-behandlingsbara virusinfektioner. Förslagen som beskrivs
            i motionen bör kunna göras inom ramen för forskningsbudgeten.
            Moderaterna kommer vidare att återkomma med sina forskningspolitiska
            prioriteringar under höstens behandling av kommande forskningsproposition.
          </p>
        </div>
        <div xml:id="i-NZYR5Fteod1LyHntxBUNYn" type="motSignatures">
          <list xml:id="i-RbJdb7VR5enisTG7R2UvZ3">
            <item xml:id="i-UwVBvmZPf4Jp76gjYKkbUT">
              Kristina Axén Olin (M)
            </item>
            <item xml:id="i-9epvYkRgyHjREbCn74Gz9W">
              Lars Püss (M)
            </item>
            <item xml:id="i-KuYPUoxUfpYZM4hgkf2GYT">
              Marie-Louise Hänel Sandström (M)
            </item>
            <item xml:id="i-Cn5ywB8spTTd4ZsUQAnjXY">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
