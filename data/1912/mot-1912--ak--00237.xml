<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1912/mot_1912__ak__237/mot_1912__ak__237-001.pdf"/>
      <div type="motHeader" xml:id="i-p6F8cafY8qY4ikm6Gz8ts">
        <div type="motTitle" xml:id="i-Ji938TTaSFLhNiASFdSwzb"/>
        <div type="motSubmissionInfo" xml:id="i-9GSbV3jiPurQgJP3rczJAW"/>
      </div>
      <div type="motBody" xml:id="i-U65Jqrv1rQvW2nGUmFXdFX">
        <div xml:id="i-TjnF8333CuUmE9tifC3T38">
          <p xml:id="i-99NbBueYPiUm5D4WM4WoBR">
            Motioner i Andra kammaren, Nr 237. 3
          </p>
          <p xml:id="i-9YnhP2qiUbrdmrR9ByuPqT">
            Nr 237.
          </p>
          <p xml:id="i-UNhbCjisKhEFMJAx9ZWQwS">
            Af herrar Wedin och Widén, om skrifvelse till Kungl. Maj:t angå-
            ende åtgärder i syfte att för arrendatorer af vissa fastig- heter
            i Norrland och Dalarne underlätta fastigheternas förvärfvande
            med äganderätt.
          </p>
          <p xml:id="i-BQWVb6rXFkCr2ABqTtuHPD">
            Den s. k. Norrlandsfrågan har under de senaste åren stadigt varit
            föremål för Riksdagens uppmärksamhet. Resultat däraf föreligger,
            bland annat, uti viktiga lagstiftningsåtgärder: lagen angående
            förbud i vissa fall för bolag och förening att förvärfva fast
            egendom den 4 maj 1906; lag om arrende af viss jord å landet inom
            Norrland och Dalarne den 25 juni 1909; lag af samma dag angående
            uppsikt å vissa jordbruk i Norrland och Dalarne; lag likaledes
            af samma dag om in- skränkning i rätten att erhålla ägostyckning;
            samt lag af den 31 juli 1907 om ändring i författningen angående
            jordafsöndring m. m. Andamålet med denna lagstiftning är, i stort
            sedt, att bibehålla och stärka en själfständig jordägande och
            jordbrukande befolkning i Norrland. Och det torde äfven få lof
            att erkännas, såväl att denna lagstiftning varit af förhållandena
            högeligen påkallad, som äfven att den bidragit till att hejda
            den utveckling till den själfständiga jord- brukarebefolkningens
            upphörande, som var på väg att taga allt större fart. Så har förbudslagen
            i stort sedt inverkat återhållande på jordens öfvergång till bolagen.
            Och att arrendelagen bidragit att väsentligt stadga och förbättra
            bolagsarrendatorernas ställning tycker man sig redan nu förmärka,
            oaktadt lagen ännu endast helt kort tid varit gäl- lande. Regeringen
            har nu gått i författning om en närmare utredning af särskildt
            förbudslagens verkningar. Af en sådan utredning lärer komma att
            ytterligare framgå, huru den nämnda lagstiftningen verkat och
            i hvilka afseenden den kan behöfva fullständigas eller förbättras.
            Emellertid synes det vara skäl att redan nu framdraga och göra
            till föremål för utredning, så skyndsam som möjligt, en fråga,
            som för utvecklingen af jordbesittnings- och jordbruksförhållandena
            i Norrland
          </p>
          <pb facs="riksdagen-motions-pdf/data/1912/mot_1912__ak__237/mot_1912__ak__237-002.pdf"/>
          <p xml:id="i-XG9voSK1ubroBqVivdCNMW">
            4 Motioner i Andra kammaren, Nr 2387.
          </p>
          <p xml:id="i-YCoQaBRDh8LanmFE2cGjRw">
            är af den högsta vikt. Och det är frågan om bolagsarrendatorernas
            ställning i afseende å möjligheten för dem att förvärfva sina
            bruknings- delar, så att de blifva själfständiga innehafvare af
            desamma. Utan tvifvel har norrländska arrendelagen, såsom förut
            framhållits, bidragit att väsentligen stadga arrendatorernas ställning.
            Främst har detta skett därigenom att arrendetiden blifvit bestämd
            och måste omfatta en viss minimitid, under hvilken arrendatorn
            är berättigad att kvarsitta vid arrendet, äfven om hemmanet säljes,
            och oafsedt om hans kontrakt är intecknadt eller icke. Denna förmån
            har icke blifvit utesluten därigenom, att en hel del bolag, innan
            norrländska arrendelagen trädde i tillämp- ning, i syfte att utesluta
            denna tillämpning, gjort upp längre tids kontrakt, på 15 å 20
            år, med sina arrendatorer. Den allmänna, för hela riket gällande
            nya arrendelagen blef i allt fall tillämplig på dessa arrenden.
            Och äfven enligt denna arrendelag kan en arrendator med skriftligt
            kontrakt icke mot sin vilja fråntagas arrendet, äfven efter det
            försälj- ning af egendomen ägt rum. Förhållandena äro därför nu
            i de flesta fall sådana, att ett bolag, som vill sälja, måste
            antingen göra upp med sin arrendator angående de villkor, på hvilka
            han vill afträda arrendet, eller ock sälja till arrendatorn. Utan
            tvifvel vore det dock bäst, äfven fastän arrendatorernas ställning
            alltså blifvit väsentligen förbättrad, om så många af dem som
            möjligt kunde blifva själfva ägare till den jord de bruka. Endast
            det intresse, som den egna torfvan medför, kan borga för en verklig
            ut- veckling af jordbruket på den jord, som nu är i trävaruindustriens
            ägo. Utan tvifvel gå också arrendatorernas egna önskemål lifligt
            i denna riktning. Och här möter numera ett liknande intresse från
            bolagens sida. De förpliktelser, som de norrländska arrende- och
            vanhäfdslagarna pålägga bolagen, göra dem helt naturligt benägna
            att afhända sig den inägojord, som de äga. Visserligen visade
            sig, efter den norrländska ägostyckningslagens införande, till
            en början en viss obenägenhet hos bolagen att företaga ägostyckningar;
            man ville ej lämna det skogs- anslag, som genom den nya författningen
            nödvändiggjordes. Man hoppa- des kanske, att lagen härom, som
            till en början var blött provisorisk, snart skulle upphöra att
            gälla. Men då det visat sig, att detta ej blef fallet och ägostyckningar
            icke medgåfvos på andra villkor än att erforderlig areal utmark
            lämnades, hafva bolagen funnit sig häri. Och under de senare åren
            hafva, åtminstone i Jämtlands län, ägostyckningar i stor mängd
            ägt rum å bolagsegendomar. Under åren 1906—1911 hafva i nämnda
            län medgifvits ägostyckningar å bolagsegendomar till ett antal
            af 339; däraf komma t. ex. på Skönviks aktiebolag 87, på Bergvik
            och Ala Nya aktie-
          </p>
          <pb facs="riksdagen-motions-pdf/data/1912/mot_1912__ak__237/mot_1912__ak__237-003.pdf"/>
          <p xml:id="i-CknQgJjYDaCruD1JTx1zYQ">
            Motioner i Andra kommaren, Nr 237. 5
          </p>
          <p xml:id="i-AGLFu785ZyjD3wB7Ti2W9p">
            bolag 65, på Sunds aktiebolag 64 o. s. v. Försäljning af de frånstyckade
            hemmansdelarna har däremot hittills ägt rum endast i ringa omfattning.
            Men i den mån som bolagen blifva angelägnare att afyttra den dem
            tillhöriga inägojorden, uppträder här en annan fara. Och det är,
            att arrendatorerna låta förmå sig att köpa hemmanen och för köpe-
            skillingen sätta sig i skuld till bolagen eller andra enskilda
            förlags- gifvare. Härigenom komma de i själfva verket i sämre
            ställning, än den de, åtminstone enligt nuvarande förhållanden,
            intogo såsom arrenda- torer. Såsom sådana ägde de sitta odrifna,
            så länge de uppfyllde sina kontrakt; men såsom skuldsatta jordägare
            äro de i fordringsägarens hand; han kan när som helst yrka på
            hemmanets exekutiva försäljning och vräka dem därifrån. Om en
            dylik eventualitet skulle i större om- fattning inträda, vore
            stor fara för handen för en mycket afsevärd del af befolkningen
            i Norrland. Här må till belysning af förhållandena och af arrendatorernas
            egen uppfattning anföras några utdrag ur en skrifvelse af en man
            ur bolags- arrendatorernas egen krets, som tänkt litet djupare
            öfver detta ämne: »För mig framställer sig detta spörsmål (= Norrlandsfrågan)
            så, att det icke kan anses slutgiltigt löst, förrän åtminstone
            all den i bolags och andra jordspekulanters ägo varande åkerjorden
            i Norrland blifvit till den norrländska befolkningen återbördad
            med full äganderätt. Det är endast med detta slutmål jag tänker
            mig frågans partiella lösning. Statsmakternas uppgift skulle sålunda
            enligt min mening vara att vid gynnsamma tillfällen vidta lämpliga
            åtgärder för att så småningom uppnå detta slutmål. Med denna syn
            på saken är det tydligt, att jag visserligen anser hvad som hittills
            på lagstiftningens väg gjorts ha varit för sin tid lika- väl motiverade
            som nödvändiga åtgärder för att i den mån vid de olika tidsskedena
            varit möjligt hejdande förebygga Norrlands totala ruine- rande
            — — —. De närvarande konjunkturerna erbjuda också just nu det
            möjligast bästa tänkbara tillfälle att skaffa sig fast fot i åtminstone
            någon liten del af denna jord. De större trävarubolagen hafva
            omsider kommit underfund om eller kanske tvungits att inse, att
            det inte kan vara något slags mening uti och allra minst för dessa
            någon fördel att fortfarande fasthålla vid äganderätten till äfven
            de små odlade jordbitarna i Norr- land och utbjuda nu dessa till
            salu. Och det är väl endast en tids- fråga, när äfven andra jordägare
            skola komma till samma förståndiga uppfattning och beslut. Och
            den norrländska befolkningen önskade nog ingenting högre än att
            kunna som egna torfvor förvärfva denna jord.
          </p>
          <pb facs="riksdagen-motions-pdf/data/1912/mot_1912__ak__237/mot_1912__ak__237-004.pdf"/>
          <p xml:id="i-3jCsovNdV2qqNPcantiwfg">
            6 Motioner i Andra kammaren, Nr 237.
          </p>
          <p xml:id="i-PYVXoydXtsfH8hvZhBRXmG">
            Men såväl de nuvarande arrendatorerna som andra, som här före-
            trädesvis kunna och böra ifrågakomma som köpare, äro fattigt folk,
            som på sin höjd äga sitt lilla och torftiga bo skuldfritt och
            gom därför med bästa vilja ej kunna reflektera på någon affär.
            Ty hvar skola köpe- skillingarna tagas ifrån? Att af privatpersoner
            upplåna nödiga medel är naturligtvis en ren omöjlighet. Och banklån
            på kort tid för detta ändamål kan gifvetvis inte vara en tanke
            på. Hvad som möjligen undantagsvis skulle kunna låta sig göra
            vore att köpa mot förbindelse till säljaren och lämna denne inteckning
            för köpeskillingen 1 den köpta fastigheten; men ett dylikt arrangemang
            vore nog den sämsta af alla utvägar. Och pengarne skulle i hvarje
            fall bli såväl för dyra som i synnerhet för osäkra. Om en fattig
            arbetare eller arrendator öfver hufvud skall kunna tänka på att
            tillhandla sig en jordbruksfastighet i Norrlands skogsbyg- der,
            måste han först och främst ha någorlunda klart för sig, om affären
            såväl hvad själfva inköpspriset som betalningsvillkoren och annat
            be- träffar är sådan, att han har antagliga förutsättningar att
            kunna gå i land därmed. Och då bolagshemman till större delen
            och de enskilda spekulanternas så godt som undantagslöst äro i
            sådant skick, att de fordra sin eventuella ägares hela kraft under
            hela hans tid att istånd- sätta, synes mig det oeftergifliga villkoret
            för en dylik affärs möjlighet vara, att köparen från början har
            sin ekonomi så ordnad, att han dels icke behöfver betala för hög
            ränta, dels ock framför allt så ställd, att han icke hvilket ögonblick
            som helst riskerar få hela sin skuld exe- kutivt uttagen, utan
            ställd på sådana grunder, att han har en på för- hand fixerad
            summa att årligen betala i ränta och amortering. Och hvad arrendatorerna
            särskildt beträffar, synes det mig omöjligen kunna vara vare sig
            för dem själfva klokt eller för landet gagneligt och allra minst
            mot lagstiftarne hänsynsfullt utbyta den jämförelsevis trygga
            ställning, de genom arrendelagen erhållit, mot en högeligen tvifvelaktig
            tillvaro som ägare af den jord de nu arrendera och samtidigt från
            den med stora resurser utrustade förre ägaren på sig själf och
            sin ohållbara ekonomi öfverflytta fastighetens byggnads- och häfdeskyldighet.
            Då det sålunda, såvidt jag kan räkna ut, inte finnes privatkapital
            i tillräcklig myckenhet för finansieringen af den här ifrågavarande
            saken att tillgå, och då sådant kapital, äfven om det funnes och
            mot all för- modan villigt tillsläpptes, i alla händelser icke
            kan anses för ändamålet tillräckligt betryggande, kan jag för
            min del inte tänka mig den här sakens förverkligande på annat
            sätt, än att staten tar finansieringen däraf om hand.»
          </p>
          <pb facs="riksdagen-motions-pdf/data/1912/mot_1912__ak__237/mot_1912__ak__237-005.pdf"/>
          <p xml:id="i-GNejSpVxmUbtDqmazP6qqC">
            Motioner i Andra kammaren, Nr 237. 7
          </p>
          <p xml:id="i-AnJ7cxMefFAQ3B6Ju9UPNY">
            Sedan han därpå sökt utveckla betydelsen för Norrland och där-
            med äfven för landet i sin helhet af att erhålla en för jordens
            kultur och uppodling intresserad själfägande befolkning i de förutvarande
            ar- rendatorernas ställe, eller snarare arrendatorsklassens öfvergång
            till att blifva själfägare, hvilken öfvergång emellertid bör,
            för att vara till godo, ske under ekonomiskt betryggande förhållanden
            — framhåller han, att staten utan tvifvel genom odlingens och
            välståndets tillväxt skulle få mångdubbelt igen hvad den sålunda
            utlagt eller förskotterat; ty här vore naturligen icke fråga om
            någon gåfva utan allenast om ett förskott. Därpå fortsätter han:
            »Till sist ber jag vördsammast få erinra därom, att staten genom
            egnar- hemslånen redan förut fastslagit den här ventilerade saken
            som en stats- angelägenhet. Ty det skulle äfven i det här fallet
            egentligen inte bli fråga om någonting annat än egna hem, fast
            efter något större måttstock än hvad som hittills användts. Om
            själfva egnahemssaken vill jag inte säga annat än godt, Dock skall
            jag tillåta mig uttala mina starka tvif- velsmål om, huruvida
            dessa efter samma mått för hela riket tillmätta egna hem kunna
            antagas lämpa sig lika bra för Norrlands skogsbyg- der som för
            Skånes slätter. I alla bändelser är nog tiden ännu icke inne att
            i våra bygder forcera egnahemssaken i dess nuvarande form hvar
            som helst, utan på sin höjd koncentrera verksamheten på vissa
            centrala platser. I långt från kommunikationsleder och mera betydande
            arbetscentra belägna skogsbygder passa icke för närvarande dessa
            små Jordbrukslägenheter och äro icke heller nu på sådana ställen
            nödvändiga. I dessa skogsbygder finnas nu massor af små Jordbruksfastigheter
            till salu för billigt pris. I mitt omedelbara grannskap finnes
            exempelvis en sådan fastighet på omkring 10 tunnland odlad jord
            och tämligen bra hus, som med lagenlig stödskog torde kunna köpas
            för mellan 4 och 3 tusen kronor. Om jag ägde denna fastighet och
            ville jobba i egna hem, kunde jag stycka den till 4 sådana och,
            efter åtskilliga vederbörandes utlåtanden, utan tvifvel också
            få till stånd 4 stycken för närvarande på denna plats ekonomiskt
            omöjliga miniatyrjordbruk och få staten att därpå offra flera
            gånger fastighetens nuvarande värde. Jag frågar: Hvarför i all
            rimlighets namn kan ej staten låna arrendatorn å detta hemman
            hvad ett eget hem skulle kosta och hjälpa honom att köpa hela
            fastigheten för beloppet, då staten i så fall och i motsats till
            det förra finge mer än fullgod säkerhet? Den man, som jag här
            talar om, har just 4 snart stora pojkar, som kanske utan statslån
            i framtiden kunde bygga tre nya gårdar till den nuvarande å denna
            Jordbit, när och om utvecklingen därtill skulle föranleda.»
          </p>
          <pb facs="riksdagen-motions-pdf/data/1912/mot_1912__ak__237/mot_1912__ak__237-006.pdf"/>
          <p xml:id="i-Xsc2w4tipG2nrDdgH8WTf7">
            8 Motioner i Andra kammaren, Nr 237.
          </p>
          <p xml:id="i-UVkN6BYYUZDiB1un2swxiB">
            Så långt den ifrågavarande arrendatorn. Ovedersägligt synes det
            vara, att här är ett fält, där det är syn- nerligen angeläget,
            att statsmakten ingriper för att länka utvecklingen i de rätta
            banorna. Om den hittills genomförda norrlandslagstiftningen haft
            till ett hufvudsakligt syfte, att den odlade jorden skulle ur
            trävaru- bolagens och skogsjobbarnes händer återgå till den jordbrukande
            befolk- ning, som själf bebor och brukar jorden, så måste det
            ses till att detta sker på ett ändamålsenligt och betryggande
            sätt. Och billigt samt äf- ven lämpligt är, att den befolkning,
            som för närvarande brukar jorden, sättes i tillfälle att förvärfva
            den såsom själfägare. Detta lärer dock i regel ej kunna gå utan
            att staten träder emellan, icke med några gåf- vor, utan medelst
            understöd eller förskott, som skola återgäldas. I de jordbrukskommissioner,
            som enligt uppsiktslagen blifvit tillsatta, finnas inom hvarje
            län myndigheter, som äro i tillfälle att pröfva såväl den ifråga-
            varande brukarens personliga och ekonomiska kvalifikationer för
            den be- gärda hjälpen som äfven de omständigheter i själfva aftalet,
            som böra vara af betydelse för afgörande, om och i hvilken mån
            hjälp lämnas bör. Frågan härom bör dock, innan något bestämdt
            förslag kan fram- läggas, blifva föremål för en noggrannare undersökning
            än den, som kunnat ligga till grund för förevarande framställning,
            särskildt i syfte att utröna om förhållandena i detta afseende
            äro liknande i alla delar af Norrland; den ofvan lämnade framställningen
            hänför sig nämligen närmast till förhållandena i Jämtlands län.
            Emellertid är det angeläget att hvad som skall göras icke för-
            dröjes och att alltså denna undersökning kommer till stånd så
            skynd- samt som möjligt. På grund af hvad ofvan blifvit anfördt
            hemställes,
          </p>
          <p xml:id="i-79gGwfz5RE1PJPb94N5Pwz">
            att Riksdagen behagade i skrifvelse till Kungl. Maj:t anhålla
            om utredning, i hvilken omfattning och på hvilket sätt åtgärder
            från statens sida böra vidtagas i syfte att för arrendatorer å
            sådana fastigheter, gom afses i lagen om uppsikt å vissa jordbruk
            i Norrland och Dalarne den 25 juni 1909, underlätta att förvärfva
            desamma med äganderätt.
          </p>
          <p xml:id="i-GnP9sJYvuqZxYpN5V9fet6">
            Stockholm den 3 februari 1912. A. J. Wedin. Johan Widén.
          </p>
          <p xml:id="i-AmPXZHKxrLfQt2XsrNi1Ha">
            STOCKHOLM, P. A. NYMANS EFTERTR. 1912
          </p>
        </div>
      </div>
    </body>
  </text>
</TEI>
