<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-00645">
  <teiHeader>
    <fileDesc>
      <titleStmt>
        <title>Situationen i Turkiet</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:645 av Désirée Pethrus (KD)</title>
          <idno type="rdwebb">H702645</idno>
          <rs type="number">645</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H702645/text</ref>
          <ref type="dokument_url_html">http://data.riksdagen.se/dokument/H702645</ref>
          <ref type="dokumentstatus_url_xml">http://data.riksdagen.se/dokumentstatus/H702645</ref>
          <ref type="docx">http://data.riksdagen.se/fil/AB009760-3324-457D-83F9-7D223396C598</ref>
          <ref type="pdf">http://data.riksdagen.se/fil/47558AAB-7155-4EFD-8787-BC865E837802</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-wkxWvtoGhMtpauQecMVaV" type="signed"/>
        <correspContext corresp="i-wkxWvtoGhMtpauQecMVaV">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-W88naRQrfmWi2xdjH2DYDQ" type="submitted">
          <date when="2019-09-30"/>
          <time when="10:42:42"/>
        </correspAction>
        <correspAction xml:id="i-Dq2u8rPLCJqGH5ZQTh8MkC" type="reviewed">
          <date when="2019-09-30"/>
          <time when="11:09:09"/>
        </correspAction>
        <correspAction xml:id="i-EEMsoFXigHD53N6vQkEeKV" type="referred">
          <date when="2019-10-11"/>
        </correspAction>
        <correspAction xml:id="i-7njMFehgeko9PpUxs8YPGh" type="assigned">
          <date when="2021-04-28"/>
          <time when="17:09:42"/>
        </correspAction>
        <correspContext corresp="i-7njMFehgeko9PpUxs8YPGh">
          <ref type="assignedTo">Utrikesutskottet</ref>
        </correspContext>
        <correspAction xml:id="i-3YNavzrCU9n7dZp1cB2rrL" type="behandlas_i"/>
        <correspContext corresp="i-3YNavzrCU9n7dZp1cB2rrL">
          <ref type="uppgift">2020/21:UU15</ref>
          <ref type="ref_dok_id">H801UU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RQFqq4m6TDXe81Ci72YBtP" type="motHeader">
        <div xml:id="i-87KPVLTysYZcZjsThTdSpd" type="motTitle">
          Motion till riksdagen 2019/20:645 av Désirée Pethrus (KD) Situationen
          i Turkiet
        </div>
      </div>
      <div xml:id="i-PwB1bz1sdEVZPyNfyTbPR3" type="motBody">
        <div xml:id="i-7HojbGjRRyLbuwgty8NBMG" type="motProposal" subtype="förslag">
          <head xml:id="i-CBRafjUim9UbGRtvFzQerd">
            Förslag till riksdagsbeslut
          </head>
          <list xml:id="i-BiXSErr3qFMJs2DD1fNdFJ">
            <item xml:id="i-2vNEmrGgCGhpQ53PietgtB" sortKey="Yrkande 1">
              Riksdagen ställer sig bakom det som anförs i motionen om att
              regeringen snarast bör göra en demokratisk offensiv gentemot Turkiet
              och tillkännager detta för regeringen.
            </item>
          </list>
        </div>
        <div xml:id="i-95ZzGPhzJnKVhG48gLpLYH" type="motContent">
          <head xml:id="i-5jXx5iaufW28WQVcJbqfjf" type="h1">
            Motivering
          </head>
          <p xml:id="i-4eopb5fe8uKiDP5eKfsveS">
            I utrikesdeklarationen 2019 talade utrikesminister Margot Wallström
            om att Sveriges regering i sin utrikespolitik prioriterar främjandet
            av demokrati, ett delat ansvar för fred och säkerhet och en aktiv
            diplomati. Wallström lyfte också att regeringen skulle starta
            en ”offensiv för demokratin” och att det kommer att märkas i hela
            Sveriges utrikes­politik. Många förväntar sig därför att regeringen
            ska öka trycket gentemot Turkiet när utvecklingen nu tydligt går
            i fel riktning.
          </p>
          <p xml:id="i-WCHseU8uGwQvbHjwFjb2MZ">
            I juli 2017 greps den svenske medborgaren Ali Gharavi utanför
            Istanbul när han deltog i utbildning kring mänskliga rättigheter
            i arrangemang av Amnesty International. Tysklands president och
            kristdemokraten Angela Merkel uttalade tydligt att gripandena,
            som även drabbade en tysk medborgare, var ”fullständigt orättfärdiga”.
            Ett klarspråk vi även önskat från den svenska regeringen. Det
            blir nu intressant att följa hur regeringens så kallade demokratioffensiv
            kommer att påverka regeringens agerande till försvar för demokratin.
            Turkiet är ett land som Sverige har olika samarbeten med och frågan
            är om och i så fall hur Sveriges regering kommer att stödja de
            som kämpar för demokrati i Turkiet.
          </p>
          <head xml:id="i-DsBiKQgKA61sCgAqc3UGNF" type="h2">
            Oljeborrningar utanför Cypern
          </head>
          <p xml:id="i-Q57b5AU75Aaz594fCZCtKg">
            Under sommaren har media rapporterat om att den turkiska marinen
            har skickat alltifrån drönare till flygplan, helikoptrar, korvetter
            och ubåtar i syfte att ”skydda” två fartyg som borrar efter olja
            utanför Cypern. EU har reagerat men bör uttala sig skarpare i
            frågan.
          </p>
          <head xml:id="i-3ntW9BUw6GvVUThByVSBDH" type="h2">
            Bristande rättssäkerhet
          </head>
          <p xml:id="i-61HMzrMWqNjSnwiVmCuaFQ">
            Under juli 2016 gjordes ett misslyckat kuppförsök under knappt
            ett dygn. 265 människor dog och 1 440 skadades i samband med kuppförsöket
            som anses ha initierats av en fraktion inom militären, men det
            är fortfarande oklart vad som hände. Mellan juli 2016 och juli
            2018 rådde undantagstillstånd i landet. Enligt Amnesty har nu
            över 130 000 offentliganställda, inklusive läkare, akademiker,
            lärare och poliser, sparkats från sina jobb i en stor utrensning
            efter kuppförsöket. Dessa har haft möjlighet att överklaga besluten
            till en specialinrättad kommission. Denna kommission hade, i juni
            2018, mottagit 108 905 överklaganden, varav endast 1 300 accepterats
            (svenska UD:s MR-rapport om Turkiet från juni 2018).
          </p>
          <p xml:id="i-4vMCV75kNnpmYcqsNSAPsb">
            Erdoğan anser att den tidigare bundsförvanten och ledaren för
            den s.k. Gülenrörelsen, Fethullah Gülen, ligger bakom militärkuppen
            och söker slå mot alla som anses ha någon koppling till honom
            och hans rörelse. Det kan vara helt obegripliga anledningar som
            saknar all grund i verkligheten som människor beskriver, när de
            sagts upp från sina jobb och idag saknar försörjning. Hela familjer
            har drabbats och står utan möjlighet att få ett jobb.
          </p>
          <p xml:id="i-QsX82mPHiMyS7BY6f8NGZG">
            Efter den kritiserade folkomröstningen om presidentens makt som
            ägde rum i april 2017 har situationen för människorättsaktivister
            och journalister förvärrats ytterligare. Folkomröstningen syftade
            till att driva igenom en ny författning där presidenten ger sig
            själv mer makt. Införandet av ett nytt exekutivt styrelseskick
            har lett till att makten koncentreras till presidenten. Parallellt
            har rättsstaten i Turkiet försvagats och gransk­ande funktioner
            urholkats. Kritiker till utvecklingen har fått allt svårare att
            verka. Det gäller framförallt oppositionspartiet Folkens demokratiska
            parti (HDP) där ett stort antal företrädare, inklusive partiledarna,
            har suttit frihetsberövade på godtyckliga grunder. HDP:s språkrör
            och parlamentariker Selahattin Demirtaş greps i november 2016
            till­sammans med ett antal ledamöter från HDP. Demirtaş har dömts
            till 4 år och 8 månaders fängelse. Europadomstolen för mänskliga
            rättigheter har uttalat sig i fallet och anser att han bör friges
            tills en rättvis rättegång hållits.
          </p>
          <head xml:id="i-M1UPJmtzSLFUGpSes95QKk" type="h2">
            Terrorism och angrepp på oppositionen
          </head>
          <p xml:id="i-83upMUErnApXWihfnhKcgY">
            Risken för terrorattentat är påtaglig över hela landet, från
            såväl Daesh som den av bland annat EU terroriststämplade organisationen
            Kurdistans arbetarparti (PKK) och dess falanger.
          </p>
          <p xml:id="i-2ByGTFF7d271GEkZoJAWDR">
            Den väpnade konflikten mellan regeringsstyrkor och PKK har tilltagit
            i de sydöst­liga delarna av Turkiet och påverkar situationen avseende
            mänskliga rättigheter för alla i dessa delar av landet.
          </p>
          <p xml:id="i-6Y7MShhsMUhLYEN4BqjZwx">
            Detta har varit återkommande hantering av de områden där många
            kurder bor. Enligt Dagens Nyheter den 18 augusti 2019 så har kurdiska
            borgmästare, som tillhör opposi­tionspartiet HDP, från två storstäder
            och en känd turistort avsatts av den turkiska regeringen. De sägs
            vara under polisutredning och de anklagas för kopplingar till
            PKK. Men det räcker att vara medlem i HDP för att anklagas för
            att vara bulvaner för PKK. I Istanbul och Ankara fruktar nu de
            nyvalda oppositionsborgmästarna att även de står på tur att avlägsnas.
            I DN-artikeln säger den nyvalda borgmästaren i Istanbul, Ekrem
            İmamoğlu, att det räcker att en privatperson polisanmäler en person
            så kan man inleda en polisutredning. Detta används nu emot dem
            som står HDP nära. Regeringen har nu gett inrikesminister Soylu
            uppgiften att utse ämbetsmän för att ta över styret. Soylu som
            anses vara den mest militanta antikurdiska regeringsmedlemmen.
          </p>
          <head xml:id="i-H2x5FALWsEQ12kCmAtW3Wv" type="h2">
            Medier och sociala medier
          </head>
          <p xml:id="i-2Z8ZUxhKeWuQ3crVwsNrnw">
            Det spända politiska läget påverkar bland annat yttrande-, press-
            och organisationsfrihet men också situationen vad avser mänskliga
            rättigheter. ”Committee to protect journalists, CPJ” skriver på
            sin hemsida att sedan 1992 har 1 350 journalister mördats i Turkiet
            varav 736 med straffrihet (år 2017 var det 1 271 mördade journalister).
            Ständigt fängslas journalister och senast i augusti fängslades
            tre journalister. Det finns enligt CPJ:s rapport från 2018 åtminstone
            68 fängslade journalister på grund av deras arbete. Det finns
            enligt CPJ 32 kvinnliga reportrar fängslade. Turkiet ligger i
            topp med 14 och därefter kommer Kina med sju fängslade kvinnliga
            journalister. Enligt Reportrar utan gränser så hamnar Turkiet
            på plats 155 av 180 i årets pressfrihetsindex. Här måste Sverige
            och EU höja rösten och göra mer för att stoppa tystandet av journalister.
          </p>
          <p xml:id="i-WQ6KtztUH7VUKcR2rBP7g2">
            Det interna förtrycket i Turkiet förvärras kontinuerligt. Med
            hjälp av antiterror­lagstiftning stryps den fria tillgången till
            information. Tillgången till sociala medier som Facebook, Twitter
            och Youtube har begränsats liksom internet. Kritiska journalister
            har trakasserats, förlorat sina jobb och hamnat i fängelse. Oberoende
            medier och civilsam­hällesorganisationer har fått problem med
            skattemyndigheterna, och med domstolarnas hjälp kastas meningsmotståndare
            och journalister i fängelse.
          </p>
          <head xml:id="i-Es6EznDxpvoRZ7QMeUwpDz" type="h2">
            Mötes- och föreningsfrihet
          </head>
          <p xml:id="i-RrPR84Zz114aViHCXUo8rB">
            Vid sidan av journalister och olika civilsamhällesorganisationer
            som arbetar för mänsk­liga rättigheter drabbas även de fackliga
            organisationer som finns i Turkiet. Rätten till mötes- och föreningsfrihet
            har inskränkts. Fackliga rättigheter har fått ta flera steg tillbaka
            de senaste åren. Mötesfriheten har gått tillbaka, särskilt efter
            Geziprotesterna 2013. Till­stånd för demonstrationer beviljas
            sällen, enligt UD:s MR-rapport från 2018. De fackligt aktiva som
            sitter fängslade måste få rättssäkra rättegångar. Flera har fått
            sina pass beslag­tagna så att de ej kan resa. Det är näst intill
            omöjligt att längre engagera sig fackligt i Turkiet.
          </p>
          <head xml:id="i-SNkMm6xBsn7QF9g9saEoU6" type="h2">
            Hbtq
          </head>
          <p xml:id="i-G6fSdt6hMTS56Ca6ZkFtDu">
            Hbtq-personer fängslas också, enligt UD:s MR-rapport, med hänvisning
            till ”allmän moral”, och deras möjlighet att organisera sig är
            begränsad. Prideparader har förbjudits tre år i rad i såväl Ankara
            som Istanbul.
          </p>
          <p xml:id="i-7t4APbmvsdcgdjR4vXKQ4o">
            Nu måste internationella ledare tala klarspråk och lyfta frågan
            om grundläggande mänskliga fri- och rättigheter i Turkiet. Vi
            kan inte acceptera att det fängslas demokrati­aktivister, fackföreningsledare
            och journalister i ett land som vill bli medlem i EU. Frågan är
            vad Sverige gör, och vad man kan göra mer.
          </p>
          <p xml:id="i-5whTLutGEMhtMmFLo659uZ">
            Sveriges tal om en demokratioffensiv måste nu bli konkret gentemot
            Turkiet. Regeringen måste snarast se till att stödja en demokratisk
            utveckling och ge stöd till journalister, fackligt aktiva, hbtq-personer,
            akademiker och aktiva i civilsamhälles­organisationer som arbetar
            för mänskliga rättigheter.
          </p>
        </div>
        <div xml:id="i-NNrrdpdBo2pDfjc99563g9" type="signatureBlock">
          <list xml:id="i-G8dRVCFvwbCACLWssU2jHF">
            <item xml:id="i-4iGh8SXRdtzFsSRULunUnv" who="i-BaBRFz7sgjhbuqYiz8u7vt" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
