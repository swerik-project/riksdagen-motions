<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1904--ak--00134">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__134/mot_1904__ak__134-001.pdf"/>
      <div xml:id="i-UBpiT1Jgp6Jc5KrZjxSK5N" type="motHeader">
        <div xml:id="i-NMGMYypzXAVwYBqdLetiYw" type="motTitle"/>
        <div xml:id="i-5KHiLxuwE1UDkiyF5QF5Kq" type="motSubmissionInfo"/>
      </div>
      <div xml:id="i-SK1xH1UNfVC3njcfakLABL" type="motBody">
        <div xml:id="i-5PVxUpYSi3S6o4cssZJEYb">
          <p xml:id="i-SHRGE9Yw2mEx6SBiwKHG1D">
            Motioner i Andra Kammaren, N:o 134. 15
          </p>
          <p xml:id="i-QMCqjT5soAKNEX9vHLjuwQ">
            N:o 134.
          </p>
          <p xml:id="i-8xpChF4YLYUM8eurfNqEyv">
            Af herr OC. J. Ödman, om skrifvelse till Kungl. Maj:t angående
            förekommande af lungsotssmitta.
          </p>
          <p xml:id="i-UbaeDCkabddfHLorqHRJdu">
            Vid 1898 års riksdag väckte herr J. Nilsson i Sorröd motion (n:o
            42) i Andra Kammaren med hemställan — — — »att Riksdagen ville
            besluta att i underdånig skrifvelse till Kungl. Maj:t anhålla
            om bestämmelser om förbud mot försäljning å auktion eller spridning
            på annat sätt af kläder, möbler m. m. efter personer, som aflidit
            af lungsot, förrän fullständig desinfektion därå blifvit verkställd».
            Andra Kammarens tredje tillfälliga utskott, som fick motionen
            under sin behandling, erkände motionens be- hjärtansvärda syfte
            men afstyrkte dock på anförda skäl densamma, och motionen, hvars
            goda syfte äfven erkändes under debatten i Andra Kam- maren, föll
            dock därstädes samt kom sålunda detta år icke att behandlas af
            Första Kammaren. Nästföljande riksdag gick frågan igen, ehuru
            i något förändrad lydelse, och J. Nilsson i Sorröd var äfven nu
            motionär. Denna gång hade motio- närens kläm följande lydelse:
            — — — &gt;att Riksdagen i underdånig skrifvelse till Kungl. Maj:t
            anhåller, att Kungl. Maj:t täcktes, efter medicinalstyrelsens
            hörande, låta utarbeta ett förslag om bestämmelser vid försäljning
            å auktion eller på annat sätt spridning af i lungsot afliden persons
            tillhörigheter, så att det hälsovådliga härigenom undvikes och
            smittoämnen icke uppsåtligen spridas.» Denna gång rönte motionen
            ett annat mottagande. Andra Kammarens tredje tillfälliga utskott
            hemställde nämligen, att kammaren måtte för sin del besluta, »att
            Riksdagen i skrifvelse till Kungl. Maj:t anhåller, det täcktes
            Kungl. Maj:t låta utreda, hvad som skulle kunna göras för att
            förhindra, att tuberkulos utbredes efter i sådan sjukdom aflidna
            personer, därigenom
          </p>
          <pb facs="riksdagen-motions-pdf/data/1904/mot_1904__ak__134/mot_1904__ak__134-002.pdf"/>
          <p xml:id="i-3xSar3Us7T8fNPB8vDiTsp">
            16 Motioner i Andra Kammaren, N:o 134.
          </p>
          <p xml:id="i-JJeNch8XNwSK6U37WpAhPo">
            att deras nedsmittade tillhörigheter spridas bland allmänheten;
            och att Kungl. Maj:t sedan till Riksdagen täcktes framlägga förslag
            till bestäm- melser i nämnda syfte&gt;. Efter en kort öfverläggning,
            under hvilken herr D. Holmgren i Varn- hem yrkade afslag å så
            väl motionärens som utskottets hemställan och herr Björck — som
            bekant läkare och sålunda fackman i frågan — yrkat bifall till
            utskottets förslag, godkände kammaren det senare utan votering.
            Första Kammarens tillfälliga utskott hemställde däremot, att kammaren
            icke måtte biträda Andra Kammarens beslut, och denna hemställan
            för- anledde en ganska lång och sakrik debatt, som slöt med att
            kammaren med 49 röster mot 48 —- alltså med svagaste möjliga majoritet
            — biföll sitt utskotts hemställan och afslog skrifvelseförslaget.
            Bland dem, som varmt försvarade detsamma, märktes herr Philipson
            och herr Carl von Friesen, den sistnämnde i tre anföranden. Därför
            att frågan den gången föll, har den ingalunda förlorat hvarken
            i verklig innebörd eller i aktualitet — tvärtom torde man utan
            öfverdrift kunna säga, att, särskildt den sistnämnda, aldrig så
            bjärt framträdt som nu. Af våra tre offentliga lungsotssanatoriers
            verksamhet känner man nu
          </p>
          <p xml:id="i-NfGj5mQHLcrpWmzu8HbTTd">
            så mycket, att man med säkerhet kan påstå, det de — huru förträffliga
            vapen de än äro i kampen mot den fruktansvärda sjukdomen — långt
          </p>
          <p xml:id="i-3VRN8KWFEaR6TusvkDFW8f">
            ifrån räcka till, om de ej få ett kraftigt stöd i annorledes
            vidtagna åt- gärder. De månatliga rapporterna förmäla nästan utan
            undantag om femtio å sextio inneliggande inträdesansökningar vid
            hvart och ett af sana- torierna, som icke kunnat beviljas af brist
            på utrymme. Sanatoriernas ekonomi befinner sig i ett kritiskt
            läge, som man må hoppas varda afhjälpt dels genom statsmakternas
            mellankomst, dels genom den öfver allt beröm stående enskilda
            offervillighet, som äfven i dessa dagar gifvit sig tillkänna.
            Men icke ens denna kraftiga mellankomst skall kunna erbjuda någon
            säker garanti för, att våra lungsotssanatorier för all framtid
            skola vara tryggade för ekonomiska bekymmer och — som redan antydts
            — det faktum står i alla händelser kvar, att de icke ensamma förmå
            att med framgång bjuda lungsoten spetsen och inom öfverskådlig
            framtid väsentligt inskränka dess härjningar. Man måste därför
            vara betänkt på vidtagandet af andra åtgärder, som äro ägnade
            att supplera sanatoriernas verksamhet eller kraftigt stödja dem
            i deras arbete. Och därvidlag erbjuder sig själfmant den frågan,
            om icke något kan göras för att på ett effektivt sätt förekomma
            lungsossmittans spridande. Kunde man detta, vore gifvetvis hvarje
            seger öfver den mör- dande sjukdomen, som vinnes på sådant sätt,
            fullständigare och mera värd än den räddning, sanatorierna kunna
            bringa åt en viss procent bland de
          </p>
          <pb facs="riksdagen-motions-pdf/data/1904/mot_1904__ak__134/mot_1904__ak__134-003.pdf"/>
          <p xml:id="i-7p1f1MGjmZQxPEP6DeAyfk">
            Motioner 1 Andra Kammaren, N:o 134. 17
          </p>
          <p xml:id="i-RSqByLow33VSxEaMJkDi6P">
            af sjukdomen angripna, för så vidt som en obruten hälsa alltid
            är vida mer värd än räddningen ur en farlig och långvarig sjukdom.
            Att sådant skulle låta sig göra i den grad, att sanatorierna blefve
            öfverflödiga, är visserligen icke att hoppas, men det låter tänka
            sig, att man på denna väg kunde betydligt nedbringa antalet af
            dem, som nu förgäfves bida sin räddning af dessa anstalter, och
            genom att successivt minska smittans ut- bredning skulle man kunna
            göra striden mot den massmördande sjuk- domen mindre ojämn för
            vetenskapen och läkekonsten. I sin prisbelönta skrift »Hvad kunna
            vi göra mot tuberkulosen&gt;? yttrar numera förste stadsläkaren
            i Gäfle, doktor Richard von Post bland annat följande: »Det förhåller
            sig så, att alla förekommande medel på samma gång äro verksamma
            botemedel mot sjukdomen. Ja, de äro t. o. m. de enda botemedel
            vi känna. Den medikamentösa behandlingen äger ej direkt botande
            förmåga. Vi kunna lindra en del symptom såsom hostan och febern,
            och underhjälpa naturen genom att inverka på aptiten och näringen
            0. 8. v., men' vi kunna icke bota sjukdomen med medicin. Ej heller
            har tuberkulinet (den s. k. Kochska lymfan) visat sig äga något
            väsentligt värde såsom botemedel. Därför äro vi ännu alltjämt
            för botande af lung- sot hänvisade till omnämnda hälsobringande
            åtgärder, såsom frisk lutt, riklig föda, bad och stärkande rörelser
            m. m. samt sist och icke minst till en noggrann lefnadsordning,
            afsedd att undvika smittförande luft och födo- ämnen». Bland dylika
            »förekommande medel» framhåller doktor von Post på flera ställen
            i sin skrift tillfredsställande desinfektion (eventuellt fullständig
            förstöring) af linne, säng och sängkläder, gångkläder och bohag,
            som an- vändts at veterligen lungsiktig person, samt grundlig
            smittrening, helst utförd genom hälsovårdsmyndighets försorg,
            af hela bostaden, innan någon tager arf efter honom eller i bostaden
            indytter, Det torde vara ostridigt, att detta sätt att sprida
            smitta — genom besittningstagande och bruk utan föregående grundlig
            desinfektion af lung- siktigs kläder, bohag och bostad etc. —
            i icke oväsentlig grad kan in- skränkas och hämmas genom lagstiftningsåtgärder.
            Framstående läkare äro af den meningen, Andra Kammarens tr edje
            tillfälliga utskott och kam- maren själf äfvensom den stora minoriteten
            i Första Kammaren, som år 1899 röstade för Nilssons i Sorröd ofvannämnda
            skrifvelseförslag, voro ock uppenbart af denna mening. Ingenting
            har, såvidt jag har mig bekant, sedan dess inträffat, som kunnat
            rubba uppfattningen, att lagstiftninos- åtgärder i antydda riktning
            skulle vara både nyttiga och nödiga; men väl har man sedan den
            tiden att anteckna åtskilliga företeelser, som äro ägnade Bih.
            till Riksd. Prot. 1904. 1 Saml. 2 Afd. 2 Band. 44 Häft. 3
          </p>
          <pb facs="riksdagen-motions-pdf/data/1904/mot_1904__ak__134/mot_1904__ak__134-004.pdf"/>
          <p xml:id="i-2Jt3jvqkgtFXarotwHNqrk">
            18 Motioner i Andra Kammaren, N:o 134.
          </p>
          <p xml:id="i-D2QQDwFxqCWCVsqB9AaQmW">
            att häfva en del betänkligheter, hvilka då med större eller mindre
            be- rättigande kunde framställas mot ett skrifvelseförslag i angifna
            hufvud- syfte. För att visa det berättigade i sistnämnda påstående
            skall jag till- låta mig att i allra största korthet erinra om
            de betänkligheter, som då restes mot förslaget, de mäktigaste
            motskäl, som anfördes från dess an- hängares sida, och några af
            de sedan inträffade omständigheter och för- hållanden, som synas
            mig gifva ett dylikt förslag än starkare färger, än hvad för fem
            år sedan var fallet.
          </p>
          <p xml:id="i-3zPnWet7izp8Hksw7H1w4c">
            Första Kammarens första tillfälliga utskott, som, då frågan förevar
            vid 1899 års riksdag, afstyrkte skrifvelseförslaget, fogade till
            sitt utlåtande följande korta motivering: »Intet afseende fästes
            (i Andra Kammarens beslut) vid sjukdomens utspridande under den
            sjukes lifstid, vid det fall, att han aflidit af annan anledning
            än tuberkelsjukdom, såsom t. ex. genom annan sjukdom eller yttre
            våld, vid den fara, som kan vara förenad med begagnandet af den
            bostad den sjuke bebott eller vid det äfventyr, som begagnandet
            af den sjukes gång- eller sängkläder eller andra brukade persedlar
            kunna innebära genom deras användande af arfvingarna. Det må för
            öfrigt kunna be- tviflas, att, därest en i lungsot afliden persons
            klädespersedlar försäljas till en enskild person, denne kan anses
            såsom allmänhet och den ifrågasatta föreskriften således äga tillämplighet.
            Utskottet anser sig jämväl böra erinra om, att det ämne förevarande
            ärende afser, tillhör den ekonomiska lagstiftningen, som är Konungen
            för- behållen»&gt;. Hvad den andra af utskottets anmärkningar
            angår, torde man få gifva herr von Friesen rätt, då han karakteriserade
            densamma såsom »advoka- torisk&gt;. För ögonblicket saknar jag
            anledning uppehålla mig vid den in- vändningen, då jag hoppas
            kunna så formulera mitt yrkande, att det ej skall kunna drabbas
            af ett liknande motskäl. Utskottets första invändning erhöll af
            samme talare betyget att vara »allt för juridiskt formalistisk&gt;,
            en åsikt hvari jag för min del instämmer, liksom man svårligen
            lär kunna undgå att instämma i herr von Friesens förmodan, »att
            Kungl. Maj:t nog i allt fall lärer begripa hvad man menar». Beträffande
            utskottets tredje invändning, som ju, därest den varit befogad,
            skulle varit tungt vägande, yttrade sig herr von Friesen sålunda:
            »Gent emot den åsikten, att den föreslagna skrifvelsens senare
            del skulle vara stridande mot regeringsformen, vill jag framhålla,
            att man ju
          </p>
          <pb facs="riksdagen-motions-pdf/data/1904/mot_1904__ak__134/mot_1904__ak__134-005.pdf"/>
          <p xml:id="i-789MJjb4tJTxBEhpFJdQEE">
            Motioner i Andra Kammaren, N:o 134. 19
          </p>
          <p xml:id="i-9nL5LRFTzgyQybmcNTBkWC">
            icke kan veta, om icke kostnader för statsverket skola vara förknippade
            med de åtgärder, som Kungl. Maj:t kan finna behöfliga. Då måste
            ju frågan om deras vidtagande framläggas för Riksdagen. I alla
            händelser har denna kammare förut många gånger beslutat skrifvelser
            af liknande art. Jag kan därför alls icke förstå, att det skulle
            kunna finnas något formellt hinder för att nu biträda Andra Kammarens
            beslut». Den omständigheten, att det är nuvarande statsrådet och
            chefen för ecklesiastikdepartementet, som uttalade de citerade
            orden, är ingalunda betydelselös. Vore det nödigt att i denna
            punkt förebringa ytterligare skäl, skulle jag vilja fästa uppmärksamheten
            på dels, att de bestämmelser, som ifrågavarande utredning torde
            kunna föranleda, sannolikt i en eller annan detalj skola föranleda
            till lagändringar eller nya föreskrifter af civilrättslig natur,
            i hvilket fall ju Riksdagens bifall kräfves, dels att det icke
            finnes minsta anledning antaga, det Kungl. Maj:t skulle just i
            denna sak vara ömtåligare om oantastligheten i sin ekonomiska
            lagstiftningsrätt än 1 andra fall, utan snarare tvärt om. En invändning,
            som af Andra Kammarens tillfälliga utskott restes mot J. Nilssons
            motion, då den första gången framkom, d. v. s. vid 1898 års riksdag,
            och som icke är utan sin vikt, var den, att de åtgärder, han kräfde,
            saknade förutsättningar för att kunna öfverallt tillämpas. Det
            funnes icke, menade man, på alla håll desinfektionskunnigt folk
            och ej heller medel att verkställa en effektiv desinfektion, såsom
            ugnar etc. I det hänseendet hafva förhållandena nu ändrats betydligt,
            och bristen i detta afseende lärer näppeligen vara så stor, att
            saken bör stranda ensamt härpå. Genom kungörelsen af den 28 januari
            1898 föreskrifves ju att, sedan per- son, som insjuknat i kolera,
            smittkoppor, tyfus, tyfoidfeber, scharlakans- feber, difteri,
            rödsot eller spetälska, intagits å sjukvårdsinrättning eller till-
            frisknat, aflidit eller flyttat till annan lägenhet, hälsovårdsnämnd
            skall ombesörja, att hans bostad jämte gång- och sängkläder samt
            andra brukade persedlar ofördröjligen underkastas rening och desinfektion.
            Kan sådant låta sig göra i fråga om de här uppräknade smittosamma
            sjukdomarna, hvarför skulle det då icke låta sig göra äfven i
            fråga om tuberkulosen, och man måste ovillkorligen fråga sig,
            hvarför just denna, den mest döds- bringande af alla smittosamma
            sjukdomar, utelämnats, när bestämmelserna för de öfriga sjukdomarna
            gjordes? Det är dessutom att märka, att i de landsdelar, där tillfredsställande
            desinfektionsåtgärder blefve svårast att genomföra, nämligen de
            glest befolkade, till ytinnehåll stora norrländska länen, där
            uppträder lungsoten icke alls eller endast mycket sparsamt. Gifvetvis
            bör också cen eventuell utredning omfatta en undersökning om,
            hvilka medel man har att verkställa desinfektion och i öfrigt
            bringa kom-
          </p>
          <pb facs="riksdagen-motions-pdf/data/1904/mot_1904__ak__134/mot_1904__ak__134-006.pdf"/>
          <p xml:id="i-M2DKereEqKjcm7hVfW7b9N">
            20 Motioner i Andra Kammaren, N:o 134.
          </p>
          <p xml:id="i-SDxoc5dWgQLZoPof5hAXUd">
            mande föreskrifter till verkställighet, samt, där dessa befinnas
            bristfälliga, förslag till bristernas afhjälpande framställas.
            Jag förbiser ingalunda, att en lagstiftning i detta ärende kommer
            att erbjuda många och stora svårigheter. Men å andra sidan är
            den fara, man söker afvärja, så stor, det mål, man vill vinna,
            så högt, att man icke af svårigheterna får låta afskräcka sig
            från att göra åtminstone ett allvarligt försök att äfven på nu
            utvisade väg göra det mesta och bästa möjliga för lungsotssmittans
            hämmande. Det lärer för öfrigt icke kunna uträttas något verksamt
            i detta afseende, utan att statsverket underkastar sig utgifter
            och omkostnader, men betänker man den massa människolif, som lungsoten
            årligen skördar, och den rent ekonomiska skada, som den anställer,
            torde, därest något verksamt på här angifna väg kan uträttas,
            äfven en mycket betydande årlig utgift böra betraktas som en förhållandevis
            billig försäk- ringspremie. Det torde cck hända, att en eller
            annan bestämmelse, som inskränker den personliga handlingsfriheten,
            och förfoganderätten öfver diverse egendom blir af nöden, men
            äfven detta lärer man få underkasta sig, liksom man utan knot
            gjort det beträffande tuberkulossmittas spridande hos kreatur.
            Och hvilken omfattning dessa uppoffringar af medel och personlig
            handlingsfrihet rätteligen böra få, det blir tid att öfverväga,
            när utredningens resultat och det däraf eventuellt framgående
            förslaget till skyddsåtgärder föreligger. Mitt förslag afser inga
            definitiva bestämmelser utan endast en begäran om utredning. Man
            har ock gjort den anmärkningen, att åtgärder till förekommande
            af smittans spridning på här berörda sätt aldrig kunna blifva
            af den genom- gripande art, att man kan vänta sig det den fruktansvärda
            fienden — lungsoten — därigenom skulle kunna fullständigt öfvervinnas.
            Mycket sant! Men skall man då därför afstå från att vinna ndgot?
            Det är nu bland läkare och andra för saken intresserade allmänt
            erkändt, att lungsotssjukes säng- och gångkläder, husgeråd, bostäder
            etc. höra till de allra farligaste smittospridarne, och det är
            min fulla öfvertygelse, att mycket kan vinnas genom att i möjligast
            fullständiga grad omintetgöra deras smittospridande egenskaper.
            Lungsotssanatorierna äro ett kampmedel mot den härjande sjuk-
            domen, utan tvifvel ett kraftigt sådant, och jag skall i den ringa
            mån jag förmår medverka till att göra detta medel så starkt och
            effektivt som möj- ligt. Men det förekommande medel mot sjukdomen,
            hvars användande jag med denna min motion afser att framkalla,
            är ett annat vapen, som, såvidt jag förstår, måste för sanatorieinstitutionen
            blifva en synnerligt god bunds- förvant, och jag hoppas det ingen
            måtte få den missuppfattningen, att mitt förslag på minsta vis
            går ut på att förringa sanatoriernas betydelse. Det är tvärtom
            för att förstärka dessas effektivitet och lämna dem en smula
          </p>
          <pb facs="riksdagen-motions-pdf/data/1904/mot_1904__ak__134/mot_1904__ak__134-007.pdf"/>
          <p xml:id="i-GZ3qhdDbr54ag48JZoCwi6">
            Motioner i Andra Kammaren, N:o 134. 21 5
          </p>
          <p xml:id="i-3pc6EuJ4cSSCoR5EDdT4Di">
            bättre andrum och armbågerum i deras hårda kamp, som jag här
            tagit till orda.
          </p>
          <p xml:id="i-TfhTn7A9c2wKDJ1MH69uQJ">
            Med anledning af hvad här ofvan anförts, tillåter jag mig vördsamt
            föreslå, att Riksdagen måtte besluta att i skrifvelse till Kungl.
            Maj:t anhålla, det täcktes Kungl. Maj:t låta verkställa ut- redning
            om, huru med lungsotssjuk persons säng- och sångkläder, husgeråd
            och liknande tillhörigheter ”äfven- som med af sådan person innehafd
            bostad "bäst förfaras må för att hindra, det lungsotssmitta genom
            dylika till- hörigheter och bostad sprida s; samt att Kungl. Maj:t
            täcktes till Riksdagen framkomma med förslag till de bestämmelser
            i detta syfte, hvartill utredningen "kan för- anleda.
          </p>
          <p xml:id="i-7jNuEKL1CMDKAMtirQmwaQ">
            Om remiss till vederbörande utskott anhälles.
          </p>
          <p type="date" id="i-9wfwn53LCg9cLP1vdjRxkN">
            Stockholm den 28 januari 1904.
          </p>
          <div xml:id="i-DnEc5cPVDjJ2DLDrpXh3tz" type="signatureBlock">
            <p who="i-R9MyGXJGkxUW6BDGZnaPCF" type="signature">
              Carl J Ödman
            </p>
          </div>
        </div>
      </div>
    </body>
  </text>
</TEI>
