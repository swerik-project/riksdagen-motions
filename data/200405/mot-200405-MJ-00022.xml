<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_22/mot_200405_MJ_22-0001.pdf"/>
      <pb facs="riksdagen-motions-pdf/data/200405/mot_200405_MJ_22/mot_200405_MJ_22-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ22 pnr: -kd142
          </p>
          <p>
            Motion till riksdagen 2004/05:MJ22
          </p>
          <p>
            av Sven Gunnar Persson m.fl. (kd, m, fp, c) med anledning av
            redog. 2004/05:RRS21
          </p>
          <p>
            Riksrevisionens styrelses redogörelse angående miljömålsrapporteringen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att följa de rekommendationer riktade till
            regeringen som framförs i redogörelsen. 2. Riksdagen tillkännager
            för regeringen som sin mening vad i motionen anförs om att regeringen
            bör ge Miljömålsrådet i uppdrag att förbättra miljömålsrapporteringen
            enligt Riksrevisionens rekommendationer.
          </p>
          <p>
            Miljömålsrapporteringens syfte
          </p>
          <p>
            I samband med att riksdagen år 2001 beslutade om propositionen
            Svenska miljömål — delmål och åtgärdsstrategier (prop. 2000/01:130,
            bet. 2001/02: MJU3, rskr. 2001/02:36) fastställdes också vilka
            riktlinjer som skulle gälla för rapporteringen från uppföljningen
            av de 15 nationella miljökvalitetsmålen. De av regering och riksdag
            fastlagda riktlinjerna för rapporteringen är följande:
          </p>
          <p>
            1. Identifiera de viktigaste drivkrafterna bakom miljöproblemen
            och vad som orsakar dessa problem. 2. Redovisa hur och om vi närmar
            oss målen och om takten är tillräcklig för att målen ska nås inom
            den tid som beslutats. 3. Ge underlag för scenarier och prognoser.
            4. Ge underlag för bedömning om ytterligare åtgärder behövs för
            att nå målen i rätt tid, om miljökvalitetsmål, delmål och styrmedel
            behöver ses över, bl.a. mot bakgrund av samhällsekonomiska och
            statsfinansiella effekter. 5. Ge underlag för kostnadsberäkningar
            av åtgärder.
          </p>
          <pb facs="riksdagen-motions-pdf/data/200405/mot_200405_MJ_22/mot_200405_MJ_22-0002.pdf"/>
          <p>
            2004/05:MJ22
          </p>
          <p>
            Riksrevisionen är kritisk
          </p>
          <p>
            Riksrevisionen har nu granskat om rapporteringen motsvarar dessa
            riktlinjer. I redogörelsen framkommer att granskningen föranleder
            omfattande kritik. I likhet med Riksrevisionens styrelse anser
            Allianspartierna (m, fp, kd, c) att det är angeläget att resultaten
            av Riksrevisionens granskning beaktas av riksdagen i samband med
            riksdagens kommande behandling av den aviserade miljöpropositionen.
          </p>
          <p>
            Svårt att överblicka rapporteringen
          </p>
          <p>
            Riksrevisionen har funnit att rapporteringen i vissa väsentliga
            avseenden inte motsvarar de riktlinjer som låg till grund för
            riksdagens beslut. Riksrevisionens styrelse konstaterar att rapporteringen
            är svår att överblicka. Viktiga delar av den rapportering som
            efterfrågats saknas eller har brister som gör den svår att tolka.
            Miljömålsrapporteringen ger inte tillräcklig överblick. Regering
            och riksdag har efterfrågat årlig översiktlig information. Miljömålsrådet
            lämnar emellertid mycket omfattande och detaljerad information.
            Den översiktliga informationen i form av index och nyckeltal har
            inte fungerat enligt riktlinjerna. Antalet indikatorer är större
            än vad regeringen förordade i delmålspropositionen. De årliga
            de facto-rapporternas omfång har mer än fördubblats på tre år.
            Det förekommer också att Miljömålsrådet ger olika budskap i olika
            rapporteringar.
          </p>
          <p>
            Viktig information saknas
          </p>
          <p>
            Trots detaljrikedomen saknas viktig information i Miljömålsrådets
            rapportering. Miljöproblemens orsaker ges inte tillräckligt utrymme,
            målkonflikter behandlas knapphändigt och det samhällsekonomiska
            underlaget i rapporten är tunt. En belysning av målkonflikterna
            är nödvändig för att kostnadseffektiva åtgärder skall kunna genomföras.
            Underlag för en allsidig belysning av målkonflikterna skulle kunna
            tillföras av myndigheter som inte är representerade i Miljömålsrådet,
            exempelvis Statistiska centralbyrån och Konjunkturinstitutet.
            Alliansen instämmer i att Miljömålsrådet bör vidareutveckla de
            gröna nyckeltalen och presentera dessa för allmänheten, så som
            riksdagen beslutat. Miljömålsrådet bör också utreda om det är
            lämpligt att vidareutveckla index, dvs. mer aggregerade indikatorer,
            i syfte att förbättra överskådligheten i rapporteringen. Kostnaderna
            för de åtgärder som föreslås i miljömålsrapporteringen måste redovisas,
            liksom hur dessa fördelar sig på olika samhällssektorer.
          </p>
          <pb facs="riksdagen-motions-pdf/data/200405/mot_200405_MJ_22/mot_200405_MJ_22-0003.pdf"/>
          <p>
            Organisatoriska brister
          </p>
          <p>
            De = organisatoriska — förutsättningarna — för uppföljningen
            mot miljökvalitetsmålen har enligt Riksrevisionens bedömning inte
            utformats så att aktörerna inom området haft möjlighet att leva
            upp till de krav som följer av riktlinjerna för rapporteringen.
            Brister finns både när det gäller ansvarsfördelningen i stort
            och Miljömålsrådets ställning.
          </p>
          <p>
            Rekommendationer till regeringen
          </p>
          <p>
            Riksrevisionen rekommenderar att regeringen överväger ett antal
            åtgärder i följande syfte: &gt; förtydliga Miljömålsrådets uppgifter,
            exempelvis vad gäller rapporteringens innehåll, &gt; precisera kraven
            på rapporteringen från myndigheterna i regleringsbrev och instruktioner
            särskilt vad gäller kostnader och konsekvensbeskrivningar, + bättre
            anpassa rådets ställning och faktiska möjligheter att samordna
            rapporteringen till de uppgifter som rådet har, &gt; säkerställa
            att eventuella konflikter mellan miljökvalitetsmålen och andra
            samhällsmål, som riksdagen har beslutat, blir allsidigt belysta.
          </p>
          <p>
            Allianspartierna anser att riksdagen bör tillkännage för regeringen
            som sin mening att dessa rekommendationer till regeringen bör
            följas.
          </p>
          <p>
            Rekommendationer till Miljömålsrådet
          </p>
          <p>
            Riksrevisionen föreslår också rekommendationer för Miljömålsrådet.
            För att = förbättra = rapporteringen = från = uppföljningen mot
            miljökvalitetsmålen rekommenderar Riksrevisionen att Miljömålsrådet
            vidtar åtgärder för att förbättra överskådligheten i informationen
            och för att på ett enhetligt sätt beskriva drivkrafter och orsaker
            till miljöproblemen, utarbetar förslag till system och rutiner
            som krävs för att rådet ska kunna ge samma budskap i olika rapporteringar
            samt så långt möjligt utnyttjar och sammanställer befintligt underlag
            från olika källor för att belysa kostnader och målkonflikter.
            Allianspartierna anser att regeringen bör ge Miljömålsrådet i
            uppdrag att
          </p>
          <p>
            förbättra miljömålsrapporteringen enligt Riksrevisionens riktlinjer.
          </p>
          <p>
            2004/05:MJ22
          </p>
          <pb facs="riksdagen-motions-pdf/data/200405/mot_200405_MJ_22/mot_200405_MJ_22-0004.pdf"/>
          <p>
            2004/05:MJ22
          </p>
          <p>
            Miljömålspropositionen
          </p>
          <p>
            Under våren 2005 har regeringen utlovat en proposition om miljökvalitetsmål
            till riksdagen. Detta är den första av de fördjupade utvärderingar
            som regeringen ska lämna till riksdagen vart fjärde år i syfte
            att klarlägga om styrmedel eller mål behöver korrigeras. Även
            uppföljningssystemet inklusive Miljömålsrådets roll kommer att
            utvärderas i detta sammanhang, enligt de avsikter regeringen uttryckte
            i delmålspropositionen år 2001. Allianspartierna avser att noga
            beakta resultaten av Riksrevisionens granskning i samband med
            att riksdagen behandlar den kommande propositionen.
          </p>
          <p>
            Stockholm den 23 mars 2005
          </p>
          <p>
            Sven Gunnar Persson (kd) Lars Lindblad (m) Sverker Thorén (fp)
            Claes Västerteg (c)
          </p>
        </div>
      </div>
    </body>
  </text>
</TEI>
