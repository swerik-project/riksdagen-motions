<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00479">
  <teiHeader>
    <fileDesc>
      <titleStmt>
        <title>Mänskliga rättigheter för hivpositiva</title>
        <author corresp="i-MVzhVeKwRGmjHjHoSrReg9">av Börje Vestlund (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter för hivpositiva</title>
          <idno type="rdwebb">GV02So479</idno>
          <rs type="number">So479</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So479/text</ref>
          <ref type="dokument_url_html">http://data.riksdagen.se/dokument/GV02So479</ref>
          <ref type="dokumentstatus_url_xml">http://data.riksdagen.se/dokumentstatus/GV02So479</ref>
          <ref type="doc">http://data.riksdagen.se/fil/1826B5D3-0FDA-452A-929A-865D5B4C12D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DUeV3qUracMgCboWrxhWv6" type="signed"/>
        <correspContext corresp="i-DUeV3qUracMgCboWrxhWv6">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-3rZqzZKbvJF2PLxSh2jd8h" type="referral">
          <date when="2007-10-16"/>
        </correspAction>
        <correspAction xml:id="i-PJcs4ywRymqbKwmWe9sL12" type="dismissal">
          <date when="2007-10-16"/>
        </correspAction>
        <correspAction xml:id="i-PzuZZ6ZYCQPMD7UGAHNqSe" type="numbering">
          <date when="2007-10-08"/>
        </correspAction>
        <correspAction xml:id="i-QP6RaHzPQvmfY2qF77rvrf" type="submission">
          <date when="2007-10-04"/>
        </correspAction>
        <correspAction xml:id="i-MLahg1rE4pSVEUPNNMw14R" type="transfer">
          <date when="2007-10-03"/>
        </correspAction>
        <correspAction xml:id="i-Pf7yssuq8K4Jdhh9uUeotS" type="assigned"/>
        <correspContext corresp="i-Pf7yssuq8K4Jdhh9uUeotS">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S4Trv58mGFHQ3b5RutfyFW" type="motBody">
        <div xml:id="i-NJdo1dJie6qkor4NgqS9bs" type="motProposal" subtype="förslag">
          <head xml:id="i-HUxHAwaJfDipQgWvGB6ULT">
            Förslag till riksdagsbeslut
          </head>
          <list xml:id="i-Wcc6QPmen3i1wvx6JWbuUB" style="ol">
            <item xml:id="i-6eCXTib8MaByFcqcBvh5oL">
              Riksdagen tillkännager för regeringen som sin mening vad som
              anförs i motionen om att hivpositiva, liksom andra personer med
              sexuellt överförbara sjukdomar, ska åtnjuta samma mänskliga rättigheter
              som andra människor.
            </item>
            <item xml:id="i-WJkNMnMCMgce6fNMGGzyoF">
              Riksdagen tillkännager för regeringen som sin mening vad som
              anförs i motionen om en utvecklad hivpolitik.
            </item>
            <item xml:id="i-UspQMR3RoXSuQHyZHt17Cp">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              ta fram nya metoder att bekämpa spridningen av hiv i Sverige.
            </item>
          </list>
        </div>
        <div xml:id="i-D5RRPkNnsJSKVrfStcwrgE" type="motContent">
          <head xml:id="i-2VCTaqKk6soRK35jewVGLA" type="h1">
            Motivering
          </head>
          <p xml:id="i-VyrbYzequDfwZvCkS4xv4M">
            På den internationella arenan har Sverige agerat föredömligt
            i hiv/aids-frågor. Sveriges regering har stått upp för mänskliga
            rättigheter och försvarat Unaids uppfattning att hiv/aids bekämpas
            med informationsspridning om smittan, sexualundervisning och genom
            att stärka kvinnors ställning i samhället. Sverige har stått upp
            mot de krafter som verkar för att konservativa moraluppfattningar
            ska vara vägledande i arbetet mot hiv/aids, t.ex. Vatikanen och
            flera länder med fundamentalistiska uppfattningar samt Bushadministrationen
            i USA. Detta är föredömligt.
          </p>
          <p xml:id="i-9wJ3d9SW4Eu3PRSgAU8Pho">
            Vi kan vara stolta om än inte nöjda. Sverige har sedan hiv och
            aids debuterade i Sverige haft en minst repressiv sagt lagstiftning.
            Den som misstänker smitta ska omgående testa sig, och konstateras
            smitta följer en rad åtgärder. Detta gäller föreskrifter att man
            inte ska sprida smitta, vilket är i sig bra. Information kring
            smittspridningen bland hivpositiva kan aldrig nog understrykas.
            Den andra hörnstenen är att man ska informera sin sexpartner att
            man är smittad. Detta är både kontraproduktivt och en direkt stigmatisering.
          </p>
          <p xml:id="i-BJNcE6BS5UoD4XCdzQs24Y">
            Idag ökar åter hivsmittan i Sverige trots den repressiva lagstiftning
            vi har. Enligt mitt förmenande beror detta på den lagstiftning
            vi har idag. Många undviker att testa sig då man vet vilka oerhörda
            konsekvenser en testning kan få. Det är inte sällan man får höra
            att hivpositiva helt slutar att ha sex och därmed isolerar sig
            från omvärlden. Trots att smittskyddslagen ändrades så sent som
            år 2004 har man inte löst denna fråga i smittskyddslagen, utan
            tvärtom har man skärpt den genom att föreskriva att om man inte
            själv informerar sin sexpartner kan smittskyddsläkaren göra det.
          </p>
          <p xml:id="i-YYoRvjCY8Nxd2YpST8Y3Jd">
            Den andra delen som det finns stark kritik mot är att om man
            inte följer läkarens föreskrifter, finns en särskild lagstiftning
            som gör det möjligt att internera människor i princip hur länge
            som helst. Visserligen ska omprövning ske med jämna mellanrum
            av domstol, men någon yttre gräns för hur lång tid man kan bli
            internerad på finns inte.
          </p>
          <p xml:id="i-CTwYLtxQ1vLdJLdkWCkQii">
            Det är flera problem med detta, bland annat rättssäkerhetsaspekten.
            Vi har i Sverige ondgjort oss över den behandling fångarna på
            Guantánamo får utstå och inte sällan kritiserat detta. Det som
            är intressant är att i Sverige vet hivpositiva varför de sitter
            inne, men inte hur länge de ska göra det. Detta strider mot allmän
            rättssäkerhet.
          </p>
          <p xml:id="i-MDjycKA23L4XP9xkZCF14W">
            Den andra aspekten är relationen mellan läkare och patient. I
            Sverige har vi haft en debatt om hur relationen mellan patient
            och läkare kan störas om man måste ta ifrån t ex en senildement
            person körkortet. Det har från läkarhåll hävdats att det är problematiskt.
            Men läkare som behandlar hivpositiva ska utan knussel direkt anmäla
            sin patient om denne inte följer de anvisningar som läkaren angivit.
          </p>
          <p xml:id="i-8ETUZcod4aaf95K5q2HSTE">
            Sverige avviker klart i sin lagstiftning kring hiv/aids från
            andra länder. Den närmaste jämförelsen man kan göra är den lagstiftning
            som finns på Kuba, där man liksom i Sverige använder sig av frihetsberövande
            som metod för att stoppa spridningen av hiv.
          </p>
          <p xml:id="i-636cSmBt5Z6qsVmHfZ9SVk">
            Vad kan man göra istället för denna repressiva lagstiftning?
            För det första behövs mer kunskap bland de smittade och i samhället
            om hiv och aids. Detta kan spridas på många olika sätt. Under
            1980-talet var Sverige framgångsrikt i sin bekämpning av hiv och
            aids. Under flera år sjönk antalet nysmittade drastiskt.
          </p>
          <p xml:id="i-UpHrLaeQhwHGf6v6GDLudi">
            Det var främst genom en framgångsrik hivprevention, och det finns
            inget som helst stöd för att vår repressiva lagstiftning hade
            med detta att göra. För det andra måste de som aktivt sprider
            smitta medvetet kunna straffas inom ramen för strafflagstiftningen.
            För det tredje måste det bli lättare att kunna testa sig. För
            det fjärde är det viktigt att de frivilligorganisationer som arbetar
            med hiv och aids får statliga stöd för att kunna vara aktiva med
            hivprevention. För det femte måste utvecklingen av metoder för
            att nå riskgrupper utvecklas och förbättras.
          </p>
          <p xml:id="i-JkS9tv2SjkUG7W8rQscZK6">
            Sverige är ett föregångsland vad gäller att bekämpa hiv och aids.
            Vi ligger i framkant vad gäller forskning och utveckling av nya
            mediciner för att stoppa infektionen. Allt detta har skett trots
            att man har en lagstiftning som inte direkt bjuder upp till att
            på frivillig väg bekämpa denna oerhörda farsot. Jämförelser kan
            inte göras med många andra sjukdomar som finns i smittskyddslagen.
          </p>
          <p xml:id="i-LLNDq6Uirsvx73zDC3Bqpi">
            För de flesta sjukdomar gäller att man smittas, insjuknar och
            kan bli botad eller i värsta fall avlida. När det gäller hiv och
            aids smittas man, bär smittan under mycket lång tid, för att sedan
            insjukna och sedan kanske klara sig med bromsmediciner under lång
            tid. Att leva till synes fullt frisk men ändå tvingas konstatera
            att man är en farlig smittbärare under många, många år är påfrestande
            och kräver i första hand samhällets stöd och hjälp och inte hot
            om att om man inte sköter sig kan man bli internerad.
          </p>
          <p xml:id="i-UU9TVQqehHSLn3DjgCE3Zu">
            Det är en mänsklig rättighet att bli behandlad som oskyldig fram
            till dess att det har bevisats att man begått brott och att man
            dömts för detta brott. Det är en mänsklig rättighet att behandlas
            lika inför lagen. Det är ingen överdrift att påstå att hivpositiva
            personer i Sverige inte åtnjuter dessa rättigheter, de kan ju
            dömas och interneras i åratal enbart på grund av misstanke om
            brott.
          </p>
        </div>
        <div xml:id="i-Kr1Maq9AGPQHhNTM3jSkef" type="motSignatures">
          <list xml:id="i-LuD5jCzSzu1huXZLJxzjJd">
            <item xml:id="i-PwiA2gKUwPCURcBbAq12jW" who="i-MVzhVeKwRGmjHjHoSrReg9">
              Börje Vestlund (s)
            </item>
          </list>
        </div>
      </div>
    </body>
  </text>
</TEI>
