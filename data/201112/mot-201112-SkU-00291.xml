<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00291">
  <teiHeader>
    <fileDesc>
      <titleStmt>
        <title>Översyn av det svenska skattesystemet</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av det svenska skattesystemet</title>
          <idno type="rdwebb">GZ02Sk291</idno>
          <rs type="number">Sk291</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk291/text</ref>
          <ref type="dokument_url_html">http://data.riksdagen.se/dokument/GZ02Sk291</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk291</ref>
          <ref type="doc">http://data.riksdagen.se/fil/4BDA9581-182F-4877-B652-FFBBF2CD3758</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MdKANRSppHVuM7aCDcMusR" type="signed"/>
        <correspContext corresp="i-MdKANRSppHVuM7aCDcMusR">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-Edx4LRQqnYeNi4SP5wPrVR" type="numbering">
          <date when="2011-10-05"/>
        </correspAction>
        <correspAction xml:id="i-Hnwi1wexvrAsQPjDyQAwpC" type="submission">
          <date when="2011-10-03"/>
        </correspAction>
        <correspAction xml:id="i-FzHuLuTZe13ojzRZRAkACV" type="transfer">
          <date when="2011-10-03"/>
        </correspAction>
        <correspAction xml:id="i-L4S6yZpe6PnY2nvmVuMiYm" type="assigned"/>
        <correspContext corresp="i-L4S6yZpe6PnY2nvmVuMiYm">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8zQtzDzn2WjAfBGKvwJ9ju" type="motBody">
        <div xml:id="i-FyHRQBZWuVqLoaD1zdGqSp" type="motProposal" subtype="förslag">
          <head xml:id="i-FUuxCC3v7CjpqwRNyHeDFF">
            Förslag till riksdagsbeslut
          </head>
          <p xml:id="i-SdxTuGLYzPyWCw5GvCwNfu">
            Riksdagen tillkännager för regeringen som sin mening vad som
            anförs i motionen om att regeringen bör tillsätta en parlamentarisk
            utredning för att se över det svenska skattesystemet.
          </p>
        </div>
        <div xml:id="i-PRMRtgwEUfeAoNBVkaLaNs" type="motContent">
          <head xml:id="i-DNw7M1HeWgJH2Ud3Pp13hf" type="h1">
            Motivering
          </head>
          <p xml:id="i-Ewkj83UVBKq69q4CZsNK4P">
            Det har nu gått drygt tjugo år sedan den stora skatteomläggningen
            i början av 1990-talet som då kallades århundradets skattereform.
            Den karakteriserades av breddade skattebaser och sänkta skattesatser.
            De grundläggande principerna bakom skattereformen sades vara enkelhet,
            likformighet och neutralitet i beskattningen, där likformighet
            innebär att inkomster som är lika stora ska beskattas lika och
            neutralitet innebär att hushålls och företags handlingsalternativ
            ska vara oberoende av beskattningen.
          </p>
          <p xml:id="i-Q54H9zptiH55fisvzcGqr2">
            Sedan reformen har dock en lång rad ändringar genomförts. Exempel
            på detta är differentierad moms, avdragsrätt för vissa tjänsteköp
            (RUT och ROT), införandet av jobbskatteavdraget och att fastighetsskatten
            har bytt namn till kommunal fastighetsavgift samtidigt som den
            blivit regressiv. Dessutom har ålder blivit ett kriterium för
            socialavgifter med lägre nivå för såväl yngre som äldre arbetskraft.
          </p>
          <p xml:id="i-bfwwLKaccuYh79cXhvppv">
            Dessa förändringar har bl.a. inneburit att inkomst i form av
            lön beskattas lägre än inkomst i form av pension, a-kassa eller
            sjukpenning, vilket strider mot principen om likformighet i skattesystemet.
            Med rätta uppfattas det också som orättvist av pensionärer, arbetslösa
            och sjuka som får betala högre skatt än löntagare vid en lika
            stor inkomst. Även RUT- och ROT-avdragen är orättvisa i den meningen
            att de gynnar viss typ av tjänster, t.ex. städning i privata hem
            i förhållande till städning på äldreboenden och på skolor. Detta
            är ändringar som strider mot tankarna om neutralitet och likformighet.
            Dessutom föreslår regeringen i statsbudgeten ett nytt avsteg från
            normalmomsskattesatsen 25 % genom en sänkning av krogmomsen till
            12 %.
          </p>
          <p xml:id="i-Sb9VnxcbjSFdouESukpfLr">
            Vänsterpartiet menar att det nu efter mer än 20 år efter den
            senaste stora skattereformen och med alla förändringar som har
            genomförts att behov föreligger för en djupgående skatteöversyn
            och föreslår att en parlamentarisk utredning tillsätts för att
            utvärdera dagens skattesystem och föreslå förändringar. En av
            utgångspunkterna för en ny skatteutredning bör vara att garantera
            en långsiktig finansiering av välfärden så att den gemensamma
            sektorn åter kan öka i förhållande till privat sektor för att
            möta framtida välfärdsbehov.
          </p>
          <p xml:id="i-3y17aN5uvV1LBjCH26xEor">
            Översynen bör vägledas av följande principer:
          </p>
          <list xml:id="i-6asYNYL4tcVkcN68s4A5wc" style="ul">
            <item xml:id="i-JD29esK71Ek1i7JNEh5oQM">
              Enkelhet, neutralitet och likformighet
            </item>
            <item xml:id="i-NMXEdaNVbcuXrSUEFzazmz">
              Skatt efter bärkraft
            </item>
            <item xml:id="i-Gg8dGhpgK5t7KawBaqMozu">
              Främja folkhälsa, en god miljö och klimatomställning
            </item>
          </list>
          <p xml:id="i-LdRfwChE3c7hVQPztNbtNC">
            Detta bör riksdagen som sin mening ge regeringen till känna.
          </p>
          <head xml:id="i-UVVFEqxJngaSFaKpmydxf2" type="h2">
            Vänsterpartiets principiella syn på skattesystemet och några
            särskilda skattefrågor
          </head>
          <p xml:id="i-AFqjTaefMmU5VjtjRbsNEh">
            Målsättningen med Vänsterpartiets skattepolitik är att få fler
            människor i arbete, trygga välfärden och skapa förutsättningar
            för en hållbar utveckling. En hög sysselsättning är en förutsättning
            för att få resurser till den offentligt finansierade, generella
            välfärden. Skatt ska betalas efter bärkraft och välfärd fördelas
            efter behov.
          </p>
          <p xml:id="i-LqqHGkx8FjHhv3AwrqyJ46">
            Skatteuttaget måste upplevas som rättvist för att få acceptans,
            detta inte minst mot bakgrund av de senaste årtiondenas ökade
            inkomst- och förmögenhetsskillnader i det svenska samhället. Skattesystemet
            har därför en viktig fördelningspolitisk roll. Principen om skatt
            efter bärkraft innebär i dagens skattesystem att höga inkomster
            från tjänst beskattas med en högre skattesats än lägre inkomster.
            Vänsterpartiet menar att progressiviteten kan öka ytterligare
            mot bakgrund av de allt större inkomstklyftorna i samhället. Kapitalinkomster
            däremot beskattas proportionellt. Vi föreslår en översyn av kapitalskatterna
            och att även dessa bör kunna vara progressiva.
          </p>
          <p xml:id="i-NjTsBADF1NpQQR7s1rhVLB">
            Skattesystemet måste vara utformat så att det är enkelt att förstå
            och tillämpa för den enskilda skattebetalaren. Vänsterpartiet
            vill därför betona vikten av att eftersträva ett system som är
            enhetligt och likformigt och som har så få undantag som möjligt.
            På så sätt minimeras också möjligheterna till skatteplanering.
            Genom att kraftfullt bekämpa skattefusk stärker vi välfärden och
            skapar rättvisa konkurrensvillkor för företagen. Ett enkelt skattesystem
            som är lätt att förstå ökar dess legitimitet och leder i förlängningen
            till minskat skattefusk.
          </p>
          <p xml:id="i-KNkj8tECoBu8ryqe7k23gd">
            Vänsterpartiet värnar principen om lika skatt vid lika inkomst,
            och menar att vi måste tillbaka till en likformig inkomstbeskattning
            som är oberoende av om inkomsten kommer ifrån lön, pension, arbetslöshetsersättning,
            sjuk- eller föräldraförsäkring. Detta är en viktig rättvisefråga.
          </p>
          <p xml:id="i-5rXfhxvw9MeQR4TH4tihh7">
            Skatter är ett viktigt styrmedel i klimat- och miljöomställningen,
            t.ex. för att minska utsläppen av fossila växthusgaser och minska
            övergödningen av våra vattendrag, sjöar och hav. Transporter bör
            t.ex. bära sina egna miljökostnader enligt principen förorenaren
            betalar. Särskilt bör frågan hur flyget ska stå för sina miljökostnader
            beaktas mot bakgrund av att flygbränsle är skattebefriat enligt
            internationella överenskommelser. Översynen bör pröva skatternas
            effekt inom klimat- och miljöomställningen. I dag konsumerar vi
            många varor i Sverige som vi importerat från andra länder där
            beskattning av t.ex. utsläpp av fossil koldioxid är väsentligt
            lägre eller kanske saknas helt. Utredningen bör även pröva frågan
            om koldioxidbeskattning av sådan import.
          </p>
          <p xml:id="i-KHZ5rLuQ5yWmXCJPuS8PvV">
            Den differentierade momsen ger upphov till gränsdragningsproblem.
            Översynen bör pröva frågan om övergång till mer likformig beskattning
            av varor och tjänster. När Mervärdesskattesatsutredningen för
            några år sedan utredde frågan om en övergång till en enda enhetlig
            momsskattesats konstaterade man dels att en sådan övergång var
            önskvärd, dels att normalskattesatsen i så fall hade kunnat sänkas
            flera procentenheter. De fördelningspolitiska konsekvenserna ska
            analyseras och beaktas.
          </p>
          <p xml:id="i-RpEsWa9oaivnFLE9j9qX21">
            Vänsterpartiet vill eftersträva att så långt som möjligt ha ett
            enhetligt och likformigt regelsystem för företagarna med få undantag,
            som är enkelt att förstå och tillämpa för den enskilde företagaren.
            Ett likformigt skattesystem förhindrar också inlåsningseffekter
            och en snedvriden konkurrens.
          </p>
          <p xml:id="i-UGfyfZVgRprYtDYDDN54iS">
            Företagsbeskattningen utreds för närvarande av Företagsbeskattningskommittén.
            Enligt direktiven ska kommittén bl.a. undersöka olika möjligheter
            att minska beskattningen av riskkapital i bolagssektorn, sträva
            efter att ta fram förslag som breddar bolagsskattebasen för att
            finansiera en sänkning av de skatter som betalas av bolagssektorn.
            Det hävdas ofta i debatten att bolagsskatterna i Sverige måste
            sänkas av internationella konkurrensskäl. Den svenska företagsbeskattningen
            innehåller dock stora möjligheter att minska beskattning genom
            överavskrivningar, avsättning till periodiseringsfonder med mera.
            Dessa avdrag är så stora att under de första tio åren på 2000-talet
            var företagens samlade taxerade inkomst i storleksordningen bara
            hälften av företagens samlade resultat efter finansnetto. Den
            nuvarande svenska bolagsskatten på 26,3 % ligger nära genomsnittet
            i OECD som är 25,9 %. Den s.k. effektiva genomsnittliga bolagsskatten
            ligger i Sverige lägre än i de flesta länder i Västeuropa. Enligt
            Vänsterpartiet finns, även ur ett internationellt konkurrensperspektiv,
            utrymme att begränsa företagens avdragsmöjligheter så att intäkterna
            till statskassan ökar vid oförändrad nivå på bolagsskatten t.ex.
            genom Företagsbeskattningskommitténs tankar om breddning av bolagsskattebasen.
          </p>
          <p xml:id="i-T81AKSVJxNw7XT3RBTku5j">
            Regeringens förändringar av fastighetsskatten och slopandet av
            förmögenhetsskatten har bidragit till att inkomstklyftorna i Sverige
            har ökat. Vänsterpartiets principiella hållning är att fastigheter
            är tillgångar som ska beskattas och att marknadsvärdet ska tillåtas
            slå igenom mer i beskattningen av ägda bostäder än vad det gör
            i dag. Vi föreslår också att skattemässig neutralitet ska råda
            mellan olika kategorier av bostäder med olika upplåtelseformer.
            Hyresrätten är idag skattemässigt missgynnad med tanke på avdragsmöjligheterna
            för villor och bostadsrätter, vilket Vänsterpartiet menar ska
            åtgärdas genom att fastighetsskatten på hyresfastigheter avskaffas.
            Vänsterpartiet tycker att det bör finnas en förmögenhetsskatt.
            I skattedebatten har olika modeller lanserats för beskattning
            av förmögenheter och fastigheter, bland annat den holländska s.k.
            box-modellen där förmögenheter löpande schablonbeskattas. Vänsterpartiet
            menar att bl.a. denna modell kan prövas i översynen.
          </p>
          <p xml:id="i-BVDZPuVCCUUPiZ4yUcD8TK">
            Vänsterpartiet vill även att arv och gåvor ska beskattas. Det
            är ur ett fördelningspolitiskt och rättviseperspektiv fullt rimligt
            att de som har förmånen att ärva avsevärda belopp betalar en skatt
            för detta. Vi förordar dock när det gäller arv att det sker i
            form av en kvarlåtenhetsskatt som dödsboet betalar. Ett rimligt
            grundavdrag ska finnas.
          </p>
        </div>
        <div xml:id="i-5NeRHx8aMEVhevpiY8J7xJ" type="signatureBlock">
          <list xml:id="i-AKb7ucVz58LqVFpoFAY3PX">
            <item xml:id="i-DCXAD7EKHRTaN9QJ94kkcR" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-Ci6XqUUqFZtak4eqQLEK84" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-Lyr86GTasKemRY6cGa2b4K" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-WagEegsX7GZ8CW3UX3yV3g" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-UH5kWHuzeNaBY1Yk3zZHaC" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-MC2SmJdLCvgKJ5FWu3ZtcJ" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-WPgWYEbA9ATmzidSkWeVpB" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
