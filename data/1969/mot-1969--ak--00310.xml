<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00310">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__310/mot_1969__ak__310-001.pdf"/>
      <fw xml:id="i-24F7yHE8NXFhEceiwcXjhj">
        Motion i Andra kammaren, nr 310 år 1969 S
      </fw>
      <div xml:id="i-QFtCsA8c9YPcotakoZAYJZ" type="motHeader">
        <div xml:id="i-UcQSyWBvNhZSJk9sHPGr4e" type="motTitle"/>
        <div xml:id="i-JGLfDpTA1CsyjpbyikDw9Z" type="motSubmissionInfo"/>
      </div>
      <div xml:id="i-K9mEkg4NLAv6RDKwssCLpg" type="motBody">
        <div xml:id="i-KuzWu768ASgeNW6qGkinMK">
          <p xml:id="i-P7ZW5KvrZbW1ZsMbG2rawj">
            Nr 310
          </p>
          <p xml:id="i-Vtb4AmJtz1BsLD9ZW9n1DA">
            Av herr Hellström m, fl., om förstatligande av läkemedelsin-
            dustrin.
          </p>
          <p xml:id="i-553cPdNCd6txykxwSe9JD7">
            (Lika lydande med motion nr 280 i Första kammaren)
          </p>
          <p xml:id="i-UFgodjE2h73JboVA9zAXCt">
            Behovet av hälso- och sjukvård tillgodoses i vårt land huvudsakligen
            genom samhällets försorg. Det mest markanta undantaget från denna
            princip torde vara produktion, marknadsföring och distribution
            av läke- medel, som i allt väsentligt sker genom privata företag.
            Flera av de skäl som motiverat en samhällelig produktion av hälso-
            och sjukvårdstjäns- ter, torde emellertid även vara relevanta
            för läkemedelsförsörjningen. Den valfrihet för konsumenterna som
            existerar på vissa varu- och tjänste- marknader saknas så gott
            som fullständigt inom hälso- och sjukvårdssek- torn. Konsumenten
            kan i förväg inte planera mängd eller kostnad av sjuk- vård eller
            läkemedel. Konsumenten har i regel ingen möjlighet att på egen
            hand uppskatta värdet av de sjukvårdstjänster eller läkemedel
            som han utnyttjar. Konsumenten-patienten har en underlägsen position
            gentemot läkaren, producenten av sjukvårdstjänster eller förmedlaren
            av läkemedel etc. På läkemedelsområdet råder vidare vissa andra
            förhållanden, som gör jämförelser med vanliga varumarknader omöjliga.
            Konsumenten kan van- ligen inte själv välja mellan olika läkemedelspreparat
            som marknadsförs av producenterna. Huvuddelen av läkemedelsproduktionen
            förmedlas i stället till konsumenten genom receptförskrivning
            av läkare, varför nor- mala incitament till priskonkurrens mellan
            läkemedelsföretagen knappast föreligger. 1967 års viktiga läkemedelsrahattreform
            har sannolikt för- stärkt denna tendens. Läkarnas intresse av
            att skydda sina patienter mot för dyra läkemedel torde minska
            till följd av det pristak för patienten som samhället garanterar.
            Den statliga kontrollen på läkemedel har knappast givits sådan
            utformning att den ersatt priskonkurrensens funktion att ga- rantera
            rimligt låga priser på läkemedelsområdet. Frånvaron av en effektiv
            priskonkurrens har stimulerat läkemedelsföre- tagen att i stället
            konkurrera med hjälp av en massiv reklamapparat som huvudsakligen
            riktar sig till läkarna. Den omfattande och dyrbara reklam- insatsen
            har i många fall ett lågt informationsvärde. De antydda förhållandena
            torde delvis komma att förbättras genom den av statsrådet Wickman
            föreslagna apoteksreformen. En rad allvarliga samhällsproblem
            kommer dock att kvarstå på läkemedelsområdet, främst
          </p>
          <pb facs="riksdagen-motions-pdf/data/1969/mot_1969__ak__310/mot_1969__ak__310-002.pdf"/>
          <fw xml:id="i-CsiTVjSm1Vuk5xB1ef1eVt">
            4 Motion i Andra kammaren, nr 310 år 1969
          </fw>
          <p xml:id="i-87fzTi1byTbicBjaDNDngQ">
            i fråga om produktionens inriktning, vilka en apoteksreform inte
            kan lösa. Inriktningen av forskning och produktion inom läkemedelsindustrin
            styrs av vanliga vinstprinciper och torde därigenom — av följande
            skäl — inte stå i god samklang med det samhälleliga behovet av
            en effektiv ut- veckling av hälsoförbättrande och livsuppehållande
            mediciner: 1. En stor del av forskningen inom läkemedelsindustrin
            inriktas på en produktutveckling, som innebär analys av konkurrenters
            patenterade lä- kemedel, och tillförsel av ämnen, som ger marginella
            förbättringar av ifrå- gavarande preparat och samtidigt möjlighet
            till eget patent. Denna typ av produktutveckling har lett till
            att marknaden fylls av en lång rad läke- medel med likartade egenskaper
            men med olika beteckningar och ofta även olika priser. Denna kortsiktiga
            lönsamhetsinriktning av forskningen torde leda till att resurser
            dras från forskning på mindre lönsamma men för folkhälsan viktiga
            mediciner. Produktutveckling av detta slag torde vara särskilt
            vanlig i vissa av de stora utländska företagen, men fenomenet
            har även relevans för den svenska läkemedelsindustrin. Professorn
            i mikrobio- logi vid Umeå universitet, Hans Boman, har påpekat
            att medan 60 procent av alla sjukdomstillstånd förorsakas av virus,
            saknas virusforskning så gott som fullständigt i den svenska läkemedelsindustrin.
            Han fortsätter: ”För läkemedelsindustrin blir det naturligt nog
            lönsammare att göra nya variationer av i princip kända sömnmedel,
            vitaminpreparat och huvud- värkstabletter än att starta dyra och
            tidskrävande forskningar i grund- läggande virologi”... ”Det är
            begripligt att företagen vill vidareutveckla en produkt och att
            när patenttiden för ett visst preparat börjar närma sig sitt slut
            man försöker lancera ett nytt patenterat preparat som är något
            bättre än det tidigare. Skulle man inte göra det, skulle marknaden
            troligen lätt glida över till någon konkurrent. För branschen
            som helhet innebär detta att lönsamhetsprincipen favoriserar en
            koncentration till vissa områden där framgångar redan nåtts, medan
            områden som inte avkastat något alltjämt får ligga obearbetade.
            Detta utgör ett nytt exempel på att lönsam- hetsprincipen lätt
            kan leda till underlåtenhetssynder i form av obearbetade problem
            som kan vara av vital betydelse för folkhälsan.” (DN 28.9.67 och
            15.11.67.) 2. De svenska läkemedelsföretagen är i viss utsträckning
            specialiserade till skilda typer av preparat. (Den ovan beskrivna
            produktutvecklingen sker därför delvis i konkurrens med utländska
            företag.) Det finns ändå skäl att anta att det inom de svenska
            företagen förekommer en viss sam- tidig forskning på likartade
            projekt. En dylik dubbelforskning är sam- hällsekonomiskt meningslös
            och bekostas ytterst av patienter och samhäl- le via läkemedelspriserna.
            3. Utvecklingsarbetet på nya läkemedel sker i många fall så, att
            läke- medelsföretagen kontrakterar forskare som är knutna till
            de statliga me-
          </p>
          <pb facs="riksdagen-motions-pdf/data/1969/mot_1969__ak__310/mot_1969__ak__310-003.pdf"/>
          <fw xml:id="i-6mkWWNkNx5bmV9vMTn8QdY">
            Motion i Andra kammaren, nr 310 år 1969 5
          </fw>
          <p xml:id="i-2xq6EYsuLnvrzWLjV7qnPH">
            dicinska forskningsinstitutionerna för vidareutveckling av forskningsre-
            sultat, som sedan kan exploateras kommersiellt av läkemedelsföretagen.
            Samordningen mellan den forskning som sker i samhällets regi och
            det kommersiella utnyttjandet av forskningen blir genom detta
            system delvis slumpartat. Samhället saknar möjlighet att påverka
            vilka av de samhälle- liga forskningsresultaten som kommer att
            användas för industriell pro- duktion av nya läkemedel. Viktiga
            forskningsresultat kan härigenom ligga outnyttjade. Ett effektivt
            utvecklingsarbete för folkhälsan omöjliggörs genom den bristande
            samordningen och den privata läkemedelsindustrins suveränitet
            i valet av utvecklingsområden. Resurserna inom läkemedelsområdet
            skulle bättre kunna tillvaratas med en statlig läkemedelsproduktion
            i egen regi, där sådana forskningsresul- tat exploaterades som
            den privata industrin inte har intresse eller resur- ser att utnyttja.
            Härför krävs en väsentligt större produktionsapparat än som erhålls
            genom det planerade köpet av apotekens produktionsorgani- sation
            ACO eller genom den redan existerande statliga produktionen i
            mi- litärapoteket och försvarets fabriksverk. För att i framtiden
            undvika den snedvridning av produktionsinriktningen inom läkemedelsområdet
            som diskuterats ovan, krävs sålunda på kort sikt ett statligt
            läkemedelsföretag med en dominerande ställning på marknaden. Erfarenheter
            från ett dylikt företag skulle sedan kunna utnyttjas för att bedöma
            angelägenheten av att den kvarvarande privata läkemedelsindustrin
            överförs i samhällets ägo. Vi hemställer med stöd av ovanstående,
            att riksdagen i skrivelse till Kungl. Maj:t måtte be- gära utredning
            1. om förutsättningar och former för en samhälleligt ägd läkemedelsindustri
            med en dominerande ställning på den svenska marknaden, 2. med
            uppgift att bedöma angelägenheten av att kvar- varande privat
            läkemedelsindustri på längre sikt överförs i samhällets ägo.
          </p>
          <p xml:id="i-TpQKhrnDNvCeVRMZXTkpUF" type="date">
            Stockholm den 24 januari 1969
          </p>
          <div xml:id="i-DPHSA9La5vX3efq6S5y1CE" type="signatureBlock">
            <p xml:id="i-4bSWv5QmMi3asmatLyV4kk" who="i-BZDMLaDZjTMLecbbyhYS3t" type="signature">
              Mats Hellström (s)
            </p>
            <p xml:id="i-7cRgX1ipphkXtz2QxxTxLb" who="i-EwWj1hhTj77GkxX2Z7SW8V" type="signature">
              Nancy Eriksson (s)
            </p>
            <p xml:id="i-W2qvCpuCRZeskeQTyd4pot" who="i-GCJVTREcJGRyYmFdeMbNaN" type="signature">
              Oskar Lindkvist (s)
            </p>
            <p xml:id="i-4tjc7N4McXDxBDv9KQnunX">
              i Stockholm)
            </p>
          </div>
          <p xml:id="i-Bh9iiajfmubeFMmLpAXgDE">
            Gertrud Sigurdsen (s) Anita Gradin (s)
          </p>
        </div>
      </div>
    </body>
  </text>
</TEI>
