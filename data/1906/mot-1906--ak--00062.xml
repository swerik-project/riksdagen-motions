<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1906--ak--00062">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1906/mot_1906__ak__62/mot_1906__ak__62-001.pdf"/>
      <div xml:id="i-4PPzoUfW8c1W3hXLvAkYnA" type="motHeader">
        <div xml:id="i-VZPd9qUuJkgxEfg865f3uy" type="motTitle"/>
        <div xml:id="i-T6eFkmBqKJ5rR39dfzLZ4F" type="motSubmissionInfo"/>
      </div>
      <div xml:id="i-9qnquuAAK4eGuzUMrf5nkD" type="motBody">
        <div xml:id="i-7TF8PybNAyJ1YrAZbQ44jm">
          <p xml:id="i-MRGj1TqTDe8Hrhw7Q2geqy">
            14 Motioner i Andra Kammaren, N:o 62.
          </p>
          <p xml:id="i-E2HvqHQpkdWkK3yHoT8AFq">
            Af herr E. G. H, Åkerlund, om skrifvelse till Kungl. Moj:t angående
            kompetens för erhållande af domareförordnande
          </p>
          <p xml:id="i-Gvr6Z14dNmDJRxXVxqyeUV">
            m. m.
          </p>
          <p xml:id="i-3h6DZ5ZpZEFGS1H3TVti2B">
            Utan tvekan lär man kunna påstå, att det sätt, hvarpå rättsskip-
            ningen handhafves, i mycket hög grad inverkar på befolkningens
            moraliska halt samt aktning för lag och rätt. Eftersom den stränga
            formalismen allt mera intagit hedersrummet uti rättsskipningen,
            tyckas våra underrätter nu mången gång vara till mera för att
            slita tvister än för att med ospard möda söka skaffa rättvisa
            åt förorättade, och många lära de ej vara, hvilka under någon
            längre tid nödgats bevista domstolsförhandlingar vid våra häradsrätter,
            som ej funnit, att sådana personer måst tillerkännas rätt, som
            förmått svänga sig och vränga sanningen, blott formerna iakttagits,
            trots det menigheterna och nämnderna, ja, nog äfven domarne icke
            kunnat värja sig för det be- stämda intrycket, att den fällda
            parten hade den moraliska rätten på sin sida, ehuru han icke mäktade
            iakttaga formerna eller icke ville använda andra än fullt ärliga
            vapen till sitt försvar och därför, lämnad utan bi- stånd från
            domstolen samt måhända naiv nog att tro, det dennas högsta mål
            vid alla tillfällen ännu vore att tillse, det rättfärdighet blomstrade
            i landet, måste gå under för en klippsk och mindre rättrådig motståndare,
            helst sådana synas äga en för dem dyrbar rätt att i ganska stor
            utsträck- ning fara med osanning inför våra domstolar. Men huru
            skulle det väl kunna vara annorlunda, då till och med domare stundom
            synas uppfatta
          </p>
          <pb facs="riksdagen-motions-pdf/data/1906/mot_1906__ak__62/mot_1906__ak__62-002.pdf"/>
          <p xml:id="i-CjyrUbxyYdcVAiKd6ukUeX">
            Motioner 1 Andra Kammaren, N:o 62: 15
          </p>
          <p xml:id="i-XkSXXFQZNqK3VVRS9Hrx2J">
            sina viktiga ämbeten såsom oaser i detta jordelifvets öken och
            såväl genast efter tillträdet som sedermera i stor utsträckning
            öfverlämna rättsskipningen åt andra. Nog ändra och stifta vi lagar,
            men att ställa så, att det för- troende, enhvar god medborgare
            borde hafva för domstolarna, återkommer hos vårt folk, det lär
            nog icke lyckas utan en rätt grundlig omstöpning af vårt rättegångsväsen,
            men medan goda krafter arbeta härför, torde dock en del synbarliga
            brister kunna afhjälpas, utan att stöta den juridiska ortodoxien
            allt för mycket för hufvudet. Visserligen kan jag för ingen del
            gilla det beklagliga förhållandet, att de domstolar, hvilka skola
            upptaga underrätternas domslut till om- pröfning, numera ytterst
            sällan — om någonsin — företaga själfständiga undersökningar angående
            de rättstvister, hvilka till dem hänskjutas, utan i regel alltid
            grunda sina domar på till dem inkomna protokoll; men då så är
            förhållandet och därtill kommer, att man lyckats förinta det fordom
            så mäktiga folkelementets 1 våra häradsrätter inflytande, ligger
            väl också därför en utomordentlig vikt uppå, att de personer,
            som få sig domare- ämbetet i häradsrätterna anförtrodt, icke allenast
            besitta goda juridiska insikter, utan äfven mogen erfarenhet af
            det praktiska lifvet, noggrann kännedom om personer, seder och
            bruk inom de orter, där de äro satta att verka, för så vidt de
            domar, som af dem fällas, skola blifva de bästa möjliga, och att
            dessa rätter icke längre i så häpnadsväckande grad, som åtminstone
            är fallet i de under Svea hofrätt lydande häradsrätterna, få upplåtas
            till experimentalfält för en mängd, måhända väl juridiskt skolade,
            men i det praktiska lifvet ofta mycket oerfarna unge män. För
            att i någon mån kunna visa, huru det förhåller sig med de ordinarie
            landtdomarnas tjänstledighet i våra dagar, har jag ur Svea hof
            rätts handlingar inhämtat, att år 1903 domarne uti de 57 under
            samma hofrätt lydande domsagorna åtnjöto tjänstledighet under
            i medeltal nära 5 månader hvardera, eller tillsammans under 278
            månader och 5 dagar, att af de ordinarie 522 tingen inom dessa
            domsagor 225 förrättats af de ordinarie samt 297 — utom en mängd
            extra sammanträden — af till- förordnade, hvilkas medelålder utgjorde
            28 år och hvilka, efter att i medeltal 14 månader hafva varit
            inskrifna som notarier i hofrätten, an- sågos kompetenta för det
            viktiga domarekallet. År 1904 åtnjöto härads- höfdingarna 1 samma
            domsagor ledighet under i medeltal något öfver 5 månader hvardera
            eller under tillsammans 292 månader 20 dagar. Af de ordinarie
            tingen förrättades 229 af domhafvandena samt 297 — utom 62 extra
            sammanträden — af tillförordnade. Jag finner väl, att domare,
          </p>
          <pb facs="riksdagen-motions-pdf/data/1906/mot_1906__ak__62/mot_1906__ak__62-003.pdf"/>
          <p xml:id="i-DjfravmxkBkqiQH9f7WtEu">
            16 Motioner i Andra Kammaren, N:o 62.
          </p>
          <p xml:id="i-QSqyE2d4WC8Fx71Syu5rKM">
            hvilka nitiskt arbeta i sitt kall, måhända mera än de flesta
            öfriga stats- tjänare äro i behof af hvila, och att sjukdom samt
            andra speciellt viktiga orsaker böra berättiga till tjänstledighet,
            men håller före, att hvad där- öfver är, det är af ondo, samt
            att främst bland statens ämbetsmän domarne i våra häradsrätter
            böra finnas skyldige att personligen handlägga där förekommande
            ärenden, äfvensom att, då tjänstledighet ej rimligen kan dem förvägras,
            inga andra i regel böra tillåtas vikariera för dem än sådane,
            som under längre tid innehaft förordnande som notarie eller sekreterare
            hos ordinarie domare, helst i den ort, där vikariatet skall äga
            rum. Att de unge män, hvilka ämna egna sig åt domarekallet, behöfva
            praktisk öfning under erfarne domares handledning, ligger ju i
            sakens natur, och om de därför, i stället för att som nu helt
            kort efter aflagd examen an- ses mogna att själfständigt förvalta
            domarekallet utan nämnvärd ersätt- ning, erhölle förordnanden
            såsom åtminstone i någon mån aflönade sekre- terare och protokollsförare
            åt de ordinarie domhafvandena under åtskilliga år, skulle såväl
            deras utbildning som äfven säkerhet och snabbhet vid rättsskipningen
            i våra häradsrätter helt visst vinna mycket och de kost- nader,
            staten därför möjligen finge vidkännas, vara väl använda. Med
            stöd af hvad sålunda anförts, får jag vördsamt hemställa,
          </p>
          <p xml:id="i-AnfT6uoGw34qdrezPjCiLb">
            att Riksdagen ville i skrifvelse till Kungl. Maj:t anhålla, det
            täcktes Kungl. Maj:t taga i öfvervägande, huruvida icke de unga
            jurister, hvilka önska erhålla praktisk handläggning af domstolsärenden,
            först efter behörigen undergången utbildning måtte berättigas
            mot- taga domareförordnanden, dels ock tillse, att de ordi- narie
            häradshöfdingarne 1 långt större utsträckning än för närvarande
            själfva personligen handlägga till deras ämbetsbefattningar hörande
            ärenden, samt att Kungl. Maj:t ville för Riksdagen framlägga förslag
            till de åtgärder, som kunna finnas erforderliga för dessa syftens
            vinnande.
          </p>
          <p xml:id="i-QVguKBDAKGGGh9KJe8m6WJ">
            Stockholm den 24 januari 1906. E. Åkerlund.
          </p>
        </div>
      </div>
    </body>
  </text>
</TEI>
