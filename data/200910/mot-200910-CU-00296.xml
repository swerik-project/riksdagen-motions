<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00296">
  <teiHeader>
    <fileDesc>
      <titleStmt>
        <title>Bluffakturor</title>
        <author corresp="i-Ev6Dx3pWj2WT32VGQpabaz i-SS4MgL3HhkwCjKYAxgBPkd">av Finn Bengtsson och Karin Granbom Ellison (m, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bluffakturor</title>
          <idno type="rdwebb">GX02C296</idno>
          <rs type="number">C296</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C296/text</ref>
          <ref type="dokument_url_html">http://data.riksdagen.se/dokument/GX02C296</ref>
          <ref type="dokumentstatus_url_xml">http://data.riksdagen.se/dokumentstatus/GX02C296</ref>
          <ref type="doc">http://data.riksdagen.se/fil/37696035-32C5-4225-9A18-ADC942916266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J7ykBGNJ5iq6uxtUaGTHx7" type="signed"/>
        <correspContext corresp="i-J7ykBGNJ5iq6uxtUaGTHx7">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction type="numbering" xml:id="i-Bg9FUzyhvm2EJFCQz6tBzB">
          <date when="2009-10-09"/>
        </correspAction>
        <correspAction type="submission" xml:id="i-MRdLhXrKFFxqafgQzXQHvH">
          <date when="2009-10-06"/>
        </correspAction>
        <correspAction type="transfer" xml:id="i-DaYWCcxtg5BCbzmAPuL2KL">
          <date when="2009-10-06"/>
        </correspAction>
        <correspAction type="assigned" xml:id="i-Jo6WQpZHt2C8Qv4537mJfL"/>
        <correspContext corresp="i-Jo6WQpZHt2C8Qv4537mJfL">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Cm5VrR1XJhAiuFWwuxN8dV">
            Förslag till riksdagsbeslut
          </head>
          <p xml:id="i-C9KrjRmK4tzwHFoaJfRzeZ">
            Riksdagen tillkännager för regeringen som sin mening vad som
            anförs i motionen om en översyn av möjligheterna att skärpa lagstiftningen
            för att bekämpa bluffakturor.
          </p>
        </div>
        <div type="motContent">
          <head type="h1" xml:id="i-Xf67wfQ5goXyGXYmVPF2Gq">
            Motivering
          </head>
          <p xml:id="i-4Ttj8nhysRH4Yef511hiMJ">
            Under lång tid har oseriösa aktörer försökt lura företagare genom
            att skicka ut så kallade bluffakturor. Då problemet enligt vår
            uppfattning uppmärksammats av såväl drabbade medborgare som medier
            i ökande omfattning, lät vi riksdagens utredningstjänst (RUT)
            ge oss ett uppdaterat faktaunderlag kring problemet. Enligt denna
            utredning (RUT dnr 2009:1037) får vi stöd i vår uppfattning att
            problemet dels är i ökande med en kraftig uppgång i hela Sverige,
            inte minst under senaste året, dels i vissa län, inklusive vårt
            eget Östergötland, har en överrepresentation vad gäller bluffakturor.
            Mot bakgrund av detta drar vi slutsatsen att vår information från
            drabbade och medier i länet om en kraftig ökning av problemet
            nu också påkallar en översyn av rikstäckande lagstiftning som
            bättre än idag kan stävja denna typ av kriminalitet och omoraliskt
            affärsmässigt beteende. Men först gör vi en sammanfattning av
            vad problemet med bluffakturor berör.
          </p>
          <head type="h1" xml:id="i-98DZN6HQ2iu61pJo3q2Kij">
            Problembeskrivning
          </head>
          <p xml:id="i-8AmrEZjP6pxz94EF1uAfBF">
            Exempel på bluffakturor:
          </p>
          <list style="ul">
            <item xml:id="i-Wo2jpakVVsj7QkzyYrzeSC">
              Fakturor som saknar underliggande vara eller tjänst.
            </item>
            <item xml:id="i-CG3GmeC6THXE5vDYK2B5Ug">
              Vilseledande fakturor.
            </item>
            <item xml:id="i-Lvz2VHzGJFUMKUJZ8WwDdX">
              Skenbara fakturor.
            </item>
          </list>
          <p xml:id="i-EBtvKtx2Bo25J3gHbR4eUp">
            Antalet ärenden som anmäls till polisen har ökat och det är idag
            svårt att komma till rätta med problemet av olika anledningar.
            Det finns uppgifter om att omkring 300 000 falska fakturor skickas
            ut i Sverige under ett år.
          </p>
          <p xml:id="i-DrmnY4ZSby832eJEah7e5x">
            Enligt statistik från Brottsförebyggande rådet (BRÅ) uppgick
            antalet anmälda brott till 3 390 stycken under år 2005 för hela
            landet. Av dessa var 1 629 anmälningar gjorda i Stockholms län.
            De följande åren 2006 och 2007 låg antalet anmälningar på ungefär
            samma nivå för att sedan tredubblas under år 2008. Bara under
            första halvåret 2009 har 5 368 anmälningar gjorts i hela landet,
            varav knappt 3 000 är gjorda i Stockholms län. Stockholms och
            Hallands län är klart överrepresenterade i antal anmälningar per
            invånare. Östergötlands län är också överrepresenterat, medan
            övriga län har färre antal anmälningar per invånare.
          </p>
          <p xml:id="i-4hRXAfQuBGvYndzPEVDeNJ">
            Det stora antalet bluffakturor innebär att problemet upptar mycket
            dyrbar tid för Sveriges småföretagare vilka är de som oftast blir
            drabbade. Tid går åt till att granska bluffakturorna, besvara
            och anmäla till polisen eller olika branschorganisationer som
            registrerar oseriösa aktörer på svarta listor. Kostnaderna för
            rena utbetalningar och ökade administrativa kostnader uppgår till
            miljardbelopp.
          </p>
          <p xml:id="i-Tobna2EhRGdQX26mUAZGT1">
            Ofta är den oseriösa aktören svår att få tag på eller så existerar
            den inte i annan form än att det finns ett bankkonto och en postbox.
            Uppgivna telefonnummer fungerar ofta inte eller har telefonsvarare.
          </p>
          <p xml:id="i-VR1M13A5GawfdqTSxNtNYa">
            I Västervik fick polisen inte in en enda anmälan om bluffakturor
            under åren 20002004. Under 2005 kom en anmälan och följande två
            år skedde en ökning med två stycken anmälningar per år. År 2008
            fick polisen i Västervik in 21 anmälningar.
          </p>
          <p xml:id="i-XF1BdMYYEDU8rpNZy6Pbv3">
            Ett problem är att det oftare handlar om fakturaliknande erbjudanden,
            skenbara fakturor, som i det närmaste är helt identiska med vanliga
            fakturor och innehåller samma information. Det kan dock stå mycket
            finstilt att det handlar om ett erbjudande, vilket är ett sätt
            för den oseriösa aktören att undkomma anklagelser. Syftet är dock
            tydligt att aktören vill tillskansa sig pengar för en vara eller
            en tjänst som inte är beställd. I vissa fall erbjuds produkter
            som över huvud taget inte existerar i verkligheten.
          </p>
          <p xml:id="i-G9tNMtRNhPjeK6fehwWnuV">
            Många företagare är duktiga och sköter sin verksamhet och sina
            ekonomiska förhållanden exemplariskt. Därför blir vissa företagare
            skrämda när det kommer fakturor, påminnelser eller hot om betalningsföreläggande
            från oseriösa aktörer även om företagaren vet att skulden är felaktig.
            En företagare som är helt prickfri och aldrig haft en betalningsanmärkning
            betalar ibland hellre för att slippa hamna i kronofogdens register
            än att lägga tid, ork och pengar på att processa om en faktura
            på ett par tusenlappar. En seriös företagare låter på detta sätt
            skurken vinna för att slippa göra extraarbetet och för att slippa
            bevisa sin oskuld. Detta är inte acceptabelt.
          </p>
          <head type="h1" xml:id="i-UW3U6Gr46qM2zVZVSu13DF">
            Förslag
          </head>
          <p xml:id="i-8RpaLAauhmAaPL6fKGqmWm">
            Sveriges företagare är grunden till vårt lands välstånd. Vi har
            många duktiga entreprenörer som sliter hårt för sitt företag och
            dess verksamhet. Det är fel att företagare ska behöva lägga tid
            på att bemöta oseriösa aktörers försök att tillskansa sig pengar
            på illegal eller omoralisk väg. Därför bör regeringen se över
            möjligheterna att skärpa lagstiftningen så att köparen får större
            möjligheter att bestrida en bluffaktura och att detta kan ske
            utan risk för att företagaren under processen hamnar i kronofogdens
            register och får en betalningsanmärkning.
          </p>
          <p xml:id="i-4EXEnfgYUKbvYRdgPXoqqB">
            En sådan översyn skulle kunna syfta till att utreda möjligheterna
            till att införa följande krav:
          </p>
          <list style="ul">
            <item xml:id="i-Bj8uN745f1SQEv7K6NdG1v">
              En skriftlig orderbekräftelse ska krävas.
            </item>
            <item xml:id="i-6Tz67hoNxUpZtXZgGsEtVX">
              Så kallade inspelningsorder per telefon ska inte godkännas som
              orderbekräftelser. Många hör inte vad som sägs om de exempelvis
              är ute och arbetar i en bullrig miljö. Detta är vanligt förekommande
              för småföretagare. Det är därför nödvändigt att följa upp med
              en skriftlig orderbekräftelse som ska godkännas.
            </item>
            <item xml:id="i-E6bmRGKA93N9uPgDp3s7jw">
              Det uppringda företaget ska ha all rätt att tänka igenom ett
              eventuellt köp och givetvis kunna tacka nej till något man inte
              vill ha eller medverka i. Påstridiga telefonförsäljare pressar
              ibland sina kunder så pass hårt att de har svårt att stå emot
              och därmed köper något som de sedan ångrar. En ångervecka för
              företag som blir uppringda bör införas, precis som det finns en
              ångervecka för konsumenter.
            </item>
            <item xml:id="i-2ovXRfw11AWgXHns4T1bxj">
              Namnlikheterna mellan olika företag bör ses över. Det förekommer
              ofta att oseriösa företag uppger ett namn som liknar ett etablerat
              och seriöst företag.
            </item>
            <item xml:id="i-3n5VYHJky6xcnfkLDBFspj">
              Det måste finnas en respekt från det uppringande företaget att
              när som helst avsluta samtalet när den som blir uppringd själv
              önskar det.
            </item>
          </list>
          <p xml:id="i-Ncp4xNYaK6qY6DjWNWGrWN">
            En ansökan om betalningsföreläggande hos kronofogden ska inte
            kunna registreras förrän det är klarlagt att den lilla näringsidkaren
            verkligen har betalningsskyldighet. Ett oseriöst blufföretag ska
            inte kunna ha möjlighet att hota med kronofogden. Det förekommer
            att småföretagare som är rädda för att få en betalningsanmärkning
            betalar även om produkten eller tjänsten inte är önskad. Detta
            är ett hot som gör att det lilla företaget betalar och dessa oseriösa
            företag kan fortsätta sin lukrativa business.
          </p>
        </div>
        <div type="motSignatures">
          <list>
            <item xml:id="i-A58H2GUQKuGB3YNLWfCLZ4">
              Finn Bengtsson (m)
            </item>
            <item xml:id="i-RopmyV9jh2qwtFPSZXVJUG">
              Karin Granbom Ellison (fp)
            </item>
          </list>
        </div>
      </div>
    </body>
  </text>
</TEI>
