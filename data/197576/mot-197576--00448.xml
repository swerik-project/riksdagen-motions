<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00448">
  <teiHeader>
    <fileDesc>
      <titleStmt>
        <title>om regionalpolitiska insatser i Gävleborgs län</title>
        <author>av herr Westberg i Ljusdal</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalpolitiska insatser i Gävleborgs län</title>
          <idno type="rdwebb">FZ02448</idno>
          <rs type="number">448</rs>
          <ref type="dokument_url_text">http://data.riksdagen.se/dokument/FZ02448/text</ref>
          <ref type="dokument_url_html">http://data.riksdagen.se/dokument/FZ02448</ref>
          <ref type="dokumentstatus_url_xml">http://data.riksdagen.se/dokumentstatus/FZ02448</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NrXBCFCVX1FfkcW1cfFB9D" type="signed"/>
        <correspContext corresp="i-NrXBCFCVX1FfkcW1cfFB9D">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__448/mot_197576__448-001.pdf"/>
      <fw xml:id="i-VVmy3ZU8Sy8nxAxPwPR44m">
        Motion 1975/76:448
      </fw>
      <div xml:id="i-YGuaphqVrqd5eGRh1fHmxf" type="motHeader">
        <div xml:id="i-SbeE5j7iPgfVD5athHkZ9" type="motTitle"/>
        <div xml:id="i-JoGRVP8FCxRuzcXLwq5mTi" type="motSubmissionInfo"/>
      </div>
      <div xml:id="i-Tn4zXYka5dzLpjCnuVwTaV" type="motBody">
        <div xml:id="i-ESJLDGxMrtJZ7VWTywRd4d">
          <p xml:id="i-8hJ4VSkF6KF5VdFTWDtxR5">
            1
          </p>
          <p xml:id="i-48FVroU1vG9CYdfTZQu8Pa">
            av herr Westberg i Ljusdal om regionalpolitiska insatser i Gävleborgs
            län
          </p>
          <p xml:id="i-PYn4KE5D54sbfzRqCNBCuQ">
            Behovet av regionalpolitiska insatser i Gävleborgs län är stort.
            Genom utflyttning av ungdomar — märkbart under en lång följd av
            år — har länet en ofördelaktig befolkningsstruktur. Sedan 1972
            har Gävleborgs län lägre födelsetal än dödstal. För att klara
            riksdagens målsättning om i princip oför- ändrad befolkning till
            1980 behövs därför en sådan utveckling av näringsliv och sysselsättning,
            att länet inte bara kan hålla låg arbetslöshet utan även få en
            viss nettoinflyttning.
          </p>
          <p xml:id="i-FCYhh8LJn9qdg4wcNVdphD">
            Oroande tendens
          </p>
          <p xml:id="i-7r9LeSQ4oQ2yyBCnyXJ9B6">
            Jag har i tidigare motioner visat den mycket negativa utvecklingen
            i länet under 70-talets fyra första år. Befolkningsförlusterna
            blev så stora, att inget annat skogslän låg så nära den nedre
            gränsen i riksdagens regionalpolitiska beslut om befolkningsmål
            för länen 1980. Inrikesutskottet uttalade också 1973 att utvecklingen
            inom Gävleborgs län under den gångna delen av 1970-talet kunde
            vara ägnad att inge oro. Mest oroande är utvecklingen i Ljusdals
            kommun, och jag har i en tidigare motion i år (1975/76:285) särskilt
            tagit upp förhållandena där, och jag föreslår särskilda insatser
            i denna kommun.
          </p>
          <p xml:id="i-LnneL69p4XXaRXtjF8Jopv">
            Aktuell utveckling
          </p>
          <p xml:id="i-R2yYcoJ91wY3Wyk5Lmm625">
            Befolkningsutvecklingen för länet var positiv under 1974 och
            1975. Enligt preliminära uppgifter ökade folkmängden i Gävleborg
            det senaste året med 1 736 personer. Det kan i förstone synas
            som om anledningen till oro därför skulle vara mindre än den var
            1973. Men att strävan att ge sysselsättning åt alla och undvika
            minskat befolkningstal fortfarande är länets största fråga framstår
            med full tydlighet, t. ex. av länsstyrelsens i fjol avlämnade
            förslag till länsprogram inom ramen för Länsplanering 74. Befolkningsökningen
            på 1 736 personer under 1975 föll dessutom nästan helt på Gävle
            kommun, som ökade 1 700 personer. Denna ökning tillskrivs till
            helt dominerande del utlokaliseringen av lantmäteriverket, alltså
            en en- gångsåtgärd med för länet positiva effekter. Men det är
            alltså inte fråga om en ny trend för länet i stort. Man kan uttrycka
            det så, att länet inte förmått öka under 1975, därest inte utlokaliseringen
            skett. Det är därför fel att tro att Gävleborg de senaste två
            åren skulle ha fått en ny fart i sysselsättning och näringsliv,
            som gör att oron från 1973 nu skulle vara mindre befogad.
          </p>
          <pb facs="riksdagen-motions-pdf/data/197576/mot_197576__448/mot_197576__448-002.pdf"/>
          <fw xml:id="i-Ufqo9u8XgHf96pfcJDpSuK">
            Mot. 1975/76:448
          </fw>
          <p xml:id="i-HMrAmPDMFhNsds8jmTQVPq">
            Fem av tio minskar
          </p>
          <p xml:id="i-LxZYB3nJHpHGPiqDh2LcUG">
            Av länets tio kommuner förlorade fem folkmängd också under 1975,
            nämligen Ljusdal, Bollnäs, Nordanstig, Hofors och Ockelbo. Det
            är — utom i fallet Hofors — fråga om kommuner där jord och skog
            spelar stor roll, och sysselsättningsminskningen i dessa näringar
            har inte kunnat motverkas genom en tillräcklig expansion i andra
            sektorer. Hofors — som under en följd av år minskat mer i absoluta
            tal än någon annan kommun i länet — var fram till mitten av 60-talet
            den relativt sett mest expansiva kommunen i länet. Därefter har
            nedgången varit kraftig. På tio år har folkmängden minskat 2 100
            personer och uppgick vid årsskiftet till 14 459. (Minskningen
            1975 var 151 personer.) Var åttonde invånare för- svann alltså
            på ett decennium. Tecken på vikande service har iakttagits. Det
            är en klart sämre utveckling än i de kommuner i Kopparbergs län
            som direkt gränsar till Hofors. Dessa kommuner på andra sidan
            länsgränsen har på senare år tagits in i allmänna stödområdet,
            med hänvisning till att de under tio år förlorat ungefär en tjugondel
            av sin befolkning. Den negativa bilden för Hofors kommun hänger
            samman med ortens nästan totala be- roende av en enda industri,
            SKF Stål. Trots ökad produktion har antalet sysselsatta successivt
            minskar. Kommunen kännetecknas av låg kvinnlig sysselsättning.
            Den andra kommunen i Gästrikland med starkt vikande befolkning
            är Ockelbo. Sedan 1950 har Ockelbo minskat från 8 554 till 6 412
            personer, alltså med ungefär en fjärdedel. Ockelbo är därmed direkt
            jämförbart med de hårt drabbade skogskommunerna i Hälsinglands
            inland. Det är främst rationaliseringen i skogsbruket, som fått
            så stora konsekvenser. I dagarna kommer beskedet om minskning
            av sysselsättningen vid ett av de viktigaste företagen i Ockelbo,
            beroende på att i och för sig befogade miljökrav inom plastbåttillverkningen
            inte kan tillgodoses. Jag har i tidigare motioner, på liknande
            sätt som andra talesmän från länet och f. ö. även länsstyrelsen,
            pläderat för att hela Gästrikland bör föras till det allmänna
            stödområdet. Hofors och Ockelbo är de mest drastiska exemplen
            på behovet av en sådan åtgärd. Men också det näringsmässigt ensidiga
            Sandviken har utmärkts av klara stagnationstendenser, och Gävles
            näringsliv har det senaste årtiondet drabbats av en lång rad nedläggningar.
          </p>
          <p xml:id="i-XFBoviZoMjbWYEM1q7j69N">
            ”Grå zonen”
          </p>
          <p xml:id="i-2iWzRy56apmBbG1x6xUxht">
            Visserligen kan numera tillämpas en generös dispensgivning i
            den s. k. grå zonen. Men detta förhållande är tyvärr inte tillräckligt
            känt hos berörda företag, och den annorlunda handläggningen av
            dylika ärenden (som i samt- liga fall måste upp till regeringen
            medan AMS får fatta beslut i åtskilliga fall för stödområdet)
            kan också verka dämpande på intresset. En viktig fråga, som särskilt
            påtalats beträffande Hofors och Ockelbo är att dispens
          </p>
          <pb facs="riksdagen-motions-pdf/data/197576/mot_197576__448/mot_197576__448-003.pdf"/>
          <fw xml:id="i-GQxLmynEK1he6UkSiHLv8t">
            Mot. 1975/76:448 13
          </fw>
          <p xml:id="i-9QcxxgD9zf4VG1BToN8Tej">
            endast kan gälla lokaliseringsstöd, däremot inte transportstöd.
            Det är en allvarlig nackdel för dessa orter. Det finns utredningsförslag
            om att till länsstyrelserna delegera en rad avgöranden, som nu
            beträffande lokaliseringsärenden ligger hos AMS. Det kan uttryckas
            så, att länsstyrelsen i praktiken får väga mellan företag ifråga
            om stödåtgärder, men det måste då vara en klar nackdel om länsstyrelsen
            endast får behandla ärenden i halva länet. En decentralisering
            av beslut- anderätten i vissa lokaliseringsfrågor är därför ett
            ytterligare skäl till att undvika att länet som nu delas rakt
            av genom gränsen för stödområdet.
          </p>
          <p xml:id="i-Bbiz6XY9h71RZf3stGTsr1">
            Behov av ändring
          </p>
          <p xml:id="i-ApAU4wSxiBB8PiJ6wy2Uwa">
            Jag är medveten om att riksdagen kanske finner det svårt att
            ändra grän- serna för stödområdet, när den i år går att fatta
            beslut om det fjärde av fem år med gällande program för lokaliseringspolitiken.
            Desto angelägnare finner jag det i så fall vara att pröva möjligheterna
            att tanken på s. k. grå zon utsträcks från att gälla lokaliseringsstöd
            till att också omfatta transportstöd. Riksdagen bör därför uttala
            sig för sådana änd- ringar i reglerna för transportstöd, att regeringen
            eller myndighet i särskilda fall skall kunna besluta om transportstöd
            även till företag i området närmast nuvarande stödområde. Jag
            finner det också nödvändigt att riksdagens uttalanden om tillämp-
            ningen beträffande regler för statlig upphandling får giltighet
            så att även i praktiken Gävleborgs län får en med övriga län i
            Norrland likvärdig be- handling. Med hänvisning till ovanstående
            hemställs' att riksdagen i skrivelse till regeringen uttalar,
            att behovet av re- gionalpolitiska insatser även i södra delen
            av Gävleborgs län — och då särskilt i Hofors och Ockelbo kommuner
            — görs till föremål för överväganden inför beslut om lokaliseringsstöd
            för perioden efter innevarande femårsperiod.
          </p>
          <p xml:id="i-XhGHdh1eu4d2jYFNmfKdcH" type="date">
            Stockholm den 20 januari 1976
          </p>
          <div xml:id="i-4Df92W1K5eBDy1oBiGYXDC" type="signatureBlock">
            <p xml:id="i-WQHMUT7CyJ5ivopNEKATPr" who="unknown" type="signature">
              OLLE WESTBERG (fp)
            </p>
            <p xml:id="i-WeivuwATGjGKcDq4PefSu" who="unknown" type="signature">
              i Ljusdal)
            </p>
          </div>
          <p xml:id="i-VTPqKSvXnJo9hhd4cLNEk3">
            "Se även motionen 1975/76:449.
          </p>
        </div>
      </div>
    </body>
  </text>
</TEI>
