<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0921/mot_199900_MJ_0921-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ921 pnr: s9016
          </p>
          <p>
            Motion till riksdagen
          </p>
          <p>
            1999/2000:MJ921
          </p>
          <p>
            av Björn Kaaling m.fl. (s) Reglerad skyddsjakt på gråsäl
          </p>
          <p>
            Det råder uppenbarligen stor oenighet bland olika intressen om
            hur stort bestånd av sälar det finns runt Sveriges kuster. Men
            att antalet sälar torde vara betydligt större än på länge framgår
            inte minst av den ökande omfatt- ning av skador som sälarna åstadkommer
            på fångst- och fiskeredskap längs våra kuster. Avsaknaden av naturliga
            fiender har gjort att sälarna finns nära land och i princip fritt
            tillåts härja i fiskeredskapen. Detta medför stora förluster i
            form av förstörda redskap och förlorad fångst. Effekterna och
            kostnaderna för de skador gråsälen åstadkommer bland nät och andra
            fiskeredskap får alltmer till följd att både yrkes- och fritidsfiskare
            inte längre ser det som meningsfullt att bedriva ett kustnära
            fiske. För yrkesverksamma fiskare innebär skadorna och förstörd
            fångst uteblivna inkomster och dryga reparationskostnader som
            inte tillnärmelsevis täcks av statens sälskadeersättning. Till
            fritidsfiskarna utgår ingen statlig ersättning men de biinkomster
            som fisket utgör för många, går förlorade. En negativ effekt av
            att det kustnära fisket avtar eller upphör är att den dagliga
            tillsynen av våra kuster som yrkes- och fritidsfiskare står för
            också riskerar att avta i omfattning. En reglerad skyddsjakt på
            säl bidrar sannolikt till att sälarna skräms till att hålla sig
            borta från redskapen vilket kan medföra att inte fler djur avlivas
            än som nu dör genom drunkning i fiskeredskap.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av att införa skyddsjakt på gråsäl längs våra kuster. Stockholm
            den 2 oktober 1999 Björn Kaaling (s)
          </p>
          <p>
            Barbro Andersson Öhrn (s) Mats Berglind (s)
          </p>
        </div>
      </div>
    </body>
  </text>
</TEI>
