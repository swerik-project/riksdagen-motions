<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0508/mot_200001_MJ_0508-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ508 pnr: mp529
          </p>
          <p>
            Motion till riksdagen 2000/01:MJ508
          </p>
          <p>
            av Gudrun Lindvall (mp)
          </p>
          <p>
            Veterinärer på tävlingsplatser
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen ändrar 33 8 djurskyddsförordningen
            i motionens anda.
          </p>
          <p>
            Inledning
          </p>
          <p>
            Sverige sägs ha världens bästa djurskyddslag. Här i landet finns
            ett genuint intresse för djur och en vilja att se till att de
            har det bra. I den fråga som den här motionen tar upp kan man
            dock undra om bestämmelserna i djurskyddsförordningens 33 8 kommit
            till för djurens bästa. Det gäller veterinärer vid tävlingar.
          </p>
          <p>
            Är inte alla utbildade veterinärer kompetenta?
          </p>
          <p>
            Vid offentlig tävling ska det finnas tillgång till veterinär.
            Det gäller såväl hundutställningar som hästtävlingar. Det är bra,
            och jag tror att alla delar den uppfattningen. För djurens bästa
            behövs det. På en tävlingsplats för hästar kan saker och ting
            hända, och det känns som en säkerhet att veta att det finns en
            veterinär, som kan hjälpa till om olyckan skulle vara framme.
            Att veterinärer specialiserar sig är rätt naturligt. Alla djurarter
            har olika problem och det är omöjligt för en veterinär att vara
            expert på alla djurslag. Just häst är lite speciellt och för att
            bli riktigt bra måste man arbeta mycket med just hästar. Dessutom
            krävs hästvana för att kunna hantera häst i en besvärlig situation,
            om något händer på en tävlingsplats. Hästen är ett stort djur
            med en inbyggd flyktbenägenhet. För många tävlingsarrangörer skulle
            det kännas både naturligt och tryggt att ha den veterinär man
            anlitar till vardags även som tävlingsveterinär. Då vet man att
            kompetensen finns, man känner varandra och i många fall skulle
          </p>
          <p>
            15
          </p>
          <pb facs="riksdagen-motions-pdf/data/200001/mot_200001_MJ_0508/mot_200001_MJ_0508-0002.pdf"/>
          <p>
            2000/01:MJ508
          </p>
          <p>
            16
          </p>
          <p>
            veterinären kunna sponsra sin klubb genom ett förhållandevis
            lågt arvode. Men det får man inte. Enligt 338 djurskyddsförordningen
            tycks inte kompetensen vara viktigast, utan anställningsförhållandet.
          </p>
          <p>
            Ändra 33 8 djurskyddsförordningen!
          </p>
          <p>
            Om det viktigaste är att det finns en veterinär på tävlingsplatserna
            kan man ju undra varför vederbörande måste förordnas av Jordbruksverket
            vid varje tävlingstillfälle och varför verket måste fastställa
            ersättning. Så säger nämligen djurskyddsförordningen. Vad har
            det med djurskyddet att göra? Det leder i praktiken till en massa
            byråkratiskt krångel, innebär att den arrangerande klubben inte
            kan välja den veterinär man har förtroende för och har till och
            med inneburit att tävlingar måst ställas in för att verket inte
            hunnit med att utse veterinär. Dessutom händer det inte så sällan
            att de veterinärer som förordnas till hästtävlingar har mycket
            liten vana vid hästar, och vid flera fall har detta lett till
            anmärkningar till Jordbruksverket. Det borde räcka med att det
            i djurskyddsförordningens 33 $ klargörs att offentliga tävlingar
            inte får anordnas utan att utexaminerad veterinär finns på plats,
            att veterinärens namn och vad veterinären skall göra på tävlingsplatsen
            skall anmälas till Jordbruksverket. För nog måste väl verket ha
            förtroende för alla legitimerade veterinärer i landet? För naturligtvis
            skulle en veterinär inte äventyra djurskyddet på en tävlingsplats
            bara för att veterinären i fråga anlitats direkt av den arrangerande
            klubben utan förordnande av Jordbruksverket. Och nog måste en
            avbyråkratisering vara bra där den kan göras utan att syftet med
            bestämmelsen äventyras? Det är dags att modernisera 33 8 djurskyddsförordningen
            så att det blir lättare för klubbar som arrangerar tävlingar,
            naturligtvis utan att äventyra djurskyddet.
          </p>
          <p>
            För människor är det inte lika krångligt
          </p>
          <p>
            En kontroll med Riksidrottsförbundet visar att på människosidan
            är det inte lika krångligt. Det finns läkare på tävlingsplatser,
            men det är varje förbund för sig som i egna stadgar bestämmer
            i vilken omfattning. Något förordnande av någon myndighet finns
            inte.
          </p>
          <p>
            Stockholm den 1 oktober 2000 Gudrun Lindvall (mp)
          </p>
        </div>
      </div>
    </body>
  </text>
</TEI>
