<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00613">
  <teiHeader>
    <fileDesc>
      <titleStmt>
        <title>Kommunal demokrati</title>
        <author corresp="i-5FsdBgp7zC1W8jXSUkwwDq">Birgit Friggebo m. fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunal demokrati</title>
          <idno type="rdwebb">GA02K613</idno>
          <rs type="number">K613</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K613/text</ref>
          <ref type="dokument_url_html">http://data.riksdagen.se/dokument/GA02K613</ref>
          <ref type="dokumentstatus_url_xml">http://data.riksdagen.se/dokumentstatus/GA02K613</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>Börje Stensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-H6rrzni8wdNEWHUXz4FTEZ</idno>
            <name>Margitta Edgren</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GmSFH9fmi5xjm5ydcN6R1m</idno>
            <name>Ingela Mårtensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WNmUYdB3UozzKjZoq3Jk5Z" type="signed"/>
        <correspContext corresp="i-WNmUYdB3UozzKjZoq3Jk5Z">
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-CP1NFcCA4knd73wq3oaYZW"/>
          <note type="signatory" corresp="i-H6rrzni8wdNEWHUXz4FTEZ"/>
          <note type="signatory" corresp="i-GmSFH9fmi5xjm5ydcN6R1m"/>
        </correspContext>
        <correspAction type="assigned" xml:id="i-RAoxiLwqy4g6ZWphe8PzXt">
          <date when="2014-11-19"/>
          <time when="14:50:30"/>
        </correspAction>
        <correspContext corresp="i-RAoxiLwqy4g6ZWphe8PzXt">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_613/mot_198687_k_613-001.pdf"/>
      <div type="motHeader" xml:id="i-DfhnLMy5rqrjReZQhfQF6x">
        <div type="motTitle" xml:id="i-6kPztt93kBPNm8CRPuV22E"/>
        <div type="motSubmissionInfo" xml:id="i-ADuy6K41ZZRGPwiWb6ybHG"/>
      </div>
      <div type="motBody" xml:id="i-PdMjcvhMkJLciU2hxVnr4N">
        <div xml:id="i-3UbzpHtNqCXUGWVgBQG3LQ">
          <p xml:id="i-4c8PS8EmFH6J5MTiJimmdW">
            Motion till riksdagen
          </p>
          <p xml:id="i-Jnwsc64y9tVGRSdJnzzAQ6">
            1986/87:K613
          </p>
          <p xml:id="i-6TFHkUJKKw1JAfKQ4p6dmc">
            Birgit Friggebo m. fl. (fp) Kommunal demokrati
          </p>
          <p xml:id="i-PNXAngxLUx4zeKamhC8fte">
            En livskraftig lokal självstyrelse är en av grundpelarna i den
            svenska demokratin. Människorna inom en begränsad geografisk enhet
            skall själva kunna avgöra sina lokala angelägenheter. Principen
            bör vara att beslutens räckvidd avgör på vilken nivå de skall
            fattas. Den sammanslagning av små kommuner till större enheter
            som tidigare genomförts har inneburit att antalet kommunala förtroendevalda
            starkt minskat, vilket i sin tur lett till att medborgarna upplever
            att avståndet mellan dem och den kommunala ledningen ökat. Även
            genom en växande statlig styrning har den kommunala självstyrelsen
            ytterligare urholkats. Möjligheterna att påverka de beslut som
            fattas i och starkt berör närsamhället upplevs därigenom som mer
            begränsa- de än tidigare. Denna utveckling har varit till nackdel
            för demokratin.
          </p>
          <p xml:id="i-Ltve1CTRUutvb1mqfPo1Ta">
            Individen i närsamhället
          </p>
          <p xml:id="i-NTbkAZs3HHzWiEgJxz3bYo">
            Det blir alltmer önskvärt och nödvändigt att åstadkomma förändringar
            som innebär att medborgarna ges större möjlighet att påverka och
            delta i det kommunala utvecklingsarbetet och därmed påverka sin
            egen närmiljö. Vi anser att det är de enskilda kommuninvånarnas
            berättigade önskemål om inflytande som bör vara styrande för den
            kommunala organisationen snarare än frågan om hur kommunen kan
            få den mest rationella organisationen för de förtroendevalda.
            En viktig del av lösningen ligger i att stärka närsamhället, att
            göra det lättare för människor att fungera tillsammans och att
            på olika sätt minska avståndet mellan beslutsfattarna och dem
            som berörs av besluten. Det är lätt att visa att politiska beslut
            ofta minskat förutsättningarna för gemenskap mellan människor.
            Den politiska uppgiften blir därför nu att i stället öka människornas
            möjligheter att påverka sin egen situation, att ge medborgarna
            mer av makt och ansvar. När människorna får mer att säga till
            om, känner de också större delaktighet i de beslut som fattas:
            Det är bl. a. denna inställning som ligger till grund för våra
            förslag om närdemokrati och införande av kommundelsfullmäktige
            eller andra typer av lokala organ. Den kommunala verksamheten
            har ökat enormt de senaste årtiondena. Vi anser att den offentliga
            sektorn måste reformeras både vad gäller de inre arbetsformerna
            och samspelet med enskilda människor och enskilda alterna- tiv
            till den offentliga verksamheten. Det kommunala serviceutbudet
            har kraftigt förbättrats men den attityd som kan förbindas med
            traditionell myndighetsutövning har i alltför ringa utsträckning
            förbytts i en mer tidsenlig serviceanda. Denna tröghet kan förklaras
            dels med att byråkratin blivit alltför stor och snårig, dels med
            ett
          </p>
          <p xml:id="i-5Zrzs1aiH9WympL8UWNu7k">
            RR
          </p>
          <p xml:id="i-83ycqkWJXb6oE91gmZVDQV">
            1
          </p>
          <pb facs="riksdagen-motions-pdf/data/198687/mot_198687_k_613/mot_198687_k_613-002.pdf"/>
          <p xml:id="i-3EHhQAvJ2WgG9tSFe22CV8">
            svalt intresse från socialdemokratiskt håll att decentralisera
            besluten och öka den enskildes valfrihet. Kommuninvånarna måste
            ges större frihet att välja den service som passar dem bäst utifrån
            personliga önskemål. Därför måste de offentliga monopo- len brytas
            och ersättas av mångfald och konkurrens. Mer om detta återfinns
            i folkpartiets motion om frihet och enskilda alternativ.
          </p>
          <p xml:id="i-JcS6X2pX2aYquXG4hAUYLe">
            Delning av kommuner
          </p>
          <p xml:id="i-U9o9KRAXNjbEE7CCdWWskB">
            De omfattande kommunsammanslagningarna genomfördes i syfte att
            skapa ekonomiskt bärkraftiga kommuner. I många fall har det varit
            till gagn för utvecklingen, men det finns också många exempel
            på motsatsen. De borgerliga regeringarna medverkade till delning
            av kommuner för att tillmötesgå dess invånare. I motsats till
            de statligt beslutade kommunsammanslagningarna måste steg i motsatt
            riktning tas på lokalt initiativ. Där invånarna själva önskar
            dela kommunen, anser vi det självklart att detta inte skall möta
            några hinder från statsmakternas sida. Regeringen bör tillåta
            delning av kommuner i sådana fall.
          </p>
          <p xml:id="i-EZskGox2ej8EYBGFjm1owc">
            Direktvalda kommundelsfullmäktige
          </p>
          <p xml:id="i-StWyqtwaL7jHc153p8FrK1">
            Folkpartiet har länge framfört förslag om direktvalda kommundelsfullmäkti-
            ge. Det främsta skälet till att vi förordar direktval är, att
            ett sådant direkt inflytande från medborgarna på vilka personer
            som skall väljas i den egna kommundelen ger ett större engagemang
            och känsla för densamma. Genom direktval kan således befolkningen
            i det berörda området verkligen känna att de representeras av
            dem som fattar besluten i kommundelsfullmäktige. Vi anser därför
            att försöksverksamhet med direktvalda lokala organ, kommundelsfullmäktige,
            bör genomföras. Skälet mot direktvalda kommundelsfullmäktige sägs
            vara att den politiska majoriteten i ett lokalt organ kan skilja
            sig från majoriteten i hela kommunen. Det är naturligtvis riktigt
            att så kan bli fallet. Genom indirekta val får man samma partifördelning
            i alla kommunens kommundelsfullmäkti- ge, oavsett valresultatet
            i de enskilda valkretsarna. Man får inte samma goda spegling av
            den aktuella väljaropinionen i olika kommundelar. Tvärtom, representationen
            kan bli direkt missvisande.
          </p>
          <p xml:id="i-9AP4TE8QjogYQum46YdWp1">
            Skilda valdagar
          </p>
          <p xml:id="i-U4ce4xwAWQPUKNcSMsfvay">
            Den kommunala valdebatten har alltför svårt att göra sig gällande
            i valrörelserna på grund av rikspolitikens massiva utbud. De kommunala
            valen måste därför få sin egen valrörelse. För att åstadkomma
            detta bör skilda valdagar för riksdagsval och kommunalval genomföras.
            På så vis ökar utrymmet för den lokala debatten om de frågor som
            mycket nära och påtagligt berör kommuninvånarnas levnadsvillkor
            och närmiljö.
          </p>
          <p xml:id="i-RUkG9a7oMxQos1HvhpLo6V">
            Mot. 1986/87 K613
          </p>
          <p xml:id="i-GTbM4pkrm89Zx7LBVKo74F">
            12
          </p>
          <pb facs="riksdagen-motions-pdf/data/198687/mot_198687_k_613/mot_198687_k_613-003.pdf"/>
          <p xml:id="i-Jk2RvZuVrqppcQSkN7cv1y">
            Kommunala folkomröstningar
          </p>
          <p xml:id="i-RCcK7k9qkngREYSu6tn9zy">
            För att stärka kommuninvånarnas möjligheter att påverka utvecklingen
            i sin kommun bör kommunala folkomröstningar kunna genomföras i
            olika konkreta frågor. Enligt kommunallagen får kommunfullmäktige
            besluta att som ett led i beredningen av ett ärende genomföra
            folkomröstning, opinionsundersökning eller liknande för att inhämta
            synpunkter från kom- munmedlemmarna. Förfarandet vid omröstning
            har dock inte närmare reglerats. För folkom- röstningar i hela
            riket finns förfaranderegler antagna i folkomröstningslagen. Enligt
            folkpartiets mening bör utrymmet för kommunala folkomröstningar
            vidgas och en förfarandelag komma till stånd, vilket skulle göra
            det enklare att ordna sådana omröstningar. Genomförande av kommunal
            folkomröst- ning skall enligt vår mening kunna ske efter beslut
            med enkel majoritet i kommunfullmäktige.
          </p>
          <p xml:id="i-RjYHbmkSQjAcHnpDQNYCrL">
            Facklig närvarorätt i kommunala nämnder
          </p>
          <p xml:id="i-Wcu88U6uAupJqogadN6nc9">
            Enligt vår mening utgör de fackliga organisationernas närvarorätt
            i de beslutande nämnderna ett intrång i den kommunala demokratin
            som är principiellt oacceptabelt. Genom denna närvarorätt, vid
            sidan av de politiskt valda representanterna, får den kommunala
            personalen en särställning jämfört med övriga kommuninvånare.
            Även om personalföreträdarnas närvarorätt inte medför rätt att
            delta i beslutsprocessen eller rätten att framlägga förslag medför
            ändå själva närvaron vid beslutsfattandet direkta möjligheter
            att påverka besluten, som andra medborgare inte har. Det bör i
            det här sammanhanget noteras att det ofta förekommer småpartier,
            som kan ha flera tusen väljare bakom sig och vara representerade
            i kommunfullmäktige men likväl inte vara representerade i kommunens
            nämnder. Vi föreslår mot denna bakgrund att rätten för de fackliga
            representanterna att närvara vid de kommunala nämndsammanträdena
            skall upphöra.
          </p>
          <p xml:id="i-Ryfa5ygrewbfqhYKmqgUpW">
            Öppna nämndsammanträden
          </p>
          <p xml:id="i-5QPkM2jGqdTfcu5q5bGaa8">
            Kommunfullmäktiges sammanträden är alltid offentliga. Det är
            i detta forum partiernas ståndpunkter och argument redovisas.
            Men de verkliga besluten fattas när frågorna bereds i facknämnd
            och kommunstyrelse. Dessa organ är emellertid slutna. I vissa
            fall kan berörda personer kallas till sammanträde, vilket är vanligt
            i bl. a. byggnadslovsärenden, men någon allmän rätt till insyn
            i vad som sker i en facknämnd föreligger inte utöver vad som dokumenterats
            skriftligt i beslutsunderlag och protokoll. Denna slutenhet är
            inte alltid motiverad. Med folkpartiets förslag till direktvalda
            kommundelsfullmäktige följer på ett naturligt sätt en större öppenhet
            gentemot allmänheten. Många beslut skulle då fattas av kommun-
            delsfullmäktige, vars sammanträden givetvis skall vara offentliga.
            Vad beträffar de kommuner som önskar bibehålla nuvarande nämndorga-
          </p>
          <p xml:id="i-6yovmGCGXX38pqHaUEUaa4">
            Mot. 1986/87 K613
          </p>
          <p xml:id="i-HJaXpaoJiWLtkm5gTXX3dr">
            13
          </p>
          <pb facs="riksdagen-motions-pdf/data/198687/mot_198687_k_613/mot_198687_k_613-004.pdf"/>
          <p xml:id="i-9SPu5Ce7CgEewZYGqTPi6W">
            nisation finns det anledning att ge möjlighet till större öppenhet.
            Även om det traditionella arbetssättet i en kommunal facknämnd
            förändras när det ställs i allmän belysning, finns det ingen anledning
            att avråda kommuner från försöksverksamhet med helt eller delvis
            öppna nämndsammanträden. De närmare formerna för sådana sammanträden
            bör beslutas lokalt.
          </p>
          <p xml:id="i-KMGZg4MgEhoK984jWdg8E5">
            Kommunerna och JO
          </p>
          <p xml:id="i-W2CxTNnAySQVAhtrpc3D6R">
            Justitieombudsmännen utövar tillsyn över och granskning av den
            offentliga verksamheten. Vad beträffar den kommunala förvaltningen
            stadgar dock instruktionerna att JO ej bör ingripa på sådant sätt
            att den kommunala självstyrelsen hämmas. I praktiken leder detta
            till att JO:s kontroll över den kommunala förvaltningen begränsas
            till mycket grova fel och principfrågor. JO kan visserligen göra
            anmälan till vederbörande kommunala myndighet för att få till
            stånd en prövning av disciplinansvar, avskedande och avstängning,
            men JO kan inte fullfölja sin talan mot myndighetens beslut i
            sådant ärende. Det finns enligt folkpartiets mening ingen hållbar
            motivering för att kommunal verksamhet skall ligga utanför JO:s
            kompetensområde. Statliga och kommunala tjänstemän tillämpar samma
            lagar och för den enskilde medborgaren måste det kännas likgiltigt
            om det beslut som rör denne har fattats av statstjänsteman eller
            kommuntjänsteman. För den enskilde måste det därför vara angeläget
            att JO, när så behövs, kan fullfölja disciplinmål som rör kommunala
            tjänstemän. Det är motiverat inte minst mot bakgrund av att den
            kommunala förvaltningsapparaten vuxit betydligt under de senaste
            åren och att huvudparten av den offentliga verksamhet som allmänheten
            kommer i kontakt med numera bedrivs i kommunal regi. För den enskilde
            är det således av stor betydelse att det ställs lika höga krav
            på rättssäkerhet och rättsövervakning på det kommunala området
            som på det statliga. Folkpartiet har i en motion om kontroll av
            grundlagar och myndigheter krävt, att den pågående utredningen
            skall komma med förslag om samma möjligheter för JO att agera
            på det kommunala området som på det statliga. Som ett komplement
            till JO bör kommunerna själva visa en större beredvillighet att
            ta emot synpunkter och klagomål från kommuninvånarna. Oftast finns
            det ingen i kommunen som vill ta emot kritiken och det är svårt
            att finna någon som är ansvarig. En särskild ”kommunombudsman”
            (motsvarande förtroendenämnden i landstinget ) skulle kunna föra
            kritiken vidare till den det berör och omsätta kritiken i något
            konstruktivt. En sådan ombudsman kan också t. ex. hjälpa medborgarna
            med att vända sig till JO, om rättelse inte går att få.
          </p>
          <p xml:id="i-Twxsxb5VSeNUpWie5t3MZw">
            Kommunalt partistöd
          </p>
          <p xml:id="i-7BYEk3Mm3BDf9bD9gkqrwx">
            Kommunerna har rätt att utge ekonomiskt stöd till politiska partier
            i proportion till antal mandat i kommunfullmäktige. Det innebär
            att ett parti som i ett val förlorar ett stort antal mandat med
            omedelbar verkan drabbas av ekonomiska svårigheter. Men även ett
            litet parti kan ha betydande fasta kostnader för lokaler, personal,
            leasad utrustning m. m. — Till detta tas ingen
          </p>
          <p xml:id="i-7AimaHTMwS7di4oJECbcDx">
            Mot. 1986/87 K613
          </p>
          <p xml:id="i-yW16oojJUFmENxKa1To1m">
            14
          </p>
          <pb facs="riksdagen-motions-pdf/data/198687/mot_198687_k_613/mot_198687_k_613-005.pdf"/>
          <p xml:id="i-NMeNG6hUXbkKN8ABg41NYb">
            hänsyn i de nuvarande bestämmelserna för kommunalt partistöd.
          </p>
          <p xml:id="i-VU99E4ZXxQGzsZrcW46UH4">
            Den del av det statliga partistödet som är baserat på antal mandat
            i riksdagen har en avgjort bättre konstruktion. Dessa regler innehåller
            bestämmelser om en successiv avtrappning resp. upptrappning vid
            föränd- ringar i mandatutfallet efter ett val. Det statliga partistödet
            är dessutom
          </p>
          <p xml:id="i-DZDx4LWSpHWpDAtxTWFM9G">
            uppdelat i en fast och en rörlig del.
          </p>
          <p xml:id="i-9Hguh18fNbfnQXx4d9ahxN">
            Enligt folkpartiets mening bör reglerna för det kommunala partistödet
          </p>
          <p xml:id="i-BHa5CiVEuV4uxQ9ZLXfgHW">
            förändras med den statliga modellen som förebild.
          </p>
          <p xml:id="i-4s8YDMdMBR2s7Wgxc7chrf">
            Hemställan
          </p>
          <p xml:id="i-T5UT9X5Peszi8jk44in3Zy">
            Med hänvisning till vad som ovan anförts hemställs
          </p>
          <p xml:id="i-Qb8SDCZe7aGj586QWeHxiJ">
            1. att riksdagen som sin mening ger regeringen till känna vad
            som anförts om delning av kommuner, 2. att riksdagen hos regeringen
            begär förslag om införande av försöksverksamhet med direktvalda
            kommundelsfullmäktige, 3. att riksdagen som sin mening ger regeringen
            till känna vad som anförts om skilda valdagar, 4. att riksdagen
            hos regeringen begär förslag om förfarandelag vad gäller kommunala
            folkomröstningar, 5. att riksdagen beslutar att den fackliga närvarorätten
            vid kommu- nala facknämndssammanträden avskaffas, 6. att riksdagen
            som sin mening ger regeringen till känna vad som anförts om öppna
            nämndsammanträden, 7. att riksdagen hos regeringen begär förslag
            om ändring i lag om kommunalt partistöd så att det blir möjligt
            för kommuner att införa avtrappnings- och upptrappningsregler,
            8. att riksdagen hos regeringen begär förslag om ändring i lag
            om kommunalt partistöd så att det blir möjligt för kommunerna
            att dela upp partistödet i en fast och en rörlig del.
          </p>
          <p xml:id="i-YHCDuPiGyQYykWN7ERvFwE" type="date">
            Stockholm den 26 januari 1987
          </p>
          <p xml:id="i-rRfrfmFyppeWV2iYA9ndY">
            Birgit Friggebo (fp) Börje Stensson (fp) Margitta Edgren (fp)
            Ingela Mårtensson (fp)
          </p>
          <p xml:id="i-R6apL1zNxKMDpNSf3BTbXm">
            Mot. 1986/87 K613
          </p>
          <p xml:id="i-AQXTH7QjkMsUcyPWnVWcJ1">
            15
          </p>
        </div>
      </div>
    </body>
  </text>
</TEI>
