<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__470/mot_1950__ak__470-001.pdf"/>
      <fw xml:id="i-T2iPNCxd7tim6PDVLdmrF5">
        Motioner i Andra kammaren, nr 470. 15
      </fw>
      <div type="motHeader" xml:id="i-K3SupgcMRyv3tmjCbQozEu">
        <div type="motTitle" xml:id="i-AGMJMNwzsbbZnQiuf3ptYf"/>
        <div type="motSubmissionInfo" xml:id="i-YoJ2LfWkPv4Uy91GwhFtt"/>
      </div>
      <div type="motBody" xml:id="i-QiPGnyQYaJK9Df1pHDzmtx">
        <div xml:id="i-KByx1FetABD8Wf4wTQhoVH">
          <p xml:id="i-DGPQBKxZLKXAAfpx9DPdST">
            Nr 470.
          </p>
          <p xml:id="i-GKsKjNxgMhq7jfeR6ca37g">
            Av herrar Kollberg och Ståhl, i anledning av Kungl. Maj:ts pro-
            position, nr 70, angående riktlinjer för det svenska skolväsendets
            utveckling.
          </p>
          <p xml:id="i-NgAXdCJysFrmnXJeNfW6yp">
            I Kungl. Maj:ts proposition nr 70 anges, att den föreslagna nioåriga
            obligatoriska enhetsskolan skall leda fram till ett studiemål,
            ungefär mot- svarande den nuvarande realexamen, ehuru med helt
            andra nyanseringar av både kunskapsstoff och studiemetoder samt
            uppdelad på en allmän, en yrkesbetonad och en gymnasieförberedande
            linje. Någon mer preciserad uppgift om studiemålet har dock icke
            skisserats. Orsakerna härtill dis- kuteras rätt ingående och synas
            i huvudsak kunna sammanfattas såsom tvåfaldiga, dels svårigheten
            att uppnå enighet om en mer preciserad kurs- eller timplan, dels
            månheten om att ej på förhand binda skolan i ett visst kunskapsmått,
            eftersom detta alltid bör kunna underkastas förnyelse och förändring.
            Med tillbörligt beaktande av dessa synpunkter, som hittills måhända
            i alltför hög grad förbisetts vid utformningen av vårt skolväsende,
            måste dock konstateras, att ryggraden i varje skolorganisation
            utgöres av det kunskapsstoff, som skolan förmår meddela sina lärjungar.
            Självfallet har vår skola, såsom i propositionen med mycken skärpa
            framhålles, en karak- tärsfostrande och för samhällslivet danande
            uppgift att fylla, men detta rubbar icke det faktum, att en skola
            står och faller med det mått av kunskaper, som den förmedlar.
            Det synes därför vara en nödvändig förut- sättning för varje mer
            genomgripande skolreform, att det kunskapsmått, som skolan avser
            att ge, åtminstone i stora linjer redovisas, innan beslut fattas.
            Under hand har inhämtats att inom skolkommissionen, sedan princip-
            betänkandet avgavs, utarbetats vissa utkast till kursplaner för
            de sex första skolåren. Detta utkast återfinnes dock icke i propositionen
            och har icke heller på annat sätt nått allmänheten. Det kunskapsmått,
            som de tre sista skolåren avsetts att förmedla till eleverna,
            synes i propositionen icke ens ha blivit skissartat angivet inför
            den förestående stora reformen. Av allt att döma har ställnings-
            tagandet till denna den nya enhetsskolans centrala uppgift skjutits
            på framtiden och gjorts helt beroende på erfarenheterna från den
            blivande försöksverksamheten. Gärna skall erkännas, att skolan
            såsom en levande organism icke bör fastlåsas under på förhand
            rigoröst fixerade kurs- och timplaner. Men detta är en sak. En
            annan är, att åtminstone ungefärligen ange vilken
          </p>
          <pb facs="riksdagen-motions-pdf/data/1950/mot_1950__ak__470/mot_1950__ak__470-002.pdf"/>
          <fw xml:id="i-57mG1eZTzd9GQCEVN5LLeM">
            16 Motioner i Andra kammaren, nr 470.
          </fw>
          <p xml:id="i-HvT9CPtMrkVeCUdgoePwBp">
            uppgift den förlängda skoltiden avser att fylla, vilka kunskaper
            som under dessa år skola förmedlas till vår ungdom, huvuddragen
            av den medbor- garbildning, som den nya skolan får till sin centrala
            uppgift att förmedla. Att få dessa enhetsskolans centrala uppgifter
            åtminstone i stora drag an- givna, torde kunna anses såsom ett
            rimligt önskemål, då beslut skall fattas för lång tid om en ny
            genomgripande skolreform. Under åberopande av det här anförda
            hemställes, att i samband med beslut om den nioåriga enhetsskolan
            må föreläggas riksdagen ungefärliga uppgifter om det kun- skapsmått,
            som den nya enhetsskolan skall meddela t. o. m. de avslutande
            klasserna 9 a, 9 y och 9 g.
          </p>
          <p xml:id="i-MbN8vWfg4tubeev5yx1yDc">
            Stockholm den 4 mars 1950.
          </p>
          <p xml:id="i-2tNBY78nYnqAaBhftu9cvc">
            Gustaf Kollberg. Manne Ståhl.
          </p>
          <p xml:id="i-BAAugaUzpdokVJtKce7C4V">
            A/B Gustaf Lindströms Boktr., Stockholm 1950
          </p>
        </div>
      </div>
    </body>
  </text>
</TEI>
