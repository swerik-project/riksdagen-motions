<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-03118">
  <teiHeader>
    <fileDesc>
      <titleStmt>
        <title>Åtgärder mot missbruk av tunga mediciner</title>
        <author corresp="i-Lw92TAaAVgG8Kdf7YxhViy i-SrBAa2d3LWrMGJXvTgBhLV">av Markus Wiechel och Jeff Ahl (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3118 av Markus Wiechel och Jeff Ahl (båda SD)</title>
          <idno type="rdwebb">H3023118</idno>
          <rs type="number">3118</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3023118/text</ref>
          <ref type="dokument_url_html">http://data.riksdagen.se/dokument/H3023118</ref>
          <ref type="dokumentstatus_url_xml">http://data.riksdagen.se/dokumentstatus/H3023118</ref>
          <ref type="docx">http://data.riksdagen.se/fil/170AD98F-AA60-4668-9F1F-0C8913498C29</ref>
          <ref type="pdf">http://data.riksdagen.se/fil/DEF9F106-DFD6-43F6-9AD1-D3DE1662FF27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FuYTUF3PmUHitnH39RVWmZ" type="signed"/>
        <correspContext corresp="i-FuYTUF3PmUHitnH39RVWmZ">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction type="submitted" xml:id="i-LzcdVk6XRxkHEcjtxnULR4">
          <date when="2015-10-06"/>
          <time when="16:06:49"/>
        </correspAction>
        <correspAction type="reviewed" xml:id="i-QRJXJEMcrVBs8fe3oaCHjB">
          <date when="2015-10-07"/>
          <time when="15:10:55"/>
        </correspAction>
        <correspAction type="referred" xml:id="i-P87Zx5heRJdMo1o2BZVCdi">
          <date when="2015-10-13"/>
        </correspAction>
        <correspAction type="assigned" xml:id="i-ULSXacCHcsK8uncw7D59VQ">
          <date when="2017-06-19"/>
          <time when="09:00:39"/>
        </correspAction>
        <correspContext corresp="i-ULSXacCHcsK8uncw7D59VQ">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-L7wCGfqKgensnwe2vALikj"/>
        <correspContext corresp="i-L7wCGfqKgensnwe2vALikj">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NsLKU8Gru7ho4rvmFJMT4w"/>
        <correspContext corresp="i-NsLKU8Gru7ho4rvmFJMT4w">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3118 av Markus Wiechel och Jeff Ahl (båda SD) Åtgärder mot missbruk av tunga mediciner</div>
      </div>
      <div type="motBody">
        <div type="motProposal" subtype="förslag">
          <head xml:id="i-UG5uaLT6w6GsBGTnmEkWFh">
            Förslag till riksdagsbeslut
          </head>
          <list style="ol">
            <item xml:id="i-SD2gXiCb5hUv2EAy21T94m">
              Riksdagen ställer sig bakom det som anförs i motionen om att
              återkomma med förslag som syftar till ett minskat användande av
              tunga mediciner och tillkännager detta för regeringen.
            </item>
            <item xml:id="i-K6BXwLnA8FwQF6gQTaP42N">
              Riksdagen ställer sig bakom det som anförs i motionen om att
              utreda konsekvenserna av receptbelagt cannabis- och hampapreparat
              som medicin och tillkännager detta för regeringen.
            </item>
            <item xml:id="i-SAZkXWhxKA8xeVrZ6CYeuW">
              Riksdagen ställer sig bakom det som anförs i motionen om en satsning
              på forskning om cannabis- och hampabaserat läkemedel och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8gKp2jKFeeA625HBsSkFQj">
            Motivering
          </head>
          <p xml:id="i-GBbHVBgdynfWrzARXcRpdT">
            Det är av största vikt att Sverige även fortsättningsvis håller
            fast vid en hård linje gentemot all form av narkotika och missbruk.
            Det gäller såväl illegala droger som receptfria eller receptbelagda
            mediciner. Faktum är att många människor idag dör som följd av
            omedvetna överdoseringar eller som följd av konsekvenserna av
            en felaktig användning av mediciner. Under 2012 var 53 % av alla
            narkotikadödsfall i USA relaterade till lagliga läkemedel, och
            fler dör i landet som följd av överdoser än genom bilolyckor.
            Läkemedelsrelaterade dödsfall inbegriper för det mesta tyngre
            värktabletter och ångestdämpande medel som kan vara mycket farliga
            om de kombineras med alkohol eller andra läkemedel. Sammantaget
            står överdoser av olika kombinationer av läkemedel och alkohol
            för fler antal dödsfall i USA än heroin och kokain tillsammans.
          </p>
          <p xml:id="i-QJPfUc3iXqiQzAoRa14zZX">
            Tyvärr ser Sverige ut att gå samma väg som USA gällande överanvändningen
            av mediciner, och amerikanska forskare vid folkhälsomyndigheten
            CDC har varnat Sverige för risken med att skriva ut för många
            värktabletter. Antalet sålda värktabletter hade i USA nämligen
            fyrdubblats på femton år, trots att smärtan egentligen ökat under
            samma tid bland befolkningen.
          </p>
          <p xml:id="i-3e9VwP27ZzB9qQgjj9f6A5">
            Läkemedelsverket har visat på en markant ökning av antalet överdoseringar
            på receptfria läkemedel, som allt oftare dessutom används vid
            självmordsförsök. Att det ser ut så säger en hel del om vikten
            av att vara vaksam när det kommer till läkemedel rent generellt.
            Användandet av tunga preparat inom sjukvården är redan idag omfattande
            och det är viktigt att vara medveten om hur vanebildande det kan
            vara när tunga läkemedel nyttjas. Det är också viktigt att veta
            vilka illegala droger som är jämförbara med den lagliga varianten
            för att förstå hur skadligt ett felaktigt användande av dem kan
            vara: opioider (exempelvis heroin), bensodiazepiner (exempelvis
            Rohypnol) och stimulantia (exempelvis amfetamin). Antalet rättsmedicinskt
            undersökta dödsfall i Sverige som rapporteras som drogrelaterade
            har dessvärre ökat och den främsta orsaken till ökningen totalt
            sett är receptbelagda läkemedel (exempelvis opioiderna metadon,
            buprenorfin och fentanyl). Dessa stod enligt en ny mätning från
            Toxreg totalt sett för fler dödsfall än heroin i Sverige och Polismyndigheten
            har varnat för ett pillerflöde på gatan med ett eskalerande missbruk
            som följd. Riksdagen bör tydligt ta ställning mot denna trend
            för att förhindra en felaktig utveckling av tunga mediciner. Därför
            bör regeringen snarast återkomma med förslag som syftar till ett
            minskat användande och mer kontrollerad utskrivning av tunga mediciner
            som exempelvis psykofarmaka.
          </p>
          <p xml:id="i-KfdYrp1JaMY5Tk1ftJYE91">
            Den amerikanska tidningen ”Jama Internal Medicine” har beskrivit
            den snabba accelerationen av opioidrelaterade överdosdödsfall
            i USA som en tydlig konsekvens av ökad användning och ökad tillgång
            till starkare opioidläkemedel. Enligt en forskningsstudie i samma
            tidning har den dödliga överdoseringen av receptbelagda värktabletter
            minskat i de stater som legaliserat medicinsk cannabis med hela
            25 procent. De senaste åren har cannabisrelaterade preparat i
            en allt större utsträckning blivit en alternativ form av läkemedel
            i olika delar av USA, men även andra delar av världen. Cannabis
            kan orsaka biverkningar som exempelvis ångest, olust, panikkänslor
            och förföljelsemani. På lång sikt kan cannabismissbruk leda till
            fler skador vilket är ett stort skäl till att vara försiktig med
            en drog som tyvärr blir allt vanligare bland ungdomar idag. I
            likhet med andra preparat finns även en risk att de som använder
            cannabis utvecklar ett okontrollerat beroende. Även om risken
            att cannabisanvändare fastnar i beroende är mindre (9 %) än andra
            kända preparat så som alkohol (15 %), kokain (25 %) eller nikotin
            (32 %) bör man ta risken på fullt allvar.
          </p>
          <p xml:id="i-KkQPBgRLzuBCoa8DPwL8Kd">
            Det betyder dock inte att man ska negligera de möjligheter som
            finns att använda växten, som många länder och nu flera amerikanska
            stater har gjort. Flera länder har likaså upptäckt andra användningsområden
            där preparatet efter en noggrann kontroll fungerat på ett fördelaktigt
            sätt. Patienter med aids, cancer, epilepsi, glaukom (grönstarr),
            migrän, multipel skleros (ms) eller som har svår smärta kan alla
            på olika sätt lindras av olika cannabispreparat.
          </p>
          <p xml:id="i-G2ApRKViRhpvUxNJRcSX7q">
            Som ett av de säkraste terapeutiska ämnen som människan känner
            till finns det stor potential att med regleringar utnyttja växten
            och framförallt dess olja för en rad olika sjukdomstillstånd samtidigt
            som man för en hård linje mot missbruk. Faktum är att man redan
            för tusentals år sedan använde cannabis i medicinska syften varför
            människor idag använder det såväl illegalt som legalt av medicinska
            skäl.
          </p>
          <p xml:id="i-LiWLvGtA4AKtv4PCrn8azC">
            Trots att man idag använder sig av förhållandevis tunga preparat
            inom sjukvården tvingas flertalet personer avstå en betydligt
            mindre skadlig men samtidigt bättre fungerande behandling. Idag
            har människor som på egen hand sökt detta blivit straffade genom
            böter, samhällstjänst och i värsta fall även fängelse. Det kan
            inte anses vara rimligt att människor straffas för att söka ett
            för kroppen lindrigare alternativ än vad staten kan erbjuda. Att
            många idag saknar en välfungerande medicin efter att ha testat
            diverse olika tunga mediciner råder det inget tvivel om, eftersom
            det finns gott om vittnesmål om detta och då många väljer att
            trotsa lagen på grund av sin sjukdom. De är beredda att göra så
            för att det anses fungera och saknar flera biverkningar som är
            vanliga hos patienter som tar andra och i vissa fall farligare
            mediciner. Personer som idag tar starka och beroendeframkallande
            bensodiazepiner mot depression eller ångest får helt plötsligt
            tillbaka livslusten när de självmedicinerat med cannabis. Att
            i det fallet låta en utbredd medicinering ske okontrollerat kan
            ge motsatt effekt i samhället.
          </p>
          <p xml:id="i-QJpHp6N9mWnhgf4EDd4TMc">
            Läkare har i flera länder i många fall visat sig positivt inställda
            till användandet av andra skäl än preparatets verkan. De ser nämligen
            faktumet att beroendefrekvensen är lägre bland cannabisanvändare
            än bland patienter med andra läkemedel gör en sådan skillnad att
            preparatet är mindre riskabelt för patientens hälsa.
          </p>
          <p xml:id="i-KhN9VcbSwgPVSscSzySWBP">
            Idag är inte all form av cannabisbaserad medicin förbjuden i
            Sverige. Läkemedlet Sativex godkändes 2012 för ms-sjuka personer
            och läkare som ansökt och fått licens kan i vissa fall få tillstånd
            att skriva ut Marinol. Dessa läkemedel är dock mycket begränsade
            till ett fåtal grupper, och många patienter som sägs vara i behov
            av läkemedlet får det inte idag. Exempelvis har läkare ansökt
            om att få använda Bedrocan, ett läkemedel ämnat åt patienter med
            långvarig smärtproblematik, och som idag används i bland annat
            Finland, Tyskland och Italien. Vad som också är omdiskuterat är
            cannabisolja som vid ett flertal tillfällen använts som behandling
            mot cancertumörer, och som vid ett flertal fall sägs ha krympt
            elakartade cancertumörer. En utvecklad typ av denna olja är CBD-olja,
            som baseras på industrihampa. I den finns ytterst lite eller ingen
            THC, ämnet i cannabis som gör brukaren hög. CBD-olja sägs lindra
            autoimmuna och neurodegenerativa sjukdomar samtidigt som det saknar
            flera av de skadliga effekterna som THC kan föra med sig.
          </p>
          <p xml:id="i-JY5156ZrSnyuLsCXiChKKQ">
            Det är omoraliskt av en nation att inte erbjuda sjuka människor
            ett läkemedel som är väl beprövat och erkänt som ett fungerande
            preparat om sådana finns tillgängliga. Extra illa är det när samhället
            förbjuder dessa, förhållandevis svaga preparaten, samtidigt som
            man erbjuder patienter farliga och tunga preparat som opiater
            eller bensodiazepiner. Med en välkontrollerad och receptbelagd
            utskrivning av cannabis- eller hampapreparat, efter att personer
            med rätt kompetens utrett deras verkan, kan sjuka människor erbjudas
            en säker och effektiv lindring mot sin sjukdom. Att som flera
            skeptiker inte lita på att utbildade läkare kan avgöra när en
            sorts läkemedel är bästa medicinen för en patient är problematiskt
            och i sig inte något som behövande patienter ska behöva lastas
            för. Patienter med detta behov bör kunna få sin medicin utan att
            välja mellan att begå en kriminell handling eller få en förhållandevis
            verkningslös eller plågsam behandling som dessutom inte är särskilt
            bra för hälsan. Det råkar dessutom vara så att möjligheten för
            människor i behov av den här sortens läkemedel att också få den
            inte ökar antalet unga som testar växten som drog, enligt en amerikansk
            befolkningsstudie.
          </p>
          <p xml:id="i-9aVhHxJhNKMUKnw7qo314t">
            Svensk lag bör vara tydlig i dessa frågor, då sjuka människor
            fängslats eller har belagts med böter enbart för att de önskade
            lindra sin sjukdom. Riksdagen bör ge regeringen i uppdrag att
            se över konsekvenserna av vad en receptbelagd utskrivning av cannabispreparat
            för medicinskt bruk innebär och för vilka sjukdomar det kan vara
            aktuellt. Det är av yttersta vikt att samhället kan skilja mellan
            att använda preparat inom läkekonsten eller som en illegal drog,
            oavsett vad det handlar om. Det ska alltid ske en noggrann kontroll
            så att alla preparat som används inom sjukvården inte används
            till något annat än vad de är avsedda för att användas till. Vad
            som idag saknas är inte bara möjligheten för vanliga människor
            att få tillgång till läkemedel som faktiskt fungerar för många
            människor. Det saknas även tillräcklig forskning i området, varför
            riksdagen bör ge regeringen i uppgift att påbörja en plan för
            att utveckla svensk forskning kring cannabis- och hampaläkemedel
            samt se över konsekvenserna av att tillåta läkare att skriva ut
            cannabis- och hampapreparat för medicinskt bruk.
          </p>
        </div>
        <div type="motSignatures">
          <list>
            <item xml:id="i-WSQAngFtT6YZXCRnV6EAMP" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-4fNyTxVp6W6op5F5KdV1QU" who="i-SrBAa2d3LWrMGJXvTgBhLV">
              Jeff Ahl (SD)
            </item>
          </list>
        </div>
      </div>
    </body>
  </text>
</TEI>
