<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__54/mot_1952__fk__54-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 54. 9
          </p>
          <p>
            Nr 534.
          </p>
          <p>
            Av fru Svenson m. fl., om beredande av hemvårdsbidrag åt kro-
            niskt sjuka och vårdbehövande åldringar.
          </p>
          <p>
            Numera är det en allmänt vedertagen uppfattning, att samhället
            skall påtaga sig ansvaret för att medborgarna få möjligheter till
            en god hälso- och sjukvård. Det är också ett glädjande faktum,
            att vårt lands sjukvård un- der de senaste decennierna trots krigs-
            och krisårens återhållande inverkan kunnat uppvisa en betydande
            utveckling till förbättrade förhållanden. Un- der perioden 1930—1950
            ökades sålunda antalet vårdplatser vid våra kroppssjukhus från
            42 000 till 58 600, antalet yrkesverksamma läkare från 2 240 till
            4 860 och sjuksköterskor från 7 075 till 12 775. Denna utveckling
            har dock icke kunnat motsvara de krav, som vi i våra dagars samhälle
            an- se oss böra ställa på en god hälso- och sjukvård. Enligt vad
            chefen för in- rikesdepartementet, statsrådet Gunnar Hedlund,
            framhöll i ett föredrag i Kalmar den 8 december 1951, har behovet
            av nybyggnad och upprustning inom sjukvården till innevarande
            år ackumulerats till en summa av inte mindre än 450 miljoner kronor.
            Vissa grupper av vårdbehövande kunna sägas befinna sig i den belägen-
            heten, att det nu är önskvärt, att samhället ägnar särskild uppmärksam-
            het åt deras vårdförhållanden. Dit höra de kroniskt sjuka och
            åldringar i behov av kontinuerlig vård. För båda grupperna gäller,
            att de i det stora hela falla utanför det stöd, som de erkända
            sjukkassorna ge sina medlem- mar. För kronikervården, där staten
            lämnar bidrag till såväl uppförande som drift av särskilda sjukhem,
            ha under senare år planer utarbetats till en omfattande utbyggnad,
            som emellertid icke synes kunna fylla det förut- varande vårdbehovet.
            Åldringsvården, som man nu i allt större utsträck- ning söker
            överflytta från ålderdomshemmen till pensionärshemmen, visar också
            ett vårdbehov, som i synnerhet då åldringarnas antal för den när-
            mast överskådliga framtiden kommer att stiga kraftigt för varje
            år icke synes på ett tillfredsställande sätt kunna tillgodoses
            genom den nybyggnad av pensionärshem, som i nuvarande läge kan
            bedömas vara möjlig. Många såväl kroniskt sjuka som vårdbehövande
            åldringar skulle med fördel kunna vårdas i hemmet, därest de därför
            erforderliga ekonomiska förutsättningarna kunde tryggas. Hemsjukvården
            har tyvärr icke kunnat utvecklas i samma utsträckning som sjukvården
            i övrigt. En förbätt- ring och utveckling av hemsjukvården i här
            berörda avseenden skulle innebära en avsevärd avlastning i samhällets
            nu så stora utbyggnadspro-
          </p>
          <pb facs="riksdagen-motions-pdf/data/1952/mot_1952__fk__54/mot_1952__fk__54-002.pdf"/>
          <p>
            10 Motioner i Första kammaren, nr 54.
          </p>
          <p>
            gram på hälso- och sjukvårdens område. Den skulle därmed också
            medföra en betydande besparing för samhället, i det att hemvård
            måste beräknas ställa sig väsentligt billigare än vård å sjukhem,
            ålderdomshem eller pensio- närshem. En utveckling av hemsjukvården
            i antydd riktning måste anses vara i överensstämmelse med det
            syfte, som föranledde Kungl. Maj:t att den 26 oktober 1951 uppdraga
            åt medicinalstyrelsen att inkomma med för- slag till anordnande
            av en kurs för försöksutbildning av s. k. hemsjuk- sköterskor.
            Även psykologiska och personliga motiv tala för att möjligheterna
            till en förbättrad hemsjukvård tillvaratagas. För patienten är
            det ofta, därest sjuk- domens art så medger, mest tillfredsställande
            att få vårdas i hemmet i den miljö, som han är van vid, och slippa
            att förflyttas till nya och ovana för- hållanden, som kunna menligt
            inverka på hans psykiska välbefinnande. Särskilt framträder denna
            synpunkt givetvis vid fall, då — såsom beträf- fande kroniskt
            sjuka och åldringar — vård kräves under lång tid. Den sociala
            hemhjälpsverksamheten, som främst avser att vid tillfälligt behov
            och för kortare tid lämna biträde vid hemmets skötsel och enklare
            sjukvård, har i viss utsträckning också kunnat utnyttjas för vård
            av åld- ringar. Dr Gunnar Berg har i Svenska Läkartidningen (nr
            32/1951) fram- fört tanken på en utbyggnad av den sociala hemhjälpsverksamheten,
            var- igenom hemvårdarinnor skulle kunna hjälpa åldringar med vård
            i större utsträckning. Det är också att hoppas att den hemsjuksköterskereform,
            som kan väntas bli följden av det ovannämnda utredningsuppdraget
            till medi- cinalstyrelsen, skall bli av stor betydelse för hemsjukvårdens
            utveckling. Ovan nämnda utvecklingsmöjligheter kunna alltså väntas
            medföra för- bättringar för hemsjukvården även av kroniskt sjuka
            och åldringar. Men i det stora hela anse vi, att vården av dessa
            grupper i stor utsträckning kun- de handhavas av familjemedlemmar.
            För sådana patienter, som ha behov av ständig vård, vilken dock
            icke kräver särskilt kvalificerad sjukvårdsut- bildning, är det
            givetvis gynnsamt att vårdas av någon nära anhörig. För att detta
            skall bliva möjligt i större utsträckning än som hittills varit
            fal- let, måste förutsättningen vara, att hemmen få bättre ekonomiska
            möjlig- heter för vård av sådana sjuka. De erkända sjukkassorna
            betala för sina medlemmar hela kostnaden för plats på allmän sal
            vid lasarett inom eget landstingsområde. Då antalet sjukförsäkrade
            personer i vårt land utgör omkring 60 procent av folket och då
            dessa kostnader i viss omfattning betalas med statsmedel, ger
            sta- ten alltså redan nu i stor utsträckning sitt stöd åt dem
            som få sin vård å allmänt sjukhus. Den sjukförsäkringsreform,
            som riksdagen fattade princip- beslut om 1946, innebär också,
            att fri sjukhusvård för obegränsad tid skall kunna erhållas av
            varje medborgare. Vi anse det då riktigt och rättvist, att hemvårdspatienterna
            också få del av statens ekonomiska stöd. Detta bör enligt vår
            mening ske genom inrättande av särskilda hemvårdsbidrag till
          </p>
          <pb facs="riksdagen-motions-pdf/data/1952/mot_1952__fk__54/mot_1952__fk__54-003.pdf"/>
          <p>
            Motioner i Första kammaren, nr 54. 11
          </p>
          <p>
            kroniskt sjuka i olika åldrar samt till åldringar över 67 år,
            vilka enligt läkarintyg äro i behov av en ständig vård, som dock
            med fördel anses kun- na beredas i hemmet. Dessa bidrag skulle,
            anse vi, utgå av statsmedel och borde per dag uppgå till ett belopp
            av minst 3 kr. eller motsvarande patients avgift för vård å allmän
            sjukhussal inom vederbörande landstingsområde, därest denna avgift
            överstiger 3 kr. per dag. Särskild behovsprövning, bero- ende
            av vårdbehövandes inkomst och ekonomiska ställning, skulle icke
            ifrå- gakomma. Hemvårdsbidragen skulle vidare utgå, oavsett om
            familjemedlem eller annan person har hand om vårdnaden. De administrativa
            uppgifter, som hemvårdsbidragen skulle medföra, böra kunna handhavas
            av de er- kända sjukkassorna. Sådana hemvårdsbidrag skulle, anse
            vi, utgöra en god grund för en ut- veckling av hemsjukvården till
            förmån för de kroniskt sjuka och vårdbe- hövande åldringarna.
            De ökade kostnader, som reformen skulle medföra för statsverket,
            måste ses mot bakgrunden av att det här gäller grupper av vårt
            folk, vilka äro i stort behov av en bättre vård och större omsorg
            från samhällets sida. Med stöd av vad som ovan anförts få vi hemställa,
            att riksdagen måtte besluta att i skrivelse till Kungl. Maj:t
            begära, att förslag om hemvårdsbidrag till kroniskt sjuka i olika
            åldrar samt till vårdbehövande åldringar över 67 år i enlighet
            med motionens syfte måtte framläggas vid nästa års riksdag.
          </p>
          <p>
            Stockholm den 19 januari 1952. Gärda Svenson. Torsten Bengtson
            Gunnar Lodenius.
          </p>
          <p>
            i Danderyd. B. A. Nilsson. Nils Franzén.
          </p>
        </div>
      </div>
    </body>
  </text>
</TEI>
