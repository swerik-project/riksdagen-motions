<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00944">
  <teiHeader>
    <fileDesc>
      <titleStmt>
        <title>om stärkt rättsställning för barn</title>
        <author>av herr Gahrton</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om stärkt rättsställning för barn</title>
          <idno type="rdwebb">G002944</idno>
          <rs type="number">944</rs>
          <ref type="dokument_url_text">http://data.riksdagen.se/dokument/G002944/text</ref>
          <ref type="dokument_url_html">http://data.riksdagen.se/dokument/G002944</ref>
          <ref type="dokumentstatus_url_xml">http://data.riksdagen.se/dokumentstatus/G002944</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EF4gEp1CrEwnV5AnkFU4P2</idno>
            <name>PER GAHRTON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EEPqx2rP5V63uGNZB8tMwB" type="signed"/>
        <correspContext corresp="i-EEPqx2rP5V63uGNZB8tMwB">
          <note type="signatory" corresp="i-EF4gEp1CrEwnV5AnkFU4P2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__944/mot_197677__944-001.pdf"/>
      <fw xml:id="i-UZTqjQ3twpU5pqkv1Dcj4h">
        Motion 1976/77: 944
      </fw>
      <div xml:id="i-NCPQY8Na4Y7PKt2xv2Zoji" type="motHeader">
        <div xml:id="i-BbNmBcT7UXmXz1ubawaNwD" type="motTitle"/>
        <div xml:id="i-LANitKxba5eidy7TZkxzh8" type="motSubmissionInfo"/>
      </div>
      <div xml:id="i-7HUg8at9Paa1pXeeRzYFX6" type="motBody">
        <div xml:id="i-A2r7dxCuSmKS7geMUnMU3g">
          <p xml:id="i-NiAgUpR8w1rL1GxGGDRa2P">
            av herr Gahrton om stärkt rättsställning för barn
          </p>
          <p xml:id="i-S2LTLNck7VLy7Y8BCa53C8">
            Sammanfattning
          </p>
          <p xml:id="i-RvCjCxp6UVqMEfMeULq8P7">
            I motionen yrkas ändringar i föräldrabalken 6 kap. 35, 75, 85,
            II 135, 21 kap. 45, 65, 83 samt i barnavårdslagen 3 kap. 193,
            205, 23 4 kap. 295, 305, 6 kap. 425, 7 kap. 505, 13 kap. 935.
            Förslagen syftar till att stärka barns rättsställning i främst
            fem avseenden: 1. Kroppslig bestraffning och kränkande behandling
            av barn förbjuds. 2. Barns egen vilja skall tillmätas större betydelse
            vid vårdnadstvister och omhändertagande för samhällsvård. 3. Barn
            skall vid vårdnadstvister ha rätt till biträde av såväl särskild
            för- troendeman som av rätten utsedd barnpsykolog. 4. I samband
            med omhändertagande enligt BvL 25 3 a) skall barnavårds- nämnden
            vara skyldig ansöka hos rättshjälpsnämden om offentligt biträde
            åt den underårige.
          </p>
          <p xml:id="i-9Jf6QRHvd5yFqg2icqZ6ct">
            $, Å
          </p>
          <p xml:id="i-CntGL4wtcByVaAe2BMBVhd">
            5. Anmälningsplikt om barnmisshandel för vissa yrkesgrupper skall
            ta över eventuell tystnadsplikt.
          </p>
          <p xml:id="i-SFtqb3uh2eREqeh9Nb4pkQ">
            Föräldrafrihet på barnens bekostnad?
          </p>
          <p xml:id="i-YK4TU72MhEfk3BsXnymD4Y">
            Den individuella friheten står högt i kurs i Sverige nu, kanske
            högre än någonsin. Det gäller inte bara breda tvärpolitiska aktioner
            till försvar för ”borgerliga friheter”, kritik och debatt kring
            dataintegritet och grund- lagsfästa rättigheter, det handlar också
            om en allmän trend bort från tvång och obligatorier av alla slag.
            Individen skall vara fri, obunden av moraliska påbud, traditionella
            tvångs- tröjor, plikter och ansvarsåtaganden. Upplösning och kaos,
            stönar de kon- servativa. Naturligtvis har de fel. Frihet är det
            bästa ting. Men redan de liberala klassikerna slog fast: Frihet
            bara fram till den gräns där en annan människa kommer till skada.
            Har vi överskridit den gränsen? Ja, kanske. Vår tids individuella
            frihetsexplosion har varit en kaskad av vuxenfrihet, av föräldrafrihet,
            men barnen har inte fått så mycket frihet: de har mest fått stryk,
            de har misshandlats, fysiskt och psykiskt, de har klämts mellan
            sina frihetstörstande föräldrar. För några år sedan avskaffades
            barnavårdsmannainstitutet. Varför? Jo, för att det ansågs kränkande
            för ensamma mödrar, de blev särskilt utpekade. Men var det bra
            för barnen att det avskaffades?
          </p>
          <p xml:id="i-YASAknK5ft2gtENYheMqRV">
            I Riksdagen 1976177. 3 saml. Nr 944-950
          </p>
          <p xml:id="i-8y7WTQRX6mk5JaGeEDdM4N">
            Mot. 1976/77 944-950
          </p>
          <pb facs="riksdagen-motions-pdf/data/197677/mot_197677__944/mot_197677__944-002.pdf"/>
          <fw xml:id="i-VHUMedfjHccRkFaHdLMQ1t">
            Mot. 1976/77:944
          </fw>
          <p xml:id="i-RiLqNcnW8NUzehfC4hNffE">
            Ett annat exempel. Nu anmäls alla barn automatiskt till barnavårdscen-
            tralen vid födelsen. Men kommer de också dit? Oftast kanske i
            varje fall i lägre åldrar. Men det beror på föräldrarna, det är
            frivilligt. Listan kunde göras längre. Hem och skola har föreslagit
            obligatorisk lä- rarnärvaro på föräldraträffar. Men föräldrarna
            då? Frivilligt. En föräldraut- bildning är under uppbyggnad. Kommer
            föräldrarna att delta? Ja, om de vill, det lär ju bli frivilligt.
          </p>
          <p xml:id="i-AfHsqbtARfH8WpYYMR8Yxh">
            Stärk barnens rättsställning
          </p>
          <p xml:id="i-D8LgKYPfZYJXJJPCY9wpyW">
            Det är nu hög tid att ge barnen en starkare rättsställning —
            även om det i någon mån skulle inkräkta på en förvänd föräldrafrihet.
            Inom skolans område finns det en lång och fin tradition åtminstone
            på papperet. Redan i vår första skolstadga, som är från 1600-talet,
            sägs det ifrån att barn inte skall utsättas för våld. I stadgan
            för våra ”barnescholor” står det: ”Ingen driste sig att dänga
            och slå de små barnen med mindre han tänker efteråt svara för
            skadan som följa kan. Ty skolan är ingen slakt- bänk och lärjungarna
            inga åsnor. Det haver grymhet med sig att slå barnen i huvudet,
            vrida deras näsa, njupa deras öron, rifva eller rycka deras hår,
            häva dem omkull, spjärna och stöta dem. Därför skall en sådan
            obeskedlighet alldeles vara förbjuden.” På kriminalvårdens område
            fick vi 1960 en stadga som säger angående ungdomsvårdsskoleelever:
            ”Elev må inte utsättas för kroppslig bestraffning eller förödmjukande
            behandling.” — en human och vettig tanke klart ut- tryckt. Den
            visar att vi nu förstår att störda barn inte blir bättre av våld,
            att barn som mest upplevt hugg och slag, kallsinne och hänsynslöshet
            — och därför blivit våldsamma, kallsinniga och hänsynslösa — inte
            blir bättre av att man slår dem en gång till — eller förödmjukar
            dem. Man kan alltså också tro att ungdomsvårdseleverna har en
            egen integritet som vi är beredda att ta hänsyn till. Barn som
            inte är på ungdomsvårdsskola eller barnavådsanstalt har det inte
            lika bra. Många barn kan när som helst utsättas för våld i sitt
            eget hem. Det kallas fortfarande för aga eller uppfostran, trots
            att Marianne Höök redan för tio år sedan i dåvarande agadebatten
            bad oss kalla ”våld för våld så klarnar tankarna”. Det påstås
            visserligen att vi sedan 1966 har en lag som inte godtar våld
            mot barn i hemmet. Det året tog vi nämligen bort en passus som
            visade att man fick slå barn hemma. Men föräldrabalken säger f.n.
            ingenting. Den utgör knappast något verksamt hinder för skadliga
            uppfostringsmetoder. Det är samtidigt uppenbart att det i dag
            oftast får gå mycket långt innan små barn förflyttas från sina
            föräldrar, oftast så långt att det är för sent att rädda dem undan
            allvarliga skador. Varför är det så? Några möjliga anledningar:
          </p>
          <pb facs="riksdagen-motions-pdf/data/197677/mot_197677__944/mot_197677__944-003.pdf"/>
          <fw xml:id="i-WJTgSh6TUYsujLZnNsGTMA">
            Mot. 1976/77:944 3
          </fw>
          <p xml:id="i-WSbSVVZ4x5mi9j3tyuxrUm">
            o Ansvaret för anmälan av misshandel och vanvård av barn är oerhört
            splittrat. Gunnel Linde har gjort en studiebok för yrkesgrupper
            som har anmälningsskyldighet — och det är flera tiotal, från läkare
            och BVC-skö- terskor till skollärare och barnsköterskor. Därför
            händer det dess värre ofta att många ser, men ingen vill hålla
            i anmälningshandlingen. o Barnen har ingen som för deras talan
            när omhändertagandeiärenden kom- mer upp inför nämnden (även om
            naturligtvis socialassistenten skall tänka på barnets bästa).
            Barn får inte närvara (BvL $ 19), de får inte ens veta beslutet
            (BvL $ 23), deras intresse ställs mot en förälder som kanske spelar
            ut sina känslor och dessutom har hjälp av ett skickligt ombud.
          </p>
          <p xml:id="i-MrgqkC9A4HeN8JshFSw8Nz">
            Lagändringar nödvändiga
          </p>
          <p xml:id="i-Ex2q9dDCjHu9VwjpUL4WCt">
            Det är nu nödvändigt med förändringar i föräldrabalken och barnavårds-
            lagen i syfte att tillförsäkra barn rättslig trygghet och jämlikhet
            med vuxna så långt det är praktiskt möjligt. Vi behöver en paragraf
            i barnavårdslagen som säger att misshandlade barn (barn med brutna
            ben, blodutgjutning under hårda hjärnhinnan, för- lamningar, blindhet,
            mentala rubbningar m. m.) måste få ett offentligt biträde som
            företräder dem och för deras talan i nämnder och rättssammanhang,
            där de står emot sina misshandlare-vårdnadshavare. En sådan lagteknisk
            möjlighet finns redan inskriven i rättshjälpslagen men används
            inte av bar- navårdsnämnderna. Därför lyckas många misshandelsutövare
            övertyga bar- navårdsnämnder m. fl. om att de bör få hem sina
            barn igen, i synnerhet i kommuner där man inte har råd eller tillgång
            till hemterapeuter, övervakare eller efterbehandling av vare sig
            barnet eller den som misshandlat. För att misshandlade barn alls
            skall få sin sak undersökt av barnavårds- nämnden måste den misstänkta
            misshandeln först ha blivit anmäld dit. Anmälningsplikten är omständligt
            men oklart uttryckt i BvL 13 kap. 93 5; det finns ännu gott om
            yrkesmänniskor som inte vet om att de har an- mälningsplikt och
            ännu flera som inte vet om de skall rätta sig efter sin anmälningsplikt
            eller sin tystnadsplikt. En klasslärarinna berättade t. ex. att
            hon hade en döv pojke i sin klass ett halvår utan att veta om
            det därför att skolsköterskan ansåg att hennes tystnadsplikt förbjöd
            henne att meddela lärarinnan att pojken var döv. Han fick alltså
            varken hjälp eller togs hänsyn till i klassen. Vi behöver därför
            en bit klartext i BvL $93 där det skall framgå att anmälningsplikten
            tar över tystnadsplikten i fall av misstänkt barnmisshandel. Vid
            skilsmässor och fosterbarnsförflyttningar är det som om lagen
            inte upptäckt att barn har känslomässiga bindningar till den som
            vårdat dem länge och att dessa bindningar inte kan störas med
            mindre än att barnet också blir stört — för månader, år eller
            hela livet: Samma bindningar som man på barnsjukhusen försöker
            ta hänsyn till, så att småbarn inte skall få sjukhusdepressioner
            av att inte träffa de sina tillräckligt under sjukhus-
          </p>
          <p xml:id="i-Suhyi1TwMj3y3ZR8gbaZnC">
            1" Riksdagen 1976177. 3 saml. Nr 944-950
          </p>
          <pb facs="riksdagen-motions-pdf/data/197677/mot_197677__944/mot_197677__944-004.pdf"/>
          <fw xml:id="i-L4NU16hanNTMjReYanp6Ju">
            Mot. 1976/77:944 4
          </fw>
          <p xml:id="i-LhuF6umE8GEvTBdA9Mscx8">
            tiden. Samma bindning som förskolan försöker akta genom att ha
            en in- skolningsperiod, då föräldrar får vara med nybörjarna i
            skolan. — När det gäller situationer som är livsavgörande för
            barnet, har vi fortfarande en lag som bara låter ”barn som fyllt
            femton år eller nått motsvarande mognad” har rätt till en egen
            vilja, när det gäller vem det vill bo hos. Vi flyttar förtvivlade
            ungar med polishjälp dit de inte vill och utan att underrätta
            dem i förväg ”för att det ska gå lättare”. Här måste vi kräva
            att psykologins basfakta förs in i lagen och blir ut- slagsgivande.
            I stället för att låta barnets intellektuella mognad ge utslag
            skall man ta hänsyn till det lilla barnets känslomässiga omognad.
            Ju mindre barnet är, desto mer hänsyn skall det få och desto mer
            skall barnets önskan prioriteras i förhållande till de vuxnas,
            vare sig de är biologiska föräldrar, fosterföräldrar eller andra.
            Som stöd för barnet och till hjälp för bedömningen av mycket små
            barns behov och önskemål bör barnpsykologisk expertis och en särskild
            förtro- endeman medverka. Förtroendemannen skall kunna vara vem
            som helst som barnet känner och tycker om eller åtminstone är
            van vid — men inte de inblandade vård- nadshavarna i målet. Det
            skall vara någon som barnet redan är van att tala med och vara
            sig själv inför, så att barnet har en naturlig möjlighet att uttrycka
            det som måste bli sagt för att man skall förstå hur barnet känner
            det och vill ha det. Det är inte meningen att förtroendemannen
            skall ta ställning i någon riktning, bara ingå i samtalsmiljön
            och vara trygghetsfaktor. Den av rätten utsedda barnpsykologen
            skall vara den som har i uppgift att förstå vad barnet vill och
            uttrycker med ord, kroppsspråk, handlingar och signaler. Barnpsykologen
            skall ha den erfarenhet som behövs för att förstå vad barnet vill
            och skall sedan stå på barnets sida gentemot andra vuxna intressen
            och förmedla upplysningar om barnets oundgängliga trygg- hetsbehov
            och de utslagsgivande bindningarna. Barnpsykologen skall utses
            av rätten för att ingen av de vuxna parterna skall få influera
            valet av psykolog och påverka psykologens ställningstagande. Psykologens
            arbete med att komma underfund med barnets bindningar och behov
            måste få ta den tid det tar. Samtalen med barnet skall helst äga
            rum i förtroendemannens hem eller annan miljö som barnet är van
            att vara i.
          </p>
          <p xml:id="i-LvX3KfB5BtRARRAGDFkju8">
            Hemställan
          </p>
          <p xml:id="i-4YDYJhUrydLNEba8WcHQoY">
            Med hänvisning till ovanstående hemställes att riksdagen beslutar
            ändra föräldrabalken och barnavårdslagen enligt följande
          </p>
          <pb facs="riksdagen-motions-pdf/data/197677/mot_197677__944/mot_197677__944-005.pdf"/>
          <fw xml:id="i-5qh3VtC5k8BZxwkQzV54ZZ">
            Mot. 1976/77:944 5
          </fw>
          <p xml:id="i-QGM33jy2EyZX6bSsFN2Q1P">
            Föräldrabalken 6 kap. 3 $
          </p>
          <p xml:id="i-JiRsCwh4aLjdcWx2V95Scd">
            Föräldrarna skola utöva den uppsikt över barnet som är erforderlig
            med hänsyn till barnets ålder och övriga omständigheter. Barnet
            må icke utsättas
          </p>
          <p xml:id="i-RtpyK7gymc6nFFCXrv6ipX">
            för kroppslig bestraffning eller kränkande behandling.
          </p>
          <p xml:id="i-JicpWqcyut2Qrgd79fXoui">
            Föräldrabalken 6 kap. 7 $
          </p>
          <p xml:id="i-U4WuvNNS7Tu4c72gsif9cC">
            Stå barn under vårdnad av bägge föräldrarna och vilja föräldrarna
            och barnen eller någon av parterna att vårdnaden inte längre skall
            tillkomma föräldrarna gemensamt har rätten på ansökan av endera
            att utröna, med hjälp av en av barnet utvald förtroendeman och
            en av rätten utsedd barnpsykolog, vad barnet vill och därefter
            förorda vem av föräldrarna som skall ha vårdnaden om barnen eller,
            om ej alla barnen bör och vill stå under den enes vårdnad, hur
            de skola fördelas mellan föräldrarna. Äro föräldrarna och barnet
            ense skall rätten besluta i överensstämmelse med vad de önska,
            om det ej är uppenbart stridande mot barnens bästa. I annat fall
            beslutar rätten efter vad som finnes skäligt med hänsyn till barnets
            bästa. Finnes med hänsyn till barnens bästa uppenbart att ingen
            av föräldrarna bör utöva vårdnaden, skall denna anförtros åt särskilt
            förordnad förmyndare.
          </p>
          <p xml:id="i-TfTw5DRBYYQ3MzY1HPWHDj">
            Föräldrabalken 6 kap. 8$
          </p>
          <p xml:id="i-LxH6JqkgdoRFjuZE1BBn7c">
            Står barnet under vårdnad av endast den ena av föräldrarna skall
            rätten på ansökan av barnet eller av den andre överföra vårdnaden
            till honom om det finnes skäligt med hänsyn till barnets bästa.
            Barnets utvalda för- troendeman samt en av rätten utsedd barnpsykolog
            skall yttra sig i målet. Äro föräldrarna och barnen ense att vårdnaden
            skall överföras till den andre eller att vårdnaden skall tillkomma
            dem gemensamt, skall rätten på ansökan besluta i överensstämmelse
            därmed, om det ej är uppenbart stridande mot barnets bästa.
          </p>
          <p xml:id="i-Xvw6zR3Bv6hZadNtwt5Xzi">
            Föräldrabalken 6 kap. 11 $
          </p>
          <p xml:id="i-MSK1ANcVyNVKZHGigymo2o">
            Fader och moder som är skild från vårdnaden får ej betagas tillfälle
            till umgänge med barnen, med mindre särskilda omständigheter föranleder
            det- ta. Nöjes han eller barnen ej med vad som härom bestämmes
            av den som har vårdnaden, skall rätten besluta i frågan med biträde
            av barnets utvalda
          </p>
          <p xml:id="i-BwEMu5ouA5wAEtNSoS3mzq">
            förtroendeman samt en av rätten utsedd barnpsykolog.
          </p>
          <p xml:id="i-MUbEHgx9cgvNqx2QJJZGkL">
            Föräldrabalken 6 kap. 138
          </p>
          <p xml:id="i-UTfPsD4z3dJ62G9bEcszTq">
            I mål eller ärende angående vårdnaden om barn kan rätten för
            tiden intill dess laga kraft ägande dom eller beslut föreligger
            förordna om vård-
          </p>
          <pb facs="riksdagen-motions-pdf/data/197677/mot_197677__944/mot_197677__944-006.pdf"/>
          <fw xml:id="i-LoYzmoAGci5Yx3hqH51kYb">
            Mot. 1976/77:944 6
          </fw>
          <p xml:id="i-MwhVA94djwSMGaiyxj8XCa">
            naden efter vad som finnes skäligt i samråd med barnets förtroendeman
            och en av rätten tillsatt barnpsykolog. Vid förflyttning av barn
            från en vårdnadshavare till en annan skall hänsyn i för- sta hand
            tagas till barnens ålder och de därmed sammanhängande olika behoven
            av kontinuitet i vården. Är barnet under 6 år skall bindningen
            till barnets tidigare vårdare inte få störas av förflyttningar
            utom i fall av fysisk eller psykisk misshan- del. Också för barn
            mellan 6 och 10 år skall barnets önskemål prioriteras framför
            vuxnas i samband med vårdnadsförändringar och deras behov utrönas
            i samar- bete med barnets utvalda förtroendeman och en av rätten
            tillsatt barnpsykolog. Barn över 10 år skall höras och deras åsikt
            tas med i övervägandena i paritet med föräldrarnas. För barn i
            alla åldrar skall gälla att de får flyttas till en ny vårdare
            endast med iakttagande av en tillvänjningsperiod som utformas
            i samarbete med barnets för- troendeman och en av rätten utsedd
            barnpsykolog. Förordnande enligt första stycket kan på yrkande
            meddelas utan huvud- förhandling. Innan förordnandet meddelas
            skall motparten och barnets för- troendeman samt psykologen beredas
            tillfälle att yttra sig över yrkandet. Har förordnandet meddelats,
            prövar rätten när målet eller ärendet avgöres, om åtgärden skall
            bestå. Förordnandet som nu nämnts går i verkställighet lika med
            laga kraft ägande dom men kan återkallas av rätten.
          </p>
          <p xml:id="i-CwPumGt6w7vkXHA3rzuH3v">
            Föräldrabalken 21 kap. 48
          </p>
          <p xml:id="i-NpKh3GmexAkGaGNbJw69vK">
            Är barnet under 6 år får verkställigheten inte ske mot dess vilja
            om den skulle innebära att bindningen till dess tidigare vårdare
            störs, såvida inte länsrät- ten finner det nödvändigt med hänsyn
            till barnets bästa. Detsamma gäller om barn under 10 år har sådana
            bindningar till sina vårdare att barnets förtroendeman och en
            av rätten utsedd barnpsykolog anser att dess vilja bör beaktas
            på motsvarande sätt. Barn över 10 år bör höras och deras åsikt
            tas med i övervägandena inför verkställigheten.
          </p>
          <p xml:id="i-PV7xuY3TxhJqJGiLKayBp">
            Föräldrabalken 21 kap. 6 $
          </p>
          <p xml:id="i-XZFmAp1qbsQJz6bkE5qV2Q">
            Även om dom eller beslut som avses i 1 $ ej föreligger, äger
            den som har vårdnaden att, när barnet vistas hos annan, påkalla
            länsrättens åtgärd för att barnet skall överflyttas till honom.
            Vid bedömningen av lämpligheten av sådan förflyttning skall hänsyn
            tagas i första hand till barnets ålder och de därmed sammanhängande
            olika behoven av kontinuitet i vården. Allt enligt Föräldrabalken
            6 kap. 135. Föreligga särskilda skäl att fråga om ändring beträffande
            vårdnaden prövas av allmän domstol, kan länsrätten vägra att vidtaga
            den sökta åtgärden. I övrigt äga 2-5 $$ tillämpning.
          </p>
          <pb facs="riksdagen-motions-pdf/data/197677/mot_197677__944/mot_197677__944-007.pdf"/>
          <fw xml:id="i-M2xAwEKj62aPgshpdwXa9Q">
            Mot. 1976/77:944 7
          </fw>
          <p xml:id="i-KSycZcwPYUrPEnxqXRUrC9">
            Föräldrabalken 21 kap. 8$
          </p>
          <p xml:id="i-LDDMdCNCTQ2ugsG6dXbUGF">
            Hämtning eller annan åtgärd beträffande barnet skall utföras
            på ett för barnet så skonsamt sätt som möjligt. För barn i alla
            åldrar skall gälla att de får flyttas till en ny vårdare endast
            med iakttagande av en tillvänjningsperiod som utformas i samarbete
            med barnets förtroendeman och en av rätten utsedd barnpsykolog.
            Vid hämtning skola ledamot eller suppleant i barnavårdsnämnd eller
            tjän- steman inom barnavården och, om möjligt, läkare närvara
            förutom barnets utvalda förtroendeman. Om barnet på grund av sjukdom
            ej bör flyttas eller annat särskilt hinder möter, skall hämtningen
            uppskjutas.
          </p>
          <p xml:id="i-SSYoFAN1SbEYAY8wa31GzZ">
            Barnavårdslagen 3 kap. 1
          </p>
          <p xml:id="i-B3p2DFxYvgmLMrGbPku5SC">
            Innan barnavårdsnämnden avgör ärendet, skall den ärendet rör
            underrättas om vad som framkommit vid utredningen samt tillfälle
            beredas honom att yttra sig däröver, såvida icke sådant yttrande
            befinnes uppenbart obe- hövligt eller ärendet kräver så snabbt
            avgörande att yttrande icke kan av- vaktas. Begär den som är berättigad
            att yttra sig att bli muntligen hörd inför nämnden, skall förhör
            med honom anordnas, om ej särskilda skäl föranleda annat. Den
            som beredes tillfälle att yttra sig skall erinras om rätten att
            påkalla sådant förhör. Den ärendet rör äger att utveckla sin talan
            och förebringa bevisning. Begär han att upplysning skall inhämtas
            eller att annan utredning skall förebringas, skall begäran efterkommas,
            om det kan antagas att åtgärden skall äga be- tydelse. Är barnet
            under 15 år skall utredningens resultat förklaras för barnet av
            en av rätten utsedd barnpsykolog och i närvaro av barnets utvalda
            förtroendeman och/eller vårdnadshavarna.
          </p>
          <p xml:id="i-XMqMc9Vt5qwoB5UzrqDFZ6">
            Barnavårdslagen 3 kap. 208
          </p>
          <p xml:id="i-TCSVhTx6jnLuYpfo4hAeGF">
            Den ärendet rör må anlita biträde, när han höres av barnavårdsnämnden
            eller företrädare för denna. Gäller ärendet ingripande enligt
            25 $ a skall bar- navårdsnämnden ansöka om biträde år barnet hos
            rättshjälpsnämnden. Är den ärendet rör under 18 år, böra hans
            vårdnadshavare eller hans utvalda för- troendeman vara närvarande
            när han höres, om det kan ske utan men för utredningen. Visar
            biträde oskicklighet eller oförstånd eller befinnes han eljest
            vara olämplig må han avvisas.
          </p>
          <pb facs="riksdagen-motions-pdf/data/197677/mot_197677__944/mot_197677__944-008.pdf"/>
          <fw xml:id="i-2vyVUgRih4XaAeLi5yiwLL">
            Mot. 1976/77:944 8
          </fw>
          <p xml:id="i-SVT5NmSLSV3B55nWFnm8rR">
            Barnavårdslagen 3 kap. 23 $
          </p>
          <p xml:id="i-XmS7hu4v6j5D5sCJqeqaq4">
            När barnavårdsnämnden meddelat beslut, mot vilken talan må fullföljas
            enligt denna lag, skall beslutet skyndsamt delgivas den det rör.
            Är fråga om barn under 15 år skall beslutet delges barnet i närvaro
            av barnets utvalda förtroendeman och en av rätten utsedd barnpsykolog
            samt delges vårdnads- havaren.
          </p>
          <p xml:id="i-8CUWwXFbkwCMfcXZ22Fi8g">
            Barnavårdslagen 4 kap. 29 $
          </p>
          <p xml:id="i-hVg4XPqMBDezjfWEAZSvA">
            Om förebyggande åtgärder bedömas gagnlösa eller om sådana åtgärder
            vidtagits utan att medföra rättelse, skall den underårige omhändertagas
            för samhällsvård. Gäller åtgärden omhändertagande på grund av
            25 s a) skall bar- navårdsnämnden ansöka hos rättshjälpshämnden
            om offentligt biträde åt den underårige.
          </p>
          <p xml:id="i-U8kUQAF1y4U2KLjLcJsQ2n">
            Barnavårdslagen 4 kap. 30 $
          </p>
          <p xml:id="i-AiMrvZw6mHEPqhDFDjtAgj">
            Föreligga sannolika skäl för att ingripande med stöd av 25 $
            är påkallat, må barnavårdsnämnden i avbidan på att ärendet kan
            slutgiltigt avgöras om- händertaga den underårige för utredning,
            om detta anses nödvändigt på grund av förefintliga risker för
            den underåriges hälsa eller utveckling eller för brottslig eller
            annan skadlig verksamhet från hans sida eller med hänsyn till
            att eljest den fortsatta utredningen kan allvarligt försvåras
            eller vidare åtgärder förhindras. Omhändertagande för utredning
            må bestå högst fyra veckor. Beslut om sådant omhändertagande förfaller
            om den underårige häktas. Föreligger sannolika skäl för att ingripande
            med stöd av 25 $ a) är påkallat skall barnavårdsnämnden ansöka
            hos rättshjälpsnämnden om offentligt biträde att tillvarata barnets
            intressen under utredningen.
          </p>
          <p xml:id="i-Mwm56dfFoRLsRwRaVR63S">
            Barnavårdslagen 6 kap. 42 $
          </p>
          <p xml:id="i-6GrujaanTAqcZYmEf4pdWZ">
            Barnavårdsnämnden skall förklara samhällsvården avslutad, så
            snart än- damålet med vården får anses uppnått. Beträffande den
            som omhändertagits enligt 31 $ skall samhällsvården även förklaras
            avslutad, om föräldrarna begära det, eller om den omhändertagne
            begär det efter det att han fyllt 15 år och särskilda skäl ej
            föranleda annat. Vid bedömning av samhällsvårdens upphörande skall
            hänsyn tagas till barnets ålder och de därmed sammanhängande olika
            behoven av kontinuitet i vården, om samhällsvården inneburit forsterhem
            för barnet vid så tidig ålder och för så lång tid att väsentliga
            bindningar till fosterhemmet uppstått. Allt enligt För- äldrabalken
            6 kap. 135. Samhällsvården skall upphöra senast då den omhändertagne
            fyller 18 år,
          </p>
          <pb facs="riksdagen-motions-pdf/data/197677/mot_197677__944/mot_197677__944-009.pdf"/>
          <fw xml:id="i-yK8ZnswjvqnRcpChG9AwC">
            Mot. 1976/77:944 9
          </fw>
          <p xml:id="i-MX3jH7DXzuAzxeZcf9Q1qF">
            eller om han omhändertagits enligt 29 $ efter det att han fyllt
            15 år, senast tre år efter omhändertagandet. Har omhändertagandet
            skett med stöd av 25 Sa), får samhällsvården dock ej i något fall
            bestå sedan den omhän- dertagne fyllt 20 år. Finner nämnden att
            samhällsvården enligt 31 $ dock kan upphöra utan sådan fara för
            den omhändertagne som avses i 25 $ a) skall nämnden om- händertaga
            honom för fortsatt samhällsvård enligt 295. Fortsatt omhän- dertagande
            må även beslutas, om sådant fall föreligger som avses i 25 $ b).
          </p>
          <p xml:id="i-XJdSsvQonU8PDoQVkaiSce">
            Barnavårdslagen 7 kap. 50 $
          </p>
          <p xml:id="i-RGSWyvo1Le8ni49A5wzZTt">
            Föreligger risk för skada på ett fosterbarns kroppsliga eller
            själsliga hälsa, om barnet skiljes från fosterhemmet, äger barnavårdsnämnden
            i den kom- mun där fosterhemmet finnes, för viss tid eller tills
            vidare, förbjuda för- äldrarna eller annan som har vårdnaden om
            barnet att taga det från fos- terhemmet. Vid bedömning av riskerna
            skall hänsyn tagas till barnets ålder och de därmed sammanhängande
            olika behoven av kontinuitet i vården i enlighet med för- äldrabalkens
            6 kap. 135. För barn i alla åldrar skall gälla att de får flyttas
            till en annan vårdare endast med iakttagande av en tillvänjningsperiod
            som utformas i samarbete med barnets förtroendeman och en av rätten
            utsedd barnpsykolog. Är förbud som avses i första stycket av sannolika
            skäl påkallat men har erforderlig utredning icke hunnit slutföras,
            må nämnden meddela förbud att gälla i avbidan på att ärendet slutligt
            kan avgöras, dock högst i fyra veckor. Förbud enligt denna paragraf
            utgör ej hinder att barnet skiljes från fos- terhemmet på grund
            av beslut enligt 21 kap. föräldrabalken.
          </p>
          <p xml:id="i-6whd9HyYchiBWYVn5Ztam3">
            Barnavårdslagen 13 kap. 93 $
          </p>
          <p xml:id="i-RhZjnqi1iv9SqgCmE2YyzX">
            Myndigheter vilkas verksamhet berör barnavården samt befattningshavare
            hos sådana myndigheter ävensom i allmän tjänst ej anställda läkare,
            lärare, sjuksköterskor och barnmorskor ha att ofördröjligen till
            barnavårdsnämnd anmäla sådant som de i sin verksamhet erhållit
            kännedom om av beskaf- fenhet att föranleda nämndens ingripande.
            Denna anmälningsplikt upphäver tystnadsplikten i fall av misstänkt
            barnmisshandel. Var och en som fått kännedom om att någon, som
            ej fyllt 18 år, miss- handlas i hemmet eller eljest där behandlas
            på sådant sätt att hans kroppsliga eller själsliga hälsa utsättes
            för fara bör anmäla detta till barnavårdsnämnd.
          </p>
          <p xml:id="i-Jsx377ZTWVLwRinreNrihN" type="date">
            Stockholm den 24 januari 1977
          </p>
          <div xml:id="i-3AYMgh94kycJdxe4yCfxMe" type="signatureBlock">
            <p xml:id="i-7fZECBPdNN4TMdDvPDxYRG" who="i-EF4gEp1CrEwnV5AnkFU4P2" type="signature">
              PER GAHRTON (fp)
            </p>
          </div>
        </div>
      </div>
    </body>
  </text>
</TEI>
