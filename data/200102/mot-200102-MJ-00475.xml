<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0475/mot_200102_MJ_0475-0001.pdf"/>
      <div type="motHeader" xml:id="i-JJwXm13xisbcUfxaNMg8E">
        <div type="motTitle" xml:id="i-4sGneZYAbWuPsDGZ4hP96W"/>
        <div type="motSubmissionInfo" xml:id="i-LRFiDdPRVvXkcECPK7EGJj"/>
      </div>
      <div type="motBody" xml:id="i-CijH3hTZWbK34mcbnddB2g">
        <div xml:id="i-XtX6sfej4Y9uwrraRatBL">
          <p xml:id="i-WP8qpVRJSUJ6FMUg6WrUMn">
            2001/02 mnr: MJ475 pnr: kd987
          </p>
          <p xml:id="i-2a1wmHnhESZ8cG6kj8aaEC">
            Motion till riksdagen 2001/02:MJ475
          </p>
          <p xml:id="i-eA4Kz66ef7guv6vVPEBje">
            av Tuve Skånberg (kd)
          </p>
          <p xml:id="i-MkPmqaw6CzkW7bDuHwB4de">
            Krav på ursprungsmärkning av alla saluförda köttprodukter
          </p>
          <p xml:id="i-Y5PjpexwNSJCdmVEAaDkq2">
            Förslag till riksdagsbeslut
          </p>
          <p xml:id="i-ALWaH3kcdBXHwRuzh7WBSL">
            Riksdagen tillkännager för regeringen som sin mening vad i motionen
            anförs om krav på ursprungsmärkning av alla saluförda köttprodukter.
          </p>
          <p xml:id="i-GAUncqanUTswzjNNQN6RRd">
            Motivering
          </p>
          <p xml:id="i-Ei7EpmJb5pGZge9c6vZktt">
            Enligt uppgift i media såldes våren 2001 mer än 1,3 ton salmonellasmittat
            kycklingkött till butiker och restauranger i Skåne och Dalarna.
            Kycklingköttet kom ursprungligen från ett slakteri i Thailand.
            Eftersom köttet eventuellt spridits till flera delar av landet,
            belades ett drygt ton med saluförbud. Under januari och februari
            spreds sedan förpackningarna med fruset kycklingbröst över Norden.
            Köttet har sålts till asiatiska restauranger och butiker. Det
            handlar alltså om ca 10 000 portioner smittad kyckling, det mesta
            sålt i Malmö. I dag finns i EU obligatorisk ursprungsmärkning
            enbart för nötkött. Enligt rådets och Europaparlamentets förordning
            1760/2000 är det sedan den 1 september 2000 obligatoriskt inom
            EU att märka nötkött så att det kan spåras genom hela förädlingsledet.
            För att införa ursprungsmärkning av andra köttslag måste införandet
            ske på gemenskapsnivå, eftersom vi verkar på en gemensam marknad.
            Att kräva ursprungsmärkning för andra köttslag än nötkött som
            förs in från andra medlemsstater strider mot principen om den
            inre marknaden och varornas fria rörlighet. Detsamma gäller för
            beredda köttprodukter. Förordningen 1760/2000 reglerar även märkning
            av importerat nötkött från tredje land. Systemet för ursprungsmärkning
            av nötkött gäller även för tredje land. Det importerade köttet
            ska märkas med ”Ursprung: Icke EG” och ”Slaktat i (tredje landets
            namn)” om inte tredje land upprättar ett frivilligt system för
            märkning av nötkött. Det frivilliga systemet ska minst uppfylla
            vissa villkor som anges i samma förordning.
          </p>
          <p xml:id="i-Dng1QYFqBrvP3UGnJti3gK">
            31
          </p>
          <pb facs="riksdagen-motions-pdf/data/200102/mot_200102_MJ_0475/mot_200102_MJ_0475-0002.pdf"/>
          <p xml:id="i-GRy5Cucb7Ay7wG5k727GKm">
            2001/02:MJ475
          </p>
          <p xml:id="i-NRzcfV6MkYbHrooEXkNCZV">
            32
          </p>
          <p xml:id="i-HtD8oV9hkXTBMsqJSEyDym">
            Enligt jordbruksministern skulle krav på märkning av andra köttslag
            som importeras från tredje land för vilka obligatorisk ursprungsmärkning
            inte finns i EU uppfattas som ett tekniskt handelshinder och icke
            förenligt med WTO:s regelverk. Detsamma skulle gälla för beredda
            köttprodukter. Förvisso är inte salmonellasmitta lika allvarligt
            som galna kosjukan, men det är ett oavvisligt krav från konsumenternas
            sida att kunna få tillförlitlig information om ursprungsland för
            allt kött, inte bara nötkött. Det är därför av stor vikt att regelverket
            i såväl EU som WTO ändras så att Sverige kan kräva ursprungsmärkning
            av alla saluförda köttprodukter.
          </p>
          <p xml:id="i-P5bsP1s6s11L8F16JVfuqU">
            Stockholm den 5 oktober 2001 Tuve Skånberg (kd)
          </p>
          <p xml:id="i-6D1dZgtF8QVHcWXBr3uv6g">
            Elanders Gotab, Stockholm 2001
          </p>
        </div>
      </div>
    </body>
  </text>
</TEI>
