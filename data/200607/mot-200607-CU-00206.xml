<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00206">
  <teiHeader>
    <fileDesc>
      <titleStmt>
        <title>Barnets bästa vid tvister om vårdnad, boende och umgänge</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnets bästa vid tvister om vårdnad, boende och umgänge</title>
          <idno type="rdwebb">GU02C206</idno>
          <rs type="number">C206</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C206/text</ref>
          <ref type="dokument_url_html">http://data.riksdagen.se/dokument/GU02C206</ref>
          <ref type="dokumentstatus_url_xml">http://data.riksdagen.se/dokumentstatus/GU02C206</ref>
          <ref type="doc">http://data.riksdagen.se/fil/68D4907A-DBF5-49E3-99A3-E3A96D3AB96C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JrsSh5WcuFccZWTTzNFbSM" type="signed"/>
        <correspContext corresp="i-JrsSh5WcuFccZWTTzNFbSM">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-XBxMgFwM2t5KFibbNhP6of">
          <date when="2006-11-07"/>
        </correspAction>
        <correspAction type="dismissal" xml:id="i-ScAT72KC7YTkputBDy2Q3r">
          <date when="2006-11-07"/>
        </correspAction>
        <correspAction type="submission" xml:id="i-3wa23q2bnUUD2qdPtwD4Q6">
          <date when="2006-10-31"/>
        </correspAction>
        <correspAction type="numbering" xml:id="i-YDP1XVPdJifyVhoFU2mYCM">
          <date when="2006-10-27"/>
        </correspAction>
        <correspAction type="transfer" xml:id="i-YXtHt9HRzenF9M1vnQAQe7">
          <date when="2006-10-26"/>
        </correspAction>
        <correspAction type="assigned" xml:id="i-7ybkEGZ8KeVpftVs2nsNnw"/>
        <correspContext corresp="i-7ybkEGZ8KeVpftVs2nsNnw">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DZf8ByRFf5HxHHGTqRCjEE">
            1 Förslag till riksdagsbeslut
          </head>
          <list style="ol">
            <item xml:id="i-CyycXe46yT2dx6xn8EQKx">
              Riksdagen tillkännager för regeringen som sin mening vad i motionen
              anförs om att regeringen fortlöpande utvärderar socialtjänstens
              och domstolarnas tillämpning av de nya vårdnadsreglerna.
            </item>
            <item xml:id="i-DW3Dr2fF1gnjRSgrL3689Q">
              Riksdagen begär vad i motionen anförs om att regeringen lägger
              fram förslag till lagstiftning som innebär att varje vårdnadshavare
              själv ska få bestämma om barnet har behov av hälso- och sjukvård
              samt stöd enligt LSS även om föräldrarna har gemensam vårdnad.
            </item>
            <item xml:id="i-7mdKP7GyBJMKRoWW2hwNzu">
              Riksdagen begär vad i motionen anförs om att regeringen lägger
              fram förslag till lagstiftning som innebär att all relevant lagstiftning
              som rör barn samlas i en barnbalk.
            </item>
            <item xml:id="i-JEvWsuAUYALYMwy56G5GkS">
              Riksdagen begär vad i motionen anförs om att regeringen lägger
              fram förslag till lagstiftning som innebär att barn får rätt till
              ett eget juridiskt ombud som ska ta till vara barnets intresse
              i mål om vårdnad, boende och umgänge.
            </item>
            <item xml:id="i-7QGAoEqashXfQipy32ReZ9">
              Riksdagen begär vad i motionen anförs om att regeringen lägger
              fram förslag till lagstiftning som innebär att krav ställs på
              att de domare som ska döma i mål om vårdnad, boende och umgänge
              ska ha förvärvat särskild barnkompetens. 1
            </item>
            <item xml:id="i-YbBX9i94GtRQoLTJWkDhqe">
              Riksdagen begär vad i motionen anförs om att regeringen lägger
              fram förslag till lagstiftning som innebär att det blir obligatoriskt
              för domstolar och myndigheter att upprätta särskilda barnprotokoll
              i mål om vårdnad, boende och umgänge. 1
            </item>
            <item xml:id="i-KHPdVjXF3NtR1CUJi1hwJh">
              Riksdagen tillkännager för regeringen som sin mening vad i motionen
              anförs om att se över hur socialtjänstens utredningar i mål om
              vårdnad, boende och umgänge ska kunna kvalitetssäkras. 2
            </item>
            <item xml:id="i-KNQqQBr1GgMEHZNBmDQW1G">
              Riksdagen tillkännager för regeringen som sin mening vad i motionen
              anförs om att se över hur länsstyrelsens tillsynsverksamhet över
              socialtjänstens hantering av ärenden om vårdnad, boende och umgänge
              kan förbättras. 2
            </item>
            <item xml:id="i-VEubE3gb9DaUUTM8XMvEE8">
              Riksdagen begär vad i motionen anförs om att regeringen lägger
              fram förslag till lagstiftning som innebär att Barnombudsmannen
              får befogenhet att granska och uttala sig om huruvida principen
              om barnets bästa tillgodosetts i enskilda ärenden och beslut om
              vårdnad, boende och umgänge. 2
            </item>
          </list>
          <p xml:id="i-14gSMs6tW1CCeJhzimnxK4">
            1 Yrkandena 5 och 6 hänvisade till JuU.
          </p>
          <p xml:id="i-HPbg9BZqJgZMrjVq5S6Ffi">
            2 Yrkandena 79 hänvisade till SoU.
          </p>
        </div>
        <div type="motContent">
          <head type="h1" xml:id="i-64Ax46EKV1hzpk6goX4Q5J">
            Barnets bästa vid tvister om vårdnad, boende och umgänge
          </head>
          <head type="h1" xml:id="i-S2Lkt5fQzA1HR7rSGDrjQQ">
            2 Nya vårdnadsregler
          </head>
          <p xml:id="i-RMaXpRGKcuwY4SRGYCzzXd">
            I juli 2006 trädde nya regler om vårdnad, boende och umgänge
            i kraft. Lagändringen syftade framför allt till att stärka barnperspektivet
            i föräldrabalken. Risken för att barnet far illa lyftes fram och
            den s.k. riskbedömning som domstol och socialtjänst skall göra
            betonas ytterligare.
          </p>
          <p xml:id="i-YoejY9TQzfabAwRr1FfHT">
            Av förarbetena (prop. 2005/06:99) framgår att om en förälder
            utsätter barnet eller någon annan i familjen för övergrepp är
            det i princip bäst för barnet att den föräldern inte får del i
            vårdnaden (prop. 2005/06:99 s. 42, s. 51). Socialtjänst och domstol
            skall ta hänsyn till barnets vilja i alla frågor som rör vårdnad,
            boende och umgänge samt verkställighet av beslut. Då barnets vilja
            inte knutits till en bestämd åldersgräns ökar möjligheterna att
            beakta även mindre barns vilja (prop. 2005/06:99 s. 45, s. 83).
          </p>
          <p xml:id="i-RbvAbG752Y6v7oniuwMxqs">
            Domstolen skall verka för att föräldrarna når en samförståndslösning,
            men av motiven till 42 kap. 17 § rättegångsbalken framgår att
            domstolen skall vara försiktig med att verka för eller acceptera
            en samförståndslösning i de fall där den ena föräldern gjort sig
            skyldig till våld eller övergrepp mot den andra föräldern, barnet
            eller något syskon till barnet (prop. 2005/06:99 s. 104).
          </p>
          <p xml:id="i-TXHmyZEAX8aDEMSyhjKb29">
            När det gäller verkställighet av ett avgörande om vårdnad eller
            boende skall polishämtning endast kunna användas om barnet riskerar
            att lida allvarlig skada av att vara kvar i den miljö där barnet
            vistas. Hämtning av barn till umgänge skall bara förekomma i rena
            undantagsfall. Enbart det förhållandet att en förälder systematiskt
            försöker sabotera barnets umgänge med den andra föräldern är inte
            ett tillräckligt skäl för att besluta om hämtning (prop. 2005/06:99
            s. 74 f.).
          </p>
          <p xml:id="i-9HjoJrNdEA2D8jz7sfPgkL">
            Vänsterpartiet deltog i egenskap av dåvarande samarbetsparti
            i arbetet med de nya vårdnadsreglerna. Vi har fått igenom en rad
            förändringar, framför allt skarpa skrivningar i förarbetena till
            den nya lagen, som förhoppningsvis skall leda till förbättringar
            och stärkt skydd för de barn vars föräldrar tvistar om vårdnad,
            boende och umgänge. Vi har speciellt fokuserat vårt arbete på
            att de barn som utsätts för övergrepp eller annat våld av en förälder
            måste tas på allvar av socialtjänst och domstol. Trots lagändringarna
            finns det dock en del problem kvar som snarast måste åtgärdas.
            Vidare vill vi att de nya vårdnadsreglerna skall utvärderas fortlöpande.
          </p>
          <head type="h1" xml:id="i-VrXLQEbTWFkF9xrJoynMCZ">
            3 Utvärdering av de nya vårdnadsreglerna
          </head>
          <p xml:id="i-Xv9ajTpDW9aKVDx14YoFQU">
            De ändrade bestämmelserna om prövningen av frågor om vårdnad,
            boende och umgänge som trädde i kraft den 1 juli 2006 försågs
            inte med några övergångsbestämmelser. De skall därför tillämpas
            fullt ut från och med ikraftträdandet även i redan pågående mål
            och ärenden (prop. 2005/06:99 s. 84). Domstolarnas och socialtjänstens
            tillämpning av de nya vårdnadsreglerna bör utvärderas fortlöpande.
            Detta är nödvändigt för att kunna ta ställning till om lagstiftarens
            intention med ändringarna fullföljs, dvs. att det enskilda barnets
            bästa skall tillgodoses i domar och beslut om vårdnad, boende
            och umgänge.
          </p>
          <p xml:id="i-GvM3Rq6ZBnVQC84ZcGdbPR">
            Regeringen bör därför fortlöpande utvärdera tillämpningen av
            de nya vårdnadsreglerna. Detta bör riksdagen som sin mening ge
            regeringen till känna .
          </p>
          <head type="h1" xml:id="i-MchSWmudpCTFKKHi8gMZUL">
            4 Bestämmanderätten vid gemensam vårdnad
          </head>
          <p xml:id="i-QtaA5Tw7nKhjJCdR1nEevu">
            Barnets vårdnadshavare har rätt och skyldighet att bestämma i
            frågor som rör barnet enligt 6 kap. 1 § FB. Om vårdnaden är gemensam
            skall vårdnadshavarna tillsammans utöva bestämmanderätten (6 kap.
            13 § FB). Huvudregeln om gemensamt beslutsfattande innebär dock
            inte att föräldrarna måste vara eniga i alla frågor.
          </p>
          <p xml:id="i-QquD1N5iBM5P9g8yJjbpLN">
            När det gäller beslut som tillhör den vardagliga omsorgen är
            det den förälder som barnet vistas hos som bestämmer (SOU 2005:43
            s. 125 f.). Så länge föräldrarna är överens och kan samarbeta
            om frågor som rör barnet torde den nuvarande regleringen vara
            ändamålsenlig. I fall där det finns en djupgående konflikt mellan
            föräldrarna förekommer det dock att den ena vårdnadshavaren vägrar
            ge barnet vård eller stöd. Bakgrunden kan vara att en förälder
            är orolig över att barnet varit utsatt för någon form av övergrepp
            från den andra föräldern.
          </p>
          <p xml:id="i-7wLA2bVTCmtiY7CfHhA3MB">
            Vänsterpartiet anser att det är orimligt att en vårdnadshavare
            på detta sätt skall kunna blockera barnets tillgång till t.ex.
            psykiatrisk behandling eller psykologkontakt. Om det skulle visa
            sig att barnet inte har något behov av behandling så kommer vårdgivaren
            att göra den bedömningen, varför det inte finns någon anledning
            att tro att ett barn skulle bli utsatt för vård som det inte har
            behov av. Vårdnadskommittén anför i sitt betänkande att reglerna
            om bestämmanderätten vid gemensam vårdnad inte bör ändras men
            att barnet måste ges möjlighet att få tillgång till hälso- och
            sjukvård och andra stödinsatser även om en vårdnadshavare motsätter
            sig detta. Kommittén har dock inte haft möjlighet att undersöka
            förutsättningarna för en sådan ändring närmare (SOU 2005:43 s.
            135). Till följd av att utredningsunderlag saknades behandlades
            inte frågan inom ramen för lagstiftningsärendet om nya vårdnadsregler
            (prop. 2005/06:99 s. 52). Dock har ett arbete med att se över
            frågan och den aktuella lagstiftningen inletts i Regeringskansliet.
          </p>
          <p xml:id="i-BwXHaPJc997hTjT6JkAito">
            Vi anser i likhet med Vårdnadskommittén att ett barn måste få
            tillgång till hälso- och sjukvård och annan behandling även om
            båda föräldrarna inte är överens om detta. I de fall där lagstiftning
            som anknyter till hälso- och sjukvårdslagen uttryckligen kräver
            att båda vårdnadshavarna lämnat sitt samtycke till en behandling
            eller ett ingrepp förordar vi dock ingen ändring (se 3 § lag [2001:499]
            om omskärelse av pojkar).
          </p>
          <p xml:id="i-QZbj6x3RtWDwakySK68K2D">
            Regeringen bör snarast återkomma med förslag till lagstiftning
            som innebär att bestämmanderätten när det gäller ett barns tillgång
            till hälso- och sjukvård samt stöd enligt LSS tillkommer den enskilda
            vårdnadshavaren trots gemensam vårdnad.
          </p>
          <head type="h1" xml:id="i-Gwh4CdPwxMF3f46uFjiwXp">
            5 Barnbalk i stället för föräldrabalk
          </head>
          <p xml:id="i-4S9NALJPa97fTXEv8Rqs9K">
            Vänsterpartiet anser att all relevant lagstiftning som rör barn
            skall samlas i en särskild barnbalk där det tydligt framgår att
            barnets rätt sätts främst. Vi menar att det även av rent pedagogiska
            skäl är av värde att införa en barnbalk. Lagutskottet har tidigare
            år avstyrkt motioner med yrkanden om en barnbalk (bet. 2002/03:LU10
            s. 10, 2003/04:LU11 s. 10 och 2004/05:LU10 s. 11). Den bärande
            tanken i barnkonventionen är att barnet är en fullvärdig människa
            med egna rättigheter. Enligt vår mening ligger en barnbalk helt
            i linje med ambitionen i FN:s konvention om barnets rättigheter.
            Frågan om innehållet och utformningen av en barnbalk med barnperspektivet
            som utgångspunkt bör övervägas i en utredning.
          </p>
          <p xml:id="i-RrjVbSbadaNDa5PBLqZ2bt">
            Regeringen bör därför återkomma med förslag till lagstiftning
            som innebär att all relevant lagstiftning som rör barn samlas
            i en barnbalk.
          </p>
          <head type="h1" xml:id="i-Kq3NhkobsmCHtMACFe7LbW">
            6 Särskilda ombud för barn
          </head>
          <p xml:id="i-AgE9yv9yw1Yaw86JcLddxs">
            När föräldrarna tvistar om vårdnad, boende eller umgänge i domstol
            så företräds de vanligen av var sitt ombud. Ofta kommer den rättsliga
            processen att handla om att rättvisa skall skipas mellan föräldrarna
            varpå barnet som egentligen är huvudperson blir osynliggjort.
            För att barnets rätt och principen om barnets bästa verkligen
            skall tas på allvar menar vi att barn bör ha rätt till ett juridiskt
            ombud som är frikopplat från föräldrarna och deras eventuella
            biträden. Ett barnombud skulle ha det enskilda barnets intresse
            för ögonen och agera på uppdrag av barnet. Ett barnombud skulle
            utgå ifrån barnets bästa och barnets vilja i sin argumentation
            inför rätten.
          </p>
          <p xml:id="i-BzakyHmGAqWHVUVXyyMTnE">
            Vi anser att varje barn bör ha en klar och uttalad rätt att föra
            fram sina åsikter i samband med tvister om vårdnad, boende och
            umgänge. En ovillkorlig rätt för barn att komma till tals i dessa
            frågor ligger helt i linje med FN:s konvention om barnets rättigheter.
            Vi menar att även små barn har åsikter om sin levnadssituation
            som är värda att tas på allvar.
          </p>
          <head type="h1" xml:id="i-7nyDE6ttyW5nbhGrZ9YBdm">
            7 Tidigare utredning
          </head>
          <p xml:id="i-CYzXUb8G25QR7iNpCHgijh">
            Frågan om juridiskt biträde till barn behandlas bl.a. i promemorian
            Utövandet av barns rättigheter i familjerättsprocesser (Ds 2002:13)
            som fortfarande är föremål för beredning inom Regeringskansliet
            (bet. 2004/05:LU11 s. 19). I ovan nämnda promemoria föreslås en
            möjlighet för domstol att i särskilt konfliktfyllda mål om vårdnad,
            boende och umgänge kunna förordna ett särskilt biträde för barnet
            (Ds 2002:13 s. 88 f.).
          </p>
          <p xml:id="i-TS82ZMpPt8Jc5WF1t3CDZx">
            Vänsterpartiet vill poängtera att anledningen till att tvister
            om vårdnad, boende och umgänge över huvud taget förs till domstol
            är att det finns en underliggande konflikt mellan föräldrarna.
            Om föräldrarna hade kunnat samarbeta i frågor kring barnet hade
            det inte funnits någon tvist. Vidare torde det vara de allra svåraste
            och mest konfliktfyllda fallen som kommer till domstolen. I promemorian
            anförs att enbart de mål där anmälningar till socialtjänst och
            polis förekommit definieras som särskilt konfliktfyllda (Ds 2002:13
            s. 90).
          </p>
          <p xml:id="i-GJqZoBg5dLYSgr9Yfd5HD8">
            Vi menar att detta ställningstagande inte ligger i linje med
            principen om barnets bästa. Ambitionen måste i stället vara att
            alla barn som är föremål för en process om vårdnad, boende eller
            umgänge skall ha rätt att få sina åsikter framförda just för att
            slippa behandlas som objekt i den rättsliga hanteringen. En rätt
            till ett eget juridiskt biträde gynnar alla barn vars föräldrar
            tvistar om vårdnad, boende eller umgänge och i synnerhet de barn
            som far illa.
          </p>
          <p xml:id="i-DeS5SwgffpEuCVHPQa573Z">
            Riksdagen tillkännagav i samband med behandlingen av de nya vårdnadsreglerna
            (se 2005/06:LU27 s. 36 f., riksdagens protokoll 2005/06:131) att
            varje barn bör ha rätt till ett eget juridiskt biträde i alla
            mål om vårdnad, boende och umgänge. Regeringen bör därför snarast
            återkomma med förslag till lagstiftning som innebär att barn får
            rätt till ett eget juridiskt ombud som skall ta till vara barnets
            intresse i mål om vårdnad, boende och umgänge.
          </p>
          <head type="h1" xml:id="i-4Zfrbx7RPCChu49hnrGwBZ">
            8 En särskild barnkompetens
          </head>
          <p xml:id="i-DwVVV1sHvSPkf8awRscRXv">
            Bristande kompetens hos domstolar och socialtjänst när det gäller
            barns utveckling kan få förödande konsekvenser för de barn som
            är föremål för föräldrarnas tvist om vårdnad, boende eller umgänge.
          </p>
          <p xml:id="i-EdjYhLY4gyF7rBM1LQb4Lt">
            Vänsterpartiet menar att det behövs en särskild barnkompetens
            för de do mare som skall döma i familjerättsliga mål. Det är vår
            bestämda uppfattning att ett krav på särskild barnkompetens hos
            domare skulle leda till mindre godtyckliga tolkningar av principen
            om barnets bästa. För närvarande är det upp till varje domstol
            att överväga frågan om specialisering av domare i syfte att förbättra
            kompetensen i frågor som rör vårdnad, boende och umgänge (prop.
            2005/06:99 s. 68 f.). Domstolsverket arbetar förvisso kontinuerligt
            med att utbilda domare i frågor som rör barn, men vi menar att
            utvecklingen på området går för långsamt, vilket drabbar enskilda
            barn.
          </p>
          <p xml:id="i-RtUfY6aZZBrJRqGzVnTDGL">
            Vi anser att de tolkningar av barnets bästa som domare gör dessvärre
            ofta strider mot FN:s konvention om barnets rättigheter (se art.
            3, 9 p. 1, 9 p. 3, 12). Vår uppfattning är att det inom rättsväsendet
            finns en övertro på föräldrarnas förmåga att samarbeta. I mål
            om vårdnad, boende och umgänge utgår domstolen inte sällan ifrån
            att en nära kontakt med båda föräldrarna till varje pris är det
            bästa för barnet. Således dömer man ofta till gemensam vårdnad
            men även till umgänge i de fall där det finns risk att barnet
            utsätts för övergrepp eller misshandel av en förälder.
          </p>
          <p xml:id="i-WpYeaLdwEX2dGz5VdQWKCM">
            Vänsterpartiet har tagit del av flera domar där en förälder tillerkänts
            vårdnaden om ett barn trots överhängande risk för att barnet skall
            fara illa hos den föräldern. Vår förhoppning är självfallet att
            den nya vårdnadslagstiftningen (prop. 2005/06:99), där riskbedömningen
            lyfts fram, skall leda till att domstolen i ett enskilt ärende
            fattar ett beslut som är till barnets bästa. I förarbetena till
            ändringarna i föräldrabalken betonas att uppgifter om våld som
            förs fram i ett mål om vårdnad, boende eller umgänge alltid måste
            prövas och att domstolen måste göra en riskbedömning:
          </p>
          <p xml:id="i-7aysAcpuPHsQ2xdgWeabE2">
            I de fall där domstolen kommer fram till att det finns en risk
            för att barnet kommer att fara illa bör detta väga tungt i den
            helhetsbedömning av samtliga omständigheter som skall göras. Om
            en förälder utsätter barnet eller någon annan i familjen för våld,
            trakasserier eller andra kränkningar, är det i de allra flesta
            fall bäst för barnet att den föräldern inte får del i vårdnaden.
            Prövningen kan också mynna ut i att något umgänge inte alls bör
            äga rum (prop. 2005/06:99 s. 42).
          </p>
          <p xml:id="i-6uPV62u7311yFS7WsRfFaj">
            För några år sedan infördes särskilda krav på domare som dömer
            i ungdomsmål. Enligt Vänsterpartiets mening är det även motiverat
            att de domare som dömer i familjerättsliga mål skall ha erforderlig
            kompetens.
          </p>
          <p xml:id="i-Lip2Yww8MSc47EgBzToFCk">
            Regeringen bör därför återkomma med förslag till lagstiftning
            som innebär att de domare som skall döma i mål om vårdnad, boende
            och umgänge skall ha förvärvat en särskild barnkompetens.
          </p>
          <head type="h1" xml:id="i-Y15zyYo2JJtqGDwDGJHygB">
            9 Särskilda barnprotokoll
          </head>
          <p xml:id="i-EmEmQXMhsiFXsqvA1TKMEx">
            För att säkerställa att principen om barnets bästa står i fokus
            vid den rättsliga hanteringen av mål eller ärenden om vårdnad,
            boende och umgänge vill vi att det skall upprättas särskilda barnprotokoll
            som en bilaga till domen där avgörandet motiveras utifrån vad
            som är bäst för barnet.
          </p>
          <p xml:id="i-PUp4tatZoeLk39hQiwRbbT">
            Vänsterpartiet har fått kännedom om att s.k. child sexual abuse
            protocols regelmässigt upprättas av domstolar i USA i mål där
            barn blivit utsatta för sexuella övergrepp. Det finns all anledning
            att införa en liknande ordning även i mål om vårdnad, boende och
            umgänge. Den bärande tanken i FN:s barnkonvention är att barnet
            är en fullvärdig människa med egna rättigheter. Enligt vår mening
            ligger ett krav på obligatoriska barnprotokoll helt i linje med
            ambitionen i barnkonventionen. Ett barnprotokoll skulle kunna
            utformas som en bilaga till domen och fungera som en checklista
            där domaren på punkt efter punkt går igenom att det är barnets
            bästa som legat till grund för domstolens ställningstagande i
            en viss fråga och inget annat som t.ex. rättvisa mellan föräldrarna.
            Vårt förslag innebär inte att vi vill styra hur domstolarna motiverar
            sina domar utan att vi vill skapa en garanti för att det enskilda
            barnets bästa tas på allvar. Vi menar att obligatoriska barnprotokoll
            kommer att stärka principen om barnets bästa i den rättsliga hanteringen.
            Det skall inte som i dag vara möjligt att motivera ett avgörande
            genom att enbart konstatera att barnets bästa tillgodosetts. Krav
            måste ställas på att en domstol eller myndighet skall kunna motivera
            varje beslut och ställningstagande i ett avgörande utifrån barnets
            bästa.
          </p>
          <p xml:id="i-DvenrhLBGUuzA6YCPaETKH">
            Regeringen bör därför återkomma med förslag till lagstiftning
            som innebär att det blir obligatoriskt för domstolar att upprätta
            särskilda barnprotokoll i mål om vårdnad, boende och umgänge.
          </p>
          <head type="h1" xml:id="i-KBnZ527cfDDcWsRz4cgRzp">
            10 Socialtjänstens vårdnadsutredningar
          </head>
          <p xml:id="i-CtCnSDTfwHmKKkUuTmPFvS">
            Mål om vårdnad, boende och umgänge är indispositiva vilket innebär
            att domstolen har en egen utredningsskyldighet i sådana mål. Enligt
            6 kap. 19 § FB skall domstolen se till att frågor om vårdnad,
            boende och umgänge blir tillbörligt utredda. Innan domstolen avgör
            ett ärende skall Socialnämnden ges tillfälle att lämna upplysningar.
            Domstolen får även uppdra åt Socialnämnden eller annat organ att
            utse någon som skall verkställa en sådan utredning. Rätten får
            fastställa riktlinjer för utredningen samt skall se till att denna
            bedrivs skyndsamt. Den som verkställer utredningen skall söka
            klarlägga barnets inställning om det inte är olämpligt.
          </p>
          <p xml:id="i-LrkH5ifvqiP3h8MT45mqbX">
            Socialtjänstens utredningar om vårdnad, boende och umgänge kommer
            följaktligen i flertalet mål att ligga till underlag för domstolens
            bedömning i det enskilda fallet. Den som verkställer en vårdnadsutredning
            är inte skyldig att lämna en rekommendation till beslut. Vårdnadskommitténs
            granskning av vårdnadsutredningar visar dock att utredaren som
            regel lämnar en rekommendation till beslut i utredningen. Domstolen
            följde utredarens förslag i mer än åtta av tio fall (SOU 2005:43
            s. 249). Utredaren har därför en stor makt över domstolens beslut
            och barnets framtida tillvaro. I en ideal situation är utredaren
            väl insatt i barnets situation och förmår att se vad som objektivt
            är bäst för barnet. I en ideal situation förmår utredaren bedriva
            sitt arbete objektivt utan att ta ställning för eller emot den
            ena föräldern. Dessvärre har vi sett alltför många exempel på
            fall som avviker från den önskvärda situationen.
          </p>
          <p xml:id="i-AeQetoDdLKVy9PHjhrkuoP">
            Vi har tagit del av vårdnadsutredningar som färdigställts två
            år innan rättegången varpå barnets situation hunnit ändras avsevärt.
            Vi har sett hur utredare redan från början bestämt sig för att
            stödja den ena förälderns utsaga och därför inte förmått bedriva
            utredningen på ett objektivt sätt. Vi har blivit varse hur föräldrar
            t.o.m. blivit kränkta av enskilda utredare och hur svårt det kan
            vara för privatpersoner att få till stånd en rättelse av uppenbara
            felaktigheter och missvisande uppgifter i utredningarna. Vi har
            tagit del av fall där uppgifter i utredningen som tillförts från
            en av föräldrarna inte kommunicerats med den andra föräldern.
            Vi har kunnat konstatera att enskilda socialsekreterare saknar
            adekvat kunskap om gällande lagstiftning på området. Vi har sett
            exempel på att barnets vilja och inställning alltför ofta negligeras.
            Det är inte acceptabelt att utredningar som tillmäts så stor vikt
            för ärendets utgång bedrivs på detta sätt. Barnets bästa måste
            alltid vara ledstjärnan för utredningsarbetet. Därför måste barnets
            inställning alltid beaktas.
          </p>
          <p xml:id="i-LD13oFEDBQGyKWRKcy33e8">
            Utredningen skall bedrivas objektivt. Misstankar om övergrepp
            mot barnet som förs fram av den ena föräldern måste alltid tas
            på största allvar. En kvalitetssäkring av utredningarna bör ske
            genom ett medvetet arbete på flera plan samtidigt. Således bör
            socionomutbildningens kurser i utredningsmetodik när det gäller
            barn stärkas. De socialsekreterare som verkställer utredningar
            om vårdnad, boende och umgänge bör delta i fortlöpande vidareutbildning
            på området. Länsstyrelsen bör få ökad möjlighet att bedriva tillsynsverksamhet.
            Sist men inte minst bör studenter och verksamma socialsekreterare
            ta del av aktuell kunskap och forskning om könsmaktsordningen
            och om mäns våld mot kvinnor. Regeringen bör därför snarast tillsätta
            en utredning med uppdrag att se över hur socialtjänstens utredningar
            i mål om vårdnad, boende och umgänge skall kunna kvalitetssäkras.
          </p>
          <p xml:id="i-B78sFyGRSrwNiS4Yw6g7wc">
            Detta bör riksdagen som sin mening ge regeringen till känna.
          </p>
          <head type="h1" xml:id="i-Lowp1aS9T2XAAjiuvWbrqB">
            11 Länsstyrelsens tillsyn över socialtjänsten
          </head>
          <p xml:id="i-YKPNw91JoJLdybUWhmrAv9">
            Länsstyrelsen utövar tillsyn över socialtjänstens verksamhet.
            Det innebär bl.a. att länsstyrelsen skall se till att kommunerna
            följer gällande lagar och bestämmelser samt granska hur personer
            som varit i kontakt med socialtjänsten behandlats. Vid granskningen
            av vårdnads- och barnavårdsutredningar inriktar sig länsstyrelsen
            på om utredarna handlagt ärendet formellt korrekt och om barnperspektivet
            finns med eller inte.
          </p>
          <p xml:id="i-RA4isdN58mjPZv4oCn7eX5">
            Länsstyrelsens tillsynsrapporter visar ofta att barnperspektivet
            saknas i social­tjänstens utredningar. Kritiken handlar ofta om
            brister i rättssäkerheten eller att det barn som är huvudperson
            i utredningen inte tillfrågats om sin inställning. Den person
            som anser sig ha blivit partiskt behandlad av socialtjänsten har
            mycket små möjligheter att få rättelse. Avsikten med länsstyrelsens
            kritik är snarare att den kritiserade socialnämnden skall förändra
            sitt arbetssätt än att ge enskilda personer upprättelse. Om socialnämnden
            har följt lagstiftningen har inte länsstyrelsen någon möjlighet
            att agera. Länsstyrelsen saknar dessutom ofta tillräckliga resurser
            för att kunna utöva en tillräckligt omfattande tillsyn av socialtjänstens
            verksamhet.
          </p>
          <p xml:id="i-3uwqYB7HXkJsghTVTz2enf">
            Vi har sett exempel där en länsstyrelse med tillsynsansvar över
            socialtjänsten i 33 kommuner enbart har fyra tjänstemän anställda
            för att fullgöra detta omfattande uppdrag. Sammantaget med den
            enligt ovan redovisade ofta bristfälliga kvaliteten på socialtjänstens
            vårdnads- och barnavårdsutredningar får länsstyrelsens otillräckliga
            möjligheter att utöva tillsyn som konsekvens att rättssäkerheten
            för de barn som är huvudpersoner för socialtjänstens utredningar
            riskerar att bli lidande. Regeringen bör därför omgående tillsätta
            en utredning med uppdrag att se över hur länsstyrelsens möjligheter
            att bedriva en adekvat tillsyn över socialtjänstens hantering
            av frågor om vårdnad, boende och umgänge skall kunna förbättras.
          </p>
          <p xml:id="i-GFnqBiJLrRC73MyCJbcQHE">
            Detta bör riksdagen som sin mening ge regeringen till känna.
          </p>
          <head type="h1" xml:id="i-S6oVuPKjvURBVj7Wyc5p3Y">
            12 Ge Barnombudsmannen ökade befogenheter
          </head>
          <p xml:id="i-Ei6RLmv39wvyzjeWZYRfp8">
            Barnombudsmannens huvuduppgift är att företräda barns och ungdomars
            rättigheter med utgångspunkt i FN:s konvention om barnets rättigheter.
            Myndigheten skall utbilda och informera om barnkonventionen men
            också bevaka hur konventionen efterlevs i samhället. Barnombudsmannen
            (BO) fungerar som remissinstans åt regeringen i frågor som rör
            barn.
          </p>
          <p xml:id="i-C2xv1fCcYRxAjZBtz4cR7T">
            En viktig del i Barnombudsmannens arbete är att delta i den allmänna
            debatten, skapa opinion och påverka beslutsfattares och allmänhetens
            förhållningssätt i frågor som rör barn. Barnombudsmannen saknar
            dock befogenhet att utöva tillsyn över andra myndigheter och kan
            inte heller agera i enskilda fall. Trots det är det många föräldrar
            som hör av sig till Barnombudsmannen i tron att myndigheten är
            den instans som till sist efter att alla andra möjligheter uttömts
            skall kunna granska om principen barnets bästa verkligen efterlevts
            i det enskilda fallet.
          </p>
          <p xml:id="i-8GeJwbi84FUEXLX4JBM3SV">
            I stället är det till Justitieombudsmannen (JO) som föräldern
            skall vända sig. Justitieombudsmannen har till uppgift att övervaka
            att domstolar och andra myndigheter vid myndighetsutövning följer
            lagar och andra författningar och i övrigt respekterar grundläggande
            fri- och rättigheter samt de mänskliga rättigheterna. I Justitieombudsmannens
            uppdrag ingår därför även att övervaka att myndigheter och domstolar
            avgör alla ärenden och fattar beslut i enlighet med principen
            om barnets bästa.
          </p>
          <p xml:id="i-4oZb8i9B5APuLj2b9X1sT4">
            Vänsterpartiet anser dock att det i mål och ärenden om vårdnad,
            boende och umgänge finns särskilda skäl att ge Barnombudsmannen
            befogenhet att granska om ett enskilt fall handlagts i enlighet
            med principen om barnets bästa. Vi kan konstatera att barnets
            bästa hamnar i skymundan även i JO:s uttalanden. Att skapa möjligheter
            till en särskild granskningsordning som fokuserar enbart på principen
            om barnets bästa ger en nödvändig garanti för att barnperspektivet
            i ärenden om vårdnad, boende och umgänge tas på allvar av myndigheter
            och domstolar. Detta förslag ligger helt i linje med barnkonventionens
            intentioner.
          </p>
          <p xml:id="i-Ry1JN8Y2bW9rJoPdowURmX">
            Regeringen bör därför återkomma med förslag på lagstiftning som
            ger Barnombudsmannen befogenhet att granska och uttala sig om
            huruvida principen om barnets bästa tillgodosetts i enskilda ärenden
            om vårdnad, boende och umgänge.
          </p>
        </div>
        <div type="motSignatures">
          <list>
            <item xml:id="i-GwJQQbDvxXBGwmj1CGNvor" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-XctA6Sub4bgFvDszb85uT7" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-UNj4RhdUmE53ZAUPocAwDG" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-UtR8xDZFkU2TKEtHPRsFdr" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-HZKXur74DwYZ77gpoQtSFQ" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-WSeUK4TcS7habjn2PtNSeG" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-sK49F1thyfoiCPyAaQhuk" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
