<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918_urtima_fk__10/mot_1918_urtima_fk__10-001.pdf"/>
      <div type="motHeader" xml:id="i-MmpbuRzFVWNUjfGDhn3V5B">
        <div type="motTitle" xml:id="i-67ntpaxvcsrRzQPL4aQxCQ"/>
        <div type="motSubmissionInfo" xml:id="i-F8CKZC5kThXFNKZcvZDDLx"/>
      </div>
      <div type="motBody" xml:id="i-BK8S7erUAcqoLE6hdqvAkp">
        <div xml:id="i-Hd5m4nSUKFLLqZQPK3Du8S">
          <p xml:id="i-KBXWwfZLvABGPBfSLGoNfV">
            Motioner i Första kammaren, Nr 10. I
          </p>
          <p xml:id="i-UZmNRaf1DFKd6Y8UdnFYZa">
            Nr 10.
          </p>
          <p xml:id="i-8KzLqRdQRNhFGiGwu7dJvf">
            Av herr Ström, i anledning av Kungl. Maj:ts proposition angående
            extra krigstidstillägg åt befattningshavare i statens tjänst.
          </p>
          <p xml:id="i-HedZcD6KexedHEYqUcSDax">
            I proposition nr 1, har Kungl. Maj:t till riksdagen framlagt
            för- slag om extra krigstidstillägg för tiden från och med den
            1 juli till och med den 31 december 1918 åt sådana befattningshavare,
            som avses i Kungl. Maj:ts kungörelse den 22 mars 1918. Då denna
            fråga närmast föranlett den nu samlade riksdagens sammankallande
            och då den helt naturligt är av den allra största betydelse för
            den stora kår av statstjänare, vilken den närmast berör, är det
            givet att man med spänt intresse avvaktar dess avgörande, och
            särskilt då det sätt på vilket densamma kommer ett lösas. Kungl.
            Maj:t har för sin del föreslagit, att det extra tillägget skall
            utgå med en tredjedel av de å 1918 års senare hälft belöpande
            av- löningsförmåner, varå krigstidstillägget beräknas, dock minst
            300 kronor samt högst 4 kronor 50 öre per dag, och att ingen må
            i extra tillägg uppbära mer än hälften av de avlöningsförmåner,
            varå krigstidstilläget beräknas. Detta är som man finner en fördubbling
            av det för senare halv- året av år 1918 förut beslutade krigstidstillägget,
            med vissa modifika- tioner och begränsningar. För vår del kunna
            vi icke medgiva, att den fråga det här gäller skulle bli löst
            på ett tillfredsställande sätt, därest riksdagen inskränkte sig
            att utan vidare bifalla Kungl. Maj:ts proposition. De huvudanmärkningar
            som enligt vårt förmenande med fog kunna riktas mot detta Kungl.
            Maj:ts förslag äro: dels att detsamma bygger på den procentuella
            beräkningsgrunden, dels att det kanske närmast till följd av.
            denna beräkningsgrund, ger ett alldeles otillräckligt tillägg
            av endast 309 kronor åt den ojämförligt största delen av statstjänarekåren;
            Bihang till urtima riksdagens protokoll 1918. 3 saml. 5 häft.
            (Nr 10.) 1
          </p>
          <pb facs="riksdagen-motions-pdf/data/1918/mot_1918_urtima_fk__10/mot_1918_urtima_fk__10-002.pdf"/>
          <p xml:id="i-RPSbbpKtWk6V5B1r2CqZDy">
            2 Motioner i Första kammaren, Nr 10.
          </p>
          <p xml:id="i-Agdm5cysjEghgVpYrb3jMU">
            och därtill den del, som befinner sig i den mest förtvivlade
            ekonomiska belägenheten. För att rätt kunna förstå den harm och
            indignation, med vilken detta Kungl. Maj:ts förslag mötts från
            den stora statstjänarekårens sida bör man ihågkomma, dels att
            det varit de stora grupperna av lägre avlönade funktionärer, som
            rest och måste resa en så stark opinion, att regeringen till sist
            fann sig nödsakad, att för denna frågas ordnande sammankalla urtima
            riksdag, dels ock att levnadskostnaderna sedan den tid riksdagen
            senast behandlade frågan om krigstidstillägg åt stats- tjänarna
            stegrats i så oerhörd grad, att stegringen för en så kallad normalfamilj
            under denna tid uppgår till närmare 1,000 kronor. Detta framgår
            tydligare av följande uppgifter, hämtade ur den officiella stati-
            stiken: Utgiftsstaten för en så kallad normalfamilj (man, hustru
            och 2 barn), vilken 1 maj 1914 beräknades till 2,000 kronor, hade
            till i slutet av sistlidne oktober månad stegrats till kronor
            5,049, alltså med omkring 152 procent, eller i exakta siffror,
            med. kronor 3,049. För tiden 1 april —31 oktober 1918 uppgår ökningen
            till 49 procent eller 980 kronor. Hur våldsam stegringen varit
            under denna tid åskådliggöres ännu bättre om man fördelar ökningen
            per månad. Det visar sig då att under det den exakta utgiftsökningen
            för en familj av ovan angiven storlek under första kvartalet i
            år uppgick till i medeltal 74 kronor per månad, var denna stegring
            under andra kvartalet 106 kronor per månad, under tredje kvartalet
            157 kronor per månad, för att under oktober springa” upp till
            icke mindre än 200 kronor. Från sakkunnigt håll är man av den
            uppfattningen, att stegringen under november månad kommer att
            bli minst lika stor som under oktober. Trots de fruktansvärda
            realiteter som dessa sifferuppgifter redan i och för sig visa
            bör det emellertid framhållas, att den officiella stati- stiken,
            nu mindre än annars, ger en fullt exakt bild av verkligheten.
            [ denna statistik måste man naturligtvis, rörande de varuslag
            vari maximipris satts, endast röra sig med dessa, under det att
            i verklig- heten samma varor ingalunda kunna erhållas till detta
            pris, vartill sedan kommer, att på grund av knappheten å vissa
            relativt billiga varor, andra, vilka. betinga ett högre pris,
            måste ersätta de förstnämnda. Med dessa fakta för ögonen bör det
            stå klart för en och var, att de lägre statstjänarna icke kunna
            vara nöjda med ett tillägg av den storlek som föreslås av Kungl.
            Maj:t. Här kräves enligt vårt för- menande betydligt kraftigare
            hjälp, för såvida inte rent katastrofartade händelser skola inträffa.
          </p>
          <pb facs="riksdagen-motions-pdf/data/1918/mot_1918_urtima_fk__10/mot_1918_urtima_fk__10-003.pdf"/>
          <p xml:id="i-JXB2JF89pfNy9XYK7xSbSN">
            Motioner i Första kommaren, Nr 10. 3
          </p>
          <p xml:id="i-2c1PxRBN1ESmq2MTBv7jYr">
            För att nu inte tala om den möjligheten, att de lägre statstjänarna
            kunna tvingas att i sin förtvivlan tillgripa samma slag av kraftåtgärder
            för genomdrivande av sina berättigade fordringar, som av andra
            arbeturo länge använts, så kommer i varje fall som en följd, ifall
            riksdagen skulle i denna fråga ställa sig lika oförstående som
            Kungl. Maj:t, att inträffa det förhållandet, att statens verk
            kommer att i viss mån avfolkas, åtminstone från sådan arbetskraft
            som på ett tillfredsställande sätt kan fylla de krav staten måste
            ställa på sin personal. Frågar man sig då efter vilka grunder
            ett verksamt och rättvist avvägt extra tillägg till statstjänarna
            borde utgå, så är det vår bestämda mening, att man i detta fall
            icke kan eller bör tillämpa den förut använda procentuella beräkningsgrunden.
            Mot tillämpningen av densamma har redan från början rests energiska
            protester från den stora gruppen av lägre statstjänare, och detta
            av fullt förklarliga skäl. Har dessa protester varit befogade
            förut, då det gällt att fastställa ett så att säga ordinarie kristidstillägg,
            så äro de dubbelt befogade nu, då det gäller att genom alldeles
            särskilda åtgärder bereda en extra hjälp, som då helt naturligt
            i första hand borde komma de mest behövande till godo. Att under
            sådana förhållanden tillämpa denna för de lägre stats- tjänarna
            alltid förhatliga princip, är i högsta grad både orättvist och
            oklokt. Det kommer ovillkorligen av dessa att betraktas som en
            ren ut- maning, och verkningarna kan under sådana förhållanden
            bli nog så ödesdigra. Vi anse därföre att man vid detta tillfälle
            knappast har någon annan väg att gå, än att fastställa ett fixt
            belopp, att med vissa modi- fikationer, utgå lika till alla, utan
            hänsyn till den lön vederbörande åtnjuter. Man skulle visserligen
            kunna gå ännu längre och kräva ett högre belopp till dem som har
            lägsta inkomsten och ett lägre till dem som åtnjuta en högre lön,
            och även ett sådant krav skulle vara både rätt- vist och lätt
            att motivera. Då vi nu emellertid icke ansett oss böra gå den
            vägen så beror detta på flera orsaker. Dels skulle naturligtvis
            ett sådant steg, från den av riksdagen förut intagna ståndpunkten,
            förefalla mången alltför stort, dels skulle ju förslagets praktiska
            ut- formning och tillämpning stöta på en del svårigheter, inte
            minst på grund av den korta tid som står riksdagen till buds,
            men slutligen bar givetvis för oss varit i någon mån avgörande,
            att hela den lägre stats- tjänarekåren just ställt sig på ståndpunkten
            om ett lika belopp för alla,
          </p>
          <pb facs="riksdagen-motions-pdf/data/1918/mot_1918_urtima_fk__10/mot_1918_urtima_fk__10-004.pdf"/>
          <p xml:id="i-DaZEUFLCEgwUXKRrYaTVDM">
            4 Motioner i Första kammaren, Nr 10.
          </p>
          <p xml:id="i-G2JrnZsNCp87Y3V75SZjGm">
            då som bekant statstjänarnas samarbetskommitté i sin framställning
            till Kungl. Maj:t den 4 september just enat sig om denna ståndpunkt.
            I denna framställning hemställdes som bekant om ett belopp av
            500 kronor. Nu torde det emellertid inte behöva erinras om, att
            utvecklingen går fort i våra dagar, och vad som går alldeles särskilt
            fort är pris- stegringen på allt vad nödvändighetsvaror heter.
            Ifrågavarande fram- ställning inlämnades som ovan angivits den
            4 september, och man utgick då ifrån, att det begärda tillägget
            skulle kunna utbetalas omkring den 1 oktober. Det har sålunda
            redan nu gått två månader sedan denna framställning inlämnades,
            och i stället för att man då räknade med att utbetalningen skulle
            kunna ske den första oktober torde den i verklig- heten icke kunna
            ske förrän omkring den 1 december. Under sådana förhållanden är
            det inte bara tillåtligt utan till och med alldeles ofrånkomligt,
            att också taga hänsyn till vad som inträffat sedan denna framställning
            inlämnades. Av ovan angivna sifteruppgifter framgår, att Kostnadsstegringen
            för en normalfamilj under september uppgick till kronor 157, under
            oktober till kronor 200, samt att man beräknade sistnämnda stegring
            även för november, vilket alltså skulle innebära, att från den
            tid de lägre statstjänarnas krav framfördes till den tidpunkt
            ett eventuellt tillägg kan komma att utbetalas, har levnadsomkostnaderna
            per familj ökats med omkring 550 kronor. Det skulle naturligtvis
            vara alldeles oförsvarligt att icke taga någon hänsyn även till
            detta faktum. Under senare tiden har också en hel del uttalanden
            gjorts från de lägre statstjänarnas sida, däri man krävt ett belopp
            av kronor 600. För vår del anse vi också att detta är den lägsta
            summa som under nuvarande förhållanden kan ifrågakomma, för så
            vitt hjälpen skall bli av någon verklig betydelse. - Genom att
            riksdagen beslutade ett tillägg lika för alla av 600 kronor, hade
            den visserligen icke givit de lägre statstjänarna full kom- pensation
            för den ökning i levnadsomkostnaderna som inträtt sedan riksdagen
            senast behandlade denna fråga — i verkligheten bleve detta i alla
            fall icke stort mera än hälften av den summa som denna stegring
            representerar — men den hade då åtminstone visat, å ena sidan
            att den ville gå så långt som möjligt, och å andra att man icke
            ville ut- mana de sämst ställda genom att ge dessa endast en liten
            del av vad som kommer de relativt bättre ställda till del. Som
            en konsekvens härav följer också, att vi anse det ytterligare
            tillägg för 1919, som bör utgå till dess riksdagen fattat beslut
            rörande
          </p>
          <pb facs="riksdagen-motions-pdf/data/1918/mot_1918_urtima_fk__10/mot_1918_urtima_fk__10-005.pdf"/>
          <p xml:id="i-JkdUphhsvTzWDWsgC8DaZo">
            Motioner 1 Första kammaren, Nr 10. 5
          </p>
          <p xml:id="i-Bwi9hovQcKdKHpfhaDZ75b">
            085 belopp per månad, och föreslå vi därföre att detsamma skall
            utgå med kronor 100 per månad. I Kungl. Maj:ts proposition har
            dels fastslagits ett minimibelopp av kronor 300 per befattningshavare,
            dels ock å andra sidan före- skrivits, att ingen skall uppbära
            mer än vad som svarar mot hälften av de avlöningsförmåner, varå
            krigstidstillägget beräknas. Den senare bestämmelsen medför då
            de konsekvenser, att för befattningshavare med mindre inkomst
            än 1,200 kronor per år, kommer bestämmelser om ett minimum av
            300 i extra tillägg att bli illusorisk. De komma då i alla tall
            att erhålla ett mindre belopp. Med den grundval på vilken vårt
            förslag vilar, skulle det möjligen anses alldeles onödigt att
            fastställa någon viss begränsning i förhållande till den utgående
            avlöningens storlek. Det finves emellertid en annan omständighet,
            som här motiverar en viss begränsning, men då i helt annan form
            och efter andra grunder än de av Kungl. Maj:t föreslagna. Det
            är nämligen det förhållandet, att en del befattningshavare åtnjuta
            en stor del av sina löneinkomster i form av in natura förmåner.
            Dessa befattningshavare drabbar givetvis prisstegringarna mindre
            än dem som icke komma 1 åtnjutande av dylika förmåner, och det
            har därföre ansetts riktigt att för dessa ställa det extra tilläggets
            storlek i viss relation till de utgående kontanta avlöningsförmånerna.
            Vi ha sålunda föreslagit den begränsningen, att till sådan befattningshavare
            vars avlöning med mer än 30 procent utgöres av in natura förmåner,
            skall det extra till- lägget icke utgå med högre belopp än vad
            som svarar mot 75 procent av de till vederbörande utgående kontanta
            avlöningsförmånerna. Den kostnadssumma vartill ett bifall till
            detta vårt förslag skulle stiga torde belöpa sig till omkring
            60 miljoner kronor. Detta enligt de uppgifter, som förekomma i
            särskilda utskottets utlåtande nr 3 vid årets lagtima riksdag.
            Den höjning som sålunda skulle åstadkommas, gent emot vad ett
            bifall till Kungl. Maj:ts förslag beräknag medföra, kan visserligen
            före- falla mången nog så stor. Vi hava emellertid här ovan påvisat,
            att inte -ens med ett bifall till vårt förslag kommer statstjänarna
            att till- närmelsevis erhålla full kompensation för de stegringar
            som inträffat sedan riksdagen senast fattade beslut om krigstidstillägg
            åt dem. Det torde för övrigt stå klart, att vilka vägar man än
            väljer för att åstad- komma ett någorlunda verksamt tillägg, så
            komma de att ovillkorligen medföra betydligt högre utgifter än
            de av Kungl. Maj:t beräknade. Beträffande frågan var dessa ytterligare
            medel skola tagas, så Bihang till urtima riksdagens protokoll
            1918. 3 saml. 5 häft. (Nr 10.) 2
          </p>
          <p xml:id="i-F1jgJ1UNDhwxt3Ech6XsQf">
            krigstidstillägg för nämnda år, ävenledes bör utgå med ett visst
            fixt
          </p>
          <pb facs="riksdagen-motions-pdf/data/1918/mot_1918_urtima_fk__10/mot_1918_urtima_fk__10-006.pdf"/>
          <p xml:id="i-U6p8A81g3EajnfQ1U9Vo5G">
            6 Motioner i Första kammaren, Nr 10.
          </p>
          <p xml:id="i-GrWwUBhgiKy2FhUej51tAe">
            torde det närmast bli utskottets sak att därom framkomma med
            förslag. För vår del vilja vi endast framhålla, att för den händelse
            icke denna riksdag anser sig kunna vidtaga dispositioner för täckande
            av de sålunda oundgängligt ökade utgifterna, så återstår ju alltid
            att i sista hand an- lita kassaförlagsfonden. Denna är väl närmast
            avsedd för att kunna tillgripas under alldeles särskilda förhållanden.
            Sådana föreligga nu enligt vårt förmenande och i valet mellan
            att bevara denna fond vid den storlek av något över 60 miljoner,
            vartill den ju för närvarande uppgår, eller att taga ytterligare
            ett grepp ur densamma för att så- medelst möjliggöra en verksam
            och rättvis hjälp åt de i ekonomiskt avseende nu så hårt betryckta
            statstjänarna, borde verkligen ingen ha svårt att taga ståndpunkt.
            På grund av vad vi sålunda anfört, få vi därföre hemställa, att
            riksdagen, i anledning av Kungl. Maj:ts proposition nr 1, må besluta,
          </p>
          <p xml:id="i-QfWsxW2J4EwapHiyFxKx35">
            1) att till de befattningshavare i statens tjänst, som avses
            i Kungl. Maj:ts kungörelse av den 22 mars 1918 och vars sammanlagda
            löneinkomster av stats- tjänst icke överstiga 10,000 kronor per
            år, må, såsom extra krigstidstillägg för innevarande år, utgå
            ett be- lopp av 600 kronor till en var att utbetalas på en gång,
            dock så, att den vars avlöning till mer än 30 procent utgöres
            av in natura förmåner icke skall i extra tillägg erhålla mer än
            vad som svarar mot 75 procent av de till vederbörande utgående
            kontanta avlöningsförmånerna. . 2) att förskottsvis under år 1919
            må, till envar av här omhandlade befattningshavare 1 statens tjänst,
            utbetalas ett extra krigstidstillägg av 100 kronor per månad,
            intill dess kungörelse om krigstidstillägg för 1919 utfärdats
            och trätt i kraft, dock med enahanda begränsning, som angivits
            i punkt 1.
          </p>
          <p xml:id="i-XLmQ1xnXUcxB3tgy9GUb2z" type="date">
            Stockholm den 9 november 1918.
          </p>
          <p xml:id="i-VQWqJVW8rGk3QquQu9qQeY">
            Fredrik Ström.
          </p>
          <p xml:id="i-UVGLnk9u6E5tHANvfmS2N1">
            STOCKHOLM, ISAAC MARCUS' BOKTRYCKERI-AKTIEBOLAG, 1918.
          </p>
        </div>
      </div>
    </body>
  </text>
</TEI>
