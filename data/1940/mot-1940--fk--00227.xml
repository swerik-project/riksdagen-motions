<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__227/mot_1940__fk__227-001.pdf"/>
      <div type="motHeader" xml:id="i-7c5BVgTjASUivF7P4ZJzYv">
        <div type="motTitle" xml:id="i-F6zV9qqRYxUhA26mufE26c"/>
        <div type="motSubmissionInfo" xml:id="i-Dr74GmJERk69sbQvtAUw9D"/>
      </div>
      <div type="motBody" xml:id="i-VpkZo7KuPus9fQkv5HAi1f">
        <div xml:id="i-JUNNKKotHMH2wEhLtzadSu">
          <p xml:id="i-J9ijzKR7T9y4ajgStRqajR">
            Motioner i Första kammaren, Nr 227. 3
          </p>
          <p xml:id="i-4aLSUYDedEv7yyDZub77dm">
            Nr 227.
          </p>
          <p xml:id="i-4nUcVLDbcgDdHiuhe6GnHs">
            Av herrar Sandén och Wagnsson, i anledning av Kungl. Maj:ts proposition
            med förslag till förordning om nöjesskatt,
          </p>
          <p xml:id="i-EcEMvWepcs2Py7Wf6sAoxu">
            m. m.
          </p>
          <p xml:id="i-JuJ9xbVquAMrmZ5voe1367">
            I anledning av Kungl. Maj:ts proposition nr 271 med förslag till
            förordning om nöjesskatt m. m. tillåta sig undertecknade följande
            framställning och förslag. Propositionen med förberedande utredning
            sysselsätter sig väsentligen med två problem, vilka stå i ett
            visst sammanhang med varandra, nämligen dels ökandet av det allmännas
            inkomster genom nöjesskatten, dels frågan om stöd åt det svenska
            filminslaget i biografrepertoaren. Utan att gå närmare in på de
            skattetekniska anordningarna, vilja vi sålunda i denna motion
            före- trädesvis taga sikte på de bägge ovan angivna huvudproblemen.
            Vi lämna då i detta sammanhang åsido frågan, huruvida icke tiden
            vore inne för ett likställande i skattehänseende av teater och
            biograf, ehuru mycket synes oss tala därför. Vid återblick på
            de senare årens i jämn stegring stadda nöjes- skatt visar det
            sig i varje fall, att skatten från biograf alltmera utgör den
            huvudsakliga inkomstkällan, och vi finna häri en återspegling
            såväl av fil- mens betydande utveckling i och för sig under särskilt
            det senaste årtiondet som av dess alltmera dominerande betydelse
            för hela folkets alla lager såsom formen för underhållning och
            dramatiskt bildningsmedel. Betydelsen av bio- grafens fortvaro
            även i allvarsdigra och tyngande tider är därmed också framhållen.
            Emellertid torde i förhandenvarande tidsläge de rent statsfinan-
            siella synpunkterna vara av sådan vikt, att man bör, liksom finansministern
            i propositionen synes göra, för närvarande i första rummet taga
            denna syn- punkt i sikte. Om vi till en början utgå från, att
            nöjesskatten för att fylla sin statsfinan- siella bestämmelse
            bör sättas så, att den ger så stor behållning som möjligt, synes
            det självklart, att stor omtanke bör ägnas avvägandet av nöjesskatten
            på biografföreställningar, så att behållningen därav verkligen
            blir pålitligt givande, på samma gång den blir praktiskt anordnad.
            I senare hänseendet vill det förefalla, som om den särskilda progressionen
            mindre skulle verka till behållningens säkerställande än till
            åstadkommande av ett invecklat system för beräkningen av skatten
            i förhållande till olika och även mera säll- synta prislägen.
            Man måste hålla för ögonen, såsom också framgår av de fackmässiga
            remissyttrandena, att man för biografens del har att räkna med
            ett helt igenom dominerande prisläge vid och omkring 1:— kr. per
            biljett. Den skärpta beskattningen av entréer i högre prislägen
            skulle tydligen spela en mycket underordnad roll, om ens någon,
            medan den med sina ojämna
          </p>
          <pb facs="riksdagen-motions-pdf/data/1940/mot_1940__fk__227/mot_1940__fk__227-002.pdf"/>
          <p xml:id="i-FWCuDuKPS8zu2RhmLfDNik">
            4 Motioner i Första kammaren, Nr 227.
          </p>
          <p xml:id="i-Xj4bQTDiUHRmwQeBL6b7rT">
            örestal vore förbryllande vid tillämpningen i biljettkassorna
            såväl som i redovisning och kontroll. Enligt nuvarande förhållanden
            torde ett biljett- pris av en krona, plus skatt, över hela landet
            utgöra huvudmassan av bio- grafentréerna. Då Sveriges Biografägareförbund
            liksom Svenska Film- och Biografföreningen u. p. a., i det man
            vänt sig emot den invecklade beräk- ningen av skatt på bruttopriset
            — med bl. a. påföljden av skatt på skatt — i stället hänvisat
            till en högre procentsats än den föreslagna, men lättare att tillämpa
            och beräknad på nettopriset, och därvid förslagsvis nämnt en be-
            räkning av 25 Z i nöjesskatt i alla prislägen, vill det ovillkorligen
            förefalla, som om detta vore värt att taga fasta på såsom ägnat
            att giva en jämnare, säkrare och otvivelaktigt större behållning
            för det allmänna. Vi anse därför, att denna av fackmännen själva
            förordade beskattning bör komma i fråga framför den av Kungl.
            Maj:t i propositionen föreslagna beräkningsgrunden för taxa II.
            Det andra moment, för vilket vi haft så mycket större anledning
            att stanna, som det utgör en fråga, vilken undertecknade tidigare
            och senast vid senaste urtima riksdagen i motion (I: 42) framlagt
            till riksdagens pröv- ning, nämligen den sedan länge aktuella
            frågan om statligt stöd åt den in- hemska filmproduktionen, synes
            oss just i nuvarande läge förtjänt av all- varligt övervägande.
            Det bereder oss tillfredsställelse att finna, hurusom ut- redningsmannen,
            borgmästare J. Laurin, funnit den av oss inom riksdagen väckta
            fråga »utan tvivel förtjäna beaktande», även om han för sin del
            sett den såsom beroende av de åtgärder, som statsmakterna möjligen
            på annat sätt kunde önska genomföra »i syfte att begränsa den
            för landet dyrbara im- porten av utländsk film&gt;. Även departementschefen
            synes icke ha förbisett, att statsmakterna i någon mån borde lämna
            stöd åt inhemsk filmproduktion, och icke heller han har velat
            bestrida, att detta skulle kunna ske i form av en differentiering
            av nöjesskatten. »Därest icke den internationella situationen
            på sista tiden så väsentligt omskapats&gt;, säger han å sid. 26 i
            propositionen, »skulle jag icke ha varit obenägen att överväga
            en nedsättning av nöjesskat- ten vid förevisning av svensk film.
            Men, tillägger han, »en mycket väsentlig del av importen till
            vårt land av utländsk film torde ha blivit omöjliggjord, och när
            denna import skall kunna återupptagas, undandrager sig varje bedö-
            mande». Och därefter följer helt överraskande: »Konkurrensen med
            utländsk film torde för närvarande sakna större betydelse för
            de inhemska filmpro- ducenterna», och under dessa omständigheter
            har han funnit frågan om stöd åt svensk film genom lättnad i nöjesbeskattningen
            böra ställas på framtiden. Den återgivna tankegången torde icke
            hålla inför en närmare prövning. Enligt kända förhållanden har
            den svenska filmproduktionen uppnått en så- dan utveckling, att
            intet land av motsvarande storleksgrad kan uppvisa något liknande.
            Det lär knappast behöva påvisas, att efter ljudfilmens genombrott
            för cirka tio år sedan ett litet land med ett starkt begränsat
            språkområde är så gott som helt avskuret från export i fråga om
            s. k. spelfilm. Lika klart
          </p>
          <pb facs="riksdagen-motions-pdf/data/1940/mot_1940__fk__227/mot_1940__fk__227-003.pdf"/>
          <p xml:id="i-U3dhg9mGPRPBD26Pddeaq7">
            Motioner i Första kammaren, Nr 227. 5
          </p>
          <p xml:id="i-RNWTjvsPHej4eHRSLYkuFC">
            är också, att en på inhemsk produktion baserad repertoar representerar
            en särskild dragningskraft inom det egna landet. När Sverige konsumerar
            enligt sist tillgängliga siffror 312 importerade helprogram mot
            30 inhemskt produ- cerade, så innebär icke detta, att den svenska
            filmens förekomst i biograf- repertoaren i förhållande till den
            utländska skulle motsvara siffrorna 30 till 312. Förhållandet
            justeras på ett iögonenfallande sätt, om man har sig be- kant,
            att en utländsk film importeras i tre, endast undantagsvis ett
            något högre antal kopior, medan en svensk film framställes i 20
            å 25. Räknar man i repertoarveckor, lär man, enligt uppgifter,
            som vi sökt och funnit fackligt bekräftade, komma fram till, att
            den svenska filmens frekvens på de svenska biograferna utgör omkring
            35 Z och den utländska filmens alltså ungefär 65 4. Häremot svarar
            en liknande proportion i biografkassorna. Det är där- för redan
            ett anmärkningsvärt stort inslag i den svenska biografrepertoaren,
            då man kommit upp till 30 svenska filmprogram, vittnande om att
            de sven- ska filmproducenterna på ett ambitiöst sätt spänt sina
            krafter. Mycket härut- över torde man icke f. n. kunna komma,
            men väl mindre, om filminförseln utifrån skulle varaktigt nedgå
            eller utebli. Propositionens författare räknar emellertid med,
            att i den mån den utländska importen skulle minskas eller upphöra,
            så kan den helt enkelt suppleras i behövlig grad med ökad svensk
            filmproduktion. Detta antagande är icke hållbart. Tvärtom måste
            man räkna med, att de på längre sikt ansvarigt arbetande svenska
            filmproducenterna måste känna sig tvingade till ökad återhållsamhet
            och försiktighet i fråga om finansiering av svensk film, därest
            den utländska filmen skulle saknas. Här är nämligen att märka,
            och det beröres direkt eller indirekt i samtliga fack- liga remissyttranden,
            att repertoaren är i högsta grad beroende av nödig om- växling,
            så att ett svenskt inslag utöver det uppnådda 30-talet program
            per år knappast kan påräknas, därest en givande biografdrift skall
            kunna fort- sättas. Nu torde förhållandena för ögonblicket ligga
            så till, att främmande film finnes inom landet för närmaste tiden,
            ungefärligen till årsskiftet; huru där- med senare kan bli fallet,
            undandrager sig för närvarande säker beräkning. Man får emellertid
            hoppas, att en viss grad av filminförsel under alla för- hållanden
            skall kunna upprätthållas. Följden skulle eljes bli, så vitt vi
            kunna se, den högst sensationella men lätt insedda, att ett flertal
            biografer skulle nödgas stänga av brist på repertoar, ett i och
            för sig oangenämt och särskilt skadligt läge i allvarstider. Men
            därav skulle också följa minskat utrymme för framförandet av de
            svenska filmprodukterna. Det ena som det andra skulle leda till
            katastrof för nöjesskatten i fråga om biografen. Det är sålunda
            efter vår mening både önskligt och nödvändigt, att så vitt möjligt
            den svenska filmproduktionen kan upprätthållas, och likaså att
            dess standard icke måtte sänkas, vilket vore att befara, därest
            produktionen glede över till rent spekulativa, hasarderande företagare
            i stället för att som nu i huvudsak ligga i händerna på stabila
            företag, utrustade med erforderliga
          </p>
          <p xml:id="i-KLfJZf7VL4XMfg9o6Yhgyn">
            Bihang till riksdagens protokoll 1940. 3 saml. Nr 226—227. 2
          </p>
          <pb facs="riksdagen-motions-pdf/data/1940/mot_1940__fk__227/mot_1940__fk__227-004.pdf"/>
          <p xml:id="i-2HnzeXWZHta4DxA1t8wL86">
            6 Motioner i Första kammaren, Nr 227.
          </p>
          <p xml:id="i-E6g4iqF3Af2HemKstWrZ1B">
            produktionsanstalter och vad därtill hör, däribland stadigvarande
            special- kunnig personal, samt baserade på med biografrörelse
            kombinerad drift, vari även ingår nödig kvantitet av utländsk
            repertoarfilm. Det har tidigare i många sammanhang och även inför
            riksdagen framhållits, huru viktigt det är att för ett kulturformande
            medel som filmen icke fältet lämnas fritt för en invasion av blott
            produkter av främmande mentalitet. Betydelsen härav framstår icke
            endast vid betraktande av huvudnumren i filmrepertoaren, utan
            även i fråga om den kulturella kortfilmen, ofta ett viktigt meddelelse-
            medel till allmänheten, samt journaler och andra fyllnadsbilder.
            I tider som de innevarande utgöra dessa biprogram en påpassligt
            utnyttjad väg till främ- mande påverkan, som man från olika håll
            icke drager sig för att påträngande begagna. Till den andliga
            beredskapen i vårt land räkna vi, kort sagt, möj- ligheten att
            hos oss själva framställa film, som talar i mer än ett hänseende
            vårt eget språk till vårt eget folk, samt det kontinuerliga upprätthållandet
            av möjligheterna till sådan framställning av verkligt hög kvalitet.
            Utom vad som framgår av vårt lands och vårt språkområdes ringa
            be- folkningstal och utsträckning är det väl känt, att produktionen
            av spelfilm är i sig själv kostsam och att den långt ifrån alltid
            ger sina kostnader till- baka. Det är därför som ett statsstöd
            i någon form ter sig som en viktig angelägenhet för säkerställandet
            av en svensk filmproduktion av nuvarande kvantitet och utan sänkning
            av dess standard. Det är därvid glädjande att iakttaga, att Sveriges
            Filmuthyrareförening u. p. a., vilken omfattar det stora flertalet
            av ombuden för filmimportörerna från de stora utländska filmpro-
            duktionerna, icke heller haft något att invända emot ett stödjande
            av den svenska filmen, vars behövlighet som ingrediens i vårt
            lands biografväsen även från sådant håll är insedd. Man har endast
            av förklarliga skäl gjort den önskan gällande, att ingen skillnad
            göres i prissättningen för biljetterna till biograf, som spelar
            importfilm eller som spelar svensk film. Detta önske- mål torde
            vara lätt vunnet på det sättet, att nöjesskatten i båda fallen
            uttages efter enhetliga grunder, men att såsom statligt stöd en
            viss del av samma skatt kommer den svenska filmproduktionen tillgodo
            genom återbäring. De närmare reglerna härför torde vara lätt funna
            och ordnade. Med stöd av vad vi anfört få vi därför yrka, att
            riksdagen måtte besluta,
          </p>
          <p xml:id="i-EJQYzFeM56XggdiYSARauU">
            dels att nöjesskatten i fråga om biograf måtte enhetligt fastställas
            till 25 procent på nettopriset för entré, dels att viss del av
            den statliga nöjesskatten, i den mån den inspelas på svenskt program,
            måtte restitueras genom statsverkets försorg till vederbörande
            filmproducent.
          </p>
          <p xml:id="i-S1cRKzDbNwCHt52E3xXU7a">
            Stockholm den 31 maj 1940.
          </p>
          <p xml:id="i-Uy41xCQxa4Ky7chQSHwUbc">
            J. Sandén. Rub. Wagnsson.
          </p>
          <p xml:id="i-VExvvBaZDVJhAFt6wugLvw">
            Iduns tryckeri, Esselte ab. Stockholm 1940 017048
          </p>
        </div>
      </div>
    </body>
  </text>
</TEI>
