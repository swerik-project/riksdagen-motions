<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SkU-00284">
  <teiHeader>
    <fileDesc>
      <titleStmt>
        <title>Minoritetspolitik</title>
        <author corresp="i-4SAiMdwrEthd2M8z2yjtkv">av Ana Maria Narti (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minoritetspolitik</title>
          <idno type="rdwebb">GR02Sk284</idno>
          <rs type="number">Sk284</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GR02Sk284/text</ref>
          <ref type="dokument_url_html">http://data.riksdagen.se/dokument/GR02Sk284</ref>
          <ref type="dokumentstatus_url_xml">http://data.riksdagen.se/dokumentstatus/GR02Sk284</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <name>Ana Maria Narti</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-aingSPNnXRxv333TGXPWM" type="signed"/>
        <correspContext corresp="i-aingSPNnXRxv333TGXPWM">
          <note type="signatory" corresp="i-4SAiMdwrEthd2M8z2yjtkv"/>
        </correspContext>
        <correspAction type="referral" xml:id="i-2BnK14xthXEg8MgjXQp2a4">
          <date when="2003-10-15"/>
        </correspAction>
        <correspAction type="dismissal" xml:id="i-LuahyKbqzA37GbgVxSJp3m">
          <date when="2003-10-15"/>
        </correspAction>
        <correspAction type="submission" xml:id="i-3mVjEAfYABF5oQ9y32inY2">
          <date when="2003-10-07"/>
        </correspAction>
        <correspAction type="assigned" xml:id="i-SmmKW3QXdF78w5soNHjyFu"/>
        <correspContext corresp="i-SmmKW3QXdF78w5soNHjyFu">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sk_0284/mot_200304_Sk_0284-0001.pdf"/>
      <div type="motHeader" xml:id="i-KqPoF91V18bi196nBwiMQJ">
        <div type="motTitle" xml:id="i-LTkBpCWqxahvZrqPK93WNq"/>
        <div type="motSubmissionInfo" xml:id="i-PWyxhEtUYd5VthZPGjyimj"/>
      </div>
      <div type="motBody" xml:id="i-Bmh3hMhD1d3uNYAv1Us4tY">
        <div xml:id="i-HQ3K3oNPzjKcJkPTZV8TEc">
          <p xml:id="i-AMqMW8hDixamNGsseRWY4e">
            2003/04 mnr: Sk284 pnr: fp418
          </p>
          <p xml:id="i-SngARxTGrewg8eoF7oPNtd">
            Motion till riksdagen 2003/04:Sk284
          </p>
          <p xml:id="i-StP8tn3Hth1DF3J8BbYNux">
            av Ana Maria Narti (fp)
          </p>
          <p xml:id="i-QnpXxricLJfT1pq2yfq4n8">
            Minoritetspolitik
          </p>
          <p xml:id="i-KdbbKbS4yizJKeRpzHjT3M">
            Motionen delad mellan flera utskott Innehållsförteckning
          </p>
          <p xml:id="i-P3jDGbccY87ih9G4rVqXs8">
            Innehållsförteckning, Förslag till riksdagsbeslut.. Otydlighet
            och ständiga fördröjningai Den etniska gruppidentiteten Att verka
            för etnisk försoning, En felaktig befolkningsstatistik. Rätten
            till frivillig självidentifiering..........s.ssessssossesssssssrsnnesssrnnrrrsnnnnnrnn
            6
          </p>
          <pb facs="riksdagen-motions-pdf/data/200304/mot_200304_Sk_0284/mot_200304_Sk_0284-0002.pdf"/>
          <p xml:id="i-XnnsY4nfs6qaBsLXY6MzFL">
            2003/04:Sk284
          </p>
          <p xml:id="i-Bx9U6FJKJzWKpeJPVCVZ4W">
            Förslag till riksdagsbeslut
          </p>
          <p xml:id="i-MnSEpECTwyv2DkhEui9wLe">
            1. Riksdagen tillkännager för regeringen som sin mening vad i
            motionen anförs om en ratificering av ILO-konventionen nummer
            169." 2. Riksdagen tillkännager för regeringen som sin mening
            vad i motionen anförs om behovet av etnisk försoning i Sverige
            och om möten och debatter som skulle underlätta denna process.”
            3. Riksdagen tillkännager för regeringen som sin mening vad i
            motionen anförs om en felaktig befolkningsstatistik. 4. Riksdagen
            tillkännager för regeringen som sin mening vad i motionen anförs
            om invånarnas rätt till frivillig självidentifiering.
          </p>
          <p xml:id="i-No1AhEaenyBSi7XemLjSYF">
            "Yrkande 1 hänvisat till KU. Yrkande 2 hänvisat till KrU.
          </p>
          <pb facs="riksdagen-motions-pdf/data/200304/mot_200304_Sk_0284/mot_200304_Sk_0284-0003.pdf"/>
          <p xml:id="i-RSjndbxzNgJMPGXAcoD2eG">
            Otydlighet och ständiga fördröjningar
          </p>
          <p xml:id="i-XfvPkUx3fsDDXXMTD4gGt4">
            Den svenska minoritetspolitiken kännetecknas av stor otydlighet
            och ständiga fördröjningar. ILO-konventionen nummer 169 är fortfarande
            inte ratificerad och regeringen fortsätter att på alla sätt undvika
            eller förhindra diskussionen om denna viktiga konvention. Tveksamhet
            visade också den svenska staten inför det självklara erkännandet
            av de egna nationella minoriteternas rättigheter. Nu när dessa
            rättigheter är erkända finns det fortfarande många av minoritetspolitikens
            frågor som inte har fått svar, framför allt när det gäller en
            någorlunda acceptabel finansiering av minoriteternas kultur och
            när det gäller deras rätt att själva definiera sin identitet och
            utveckla arbetet med sitt språk och sina särskilda behov. Orsakerna
            till detta, framför allt karakteristiskt för socialdemokratiska
            regeringar, kan diskuteras. En förklaring kan ligga i folkhemsideologins
            förtjusning i enhetliga system exakt tillämpade på alla grupper
            och alla individer. En annan kan vara en typisk socialdemokratisk
            ovilja och kanske rädsla inför alla frågor om klart definierad
            etnicitet. En tredje förklaring till denna minoritetspolitik har
            med en principiell oförmåga att klart erkänna de olika etniska
            gruppernas kollektiva rättigheter, just som grupprättigheter,
            att göra. Man brukar bemöta alla krav med svaret: Sverige respekterar
            individens mänskliga rättigheter, grupprättigheter behöver knappast
            diskuteras. Just den tredje förklaringen till denna passiva politik
            kan skapa förvåning, ty det finns grupper vars grupprättigheter
            klart och tydligt definieras och försvaras i det svenska samhället,
            men detta gäller enbart grupper med en klar social eller politisk
            identitet. De svenska fackföreningarna är bland de mäktigaste
            i världen. Politiska partier är också helt accepterade som grupp
            med egna rättigheter och skyldigheter. Svenska humanitära organisationer
            med en lång historia bakom sig har också en klar och ganska inflytelseri
            position i samhället. Yrkessammanslutningar betraktas med respekt.
            Det är alltså åter etniciteten som inte accepteras som grund för
            erkända grupprättigheter. I detta sammanhang är den svenska statens
            ställningstagande inte särskilt originell. De flesta nationalstater
            med lång historia av centralisering visar samma oförmåga att acceptera
            etniska minoriteters grupprättigheter. Frankrike hör till de mest
            envisa motståndarna till införande av sådana
          </p>
          <p xml:id="i-8HgtEXA5NoAnsdrZXN421T">
            grupprättigheter.
          </p>
          <p xml:id="i-15BKcgo9uUNoTfhLEHorsk">
            Den etniska gruppidentiteten
          </p>
          <p xml:id="i-TDz8oGsZkpq2zp8yMXHZBD">
            Att inte erkänna en minoritets identitet betyder att djupt såra
            minoritetens medlemmar — både som individer och som grupp. Allvarliga
            konflikter runt
          </p>
          <p xml:id="i-Hcxkc2eGKrEKqabzUMBv8W">
            2003/04:Sk284
          </p>
          <pb facs="riksdagen-motions-pdf/data/200304/mot_200304_Sk_0284/mot_200304_Sk_0284-0004.pdf"/>
          <p xml:id="i-GfxnE3XwBiLydR8Qd7q4VZ">
            2003/04:Sk284
          </p>
          <p xml:id="i-T7BnZHBHjmV8UDyEdYFFVn">
            om i världen har sina rötter i just denna vägran. Det exempel
            som kanske är mest känt i Sverige är kurdernas tragedi. En minoritet
            för alltid fram egna önskningar för att överhuvudtaget kunna överleva
            som minoritet: rätten att fritt använda och utveckla sitt språk
            och sin kultur, att utöva sin religion, att bevara egna traditioner
            och verka för sunda relationer med andra befolkningsgrupper i
            omgivningen. Skolan och kyrkan är de pelare på vilka den etniska
            identiteten stöder sig, men också utvecklingen av egna medier
            och av viktiga institutioner är avgörande för gruppens nutid och
            framtid. I den svenska politiken förekommer ofta en märklig paradox
            när det gäller minoriteter. Den svenska staten visar stor förståelse
            för förtryckta minoriteter i världen och engagerar sig på deras
            sida i internationell politik, men lyckas inte se behoven hos
            de egna minoriteterna i landet! På 70- och 80-talen var man alltid
            redo att t ex försvara den ungerska minoritetens rätt till eget
            utbildningssystem i Transsylvanien men hade ytterst svårt att
            överhuvudtaget starta en diskussion om de egna minoriteternas,
            i första hand finländarnas och samernas, krav på egna skolor i
            Sverige! Förr eller senare kommer det svenska folkhemmet att överge
            sina gamla och ganska destruktiva illusioner om total enhetlighet
            och konformitet för alla grupper och alla områden i landet. Om
            inte annat kommer internationella konventioner om minoriteters
            grupprättigheter att tvinga fram en förändring. Ju tidigare denna
            process sätts i gång, desto bättre är förutsättningarna för att
            en levande demokratisk samhällsordning skapas inom landet. Denna
            process bör startas redan nu och ett välgörande första beslut
            vore att ratificera den välkända ILO-konventionen nr 169. Detta
            bör riksdagen ge regeringen till känna.
          </p>
          <p xml:id="i-RwFzBS72qw8Rv2M82t7BEL">
            Att verka för etnisk försoning
          </p>
          <p xml:id="i-BkdAcpmHnAJ1B1QfypQNbF">
            Den demokratiska utvecklingen i stater som har erfarenhet av
            intensiva etniska konflikter i det förflutna eller i nutiden visar
            samma mönster. Det är inte genom att låtsas att konflikterna aldrig
            har existerat som en avdramatiserad och skapande relation grundas.
            Det som behövs är en ibland smärtsam men lugn försoning som ser
            alla missförhållanden och orättvisor i ögonen. Detta kan ske som
            i Sydafrika med hjälp av en sanningskommission eller genom långsamma
            juridiska undersökningar kring de övergrepp som har ägt rum. Det
            viktigaste är att sanningen kommer fram och att representanter
            för dem som bär orättvisornas minnen och som representerar förtryckarna
            möts och tillsammans bearbetar konflikternas svåra berättelse.
            En bearbetning av dolda och öppna etniska konflikter borde äga
            rum också i Sverige. Finländare, samer, tornedalssvenskar, zigenare
            och judar har mycket att berätta för den svenska befolkningen,
            både om det deras föräldrar och far- och morföräldrar tidigare
            upplevt och det de själva får erfara. För att ett sådant försoningsarbete
            ska komma i gång behöver vi en gång för alla lämna den traditionella
            modellen för viktiga svenska debatter. Det ska inte vara majoritetsbefolkningens
            starka myndigheter och organisationer, politiska
          </p>
          <pb facs="riksdagen-motions-pdf/data/200304/mot_200304_Sk_0284/mot_200304_Sk_0284-0005.pdf"/>
          <p xml:id="i-FptHK7j5DM2npwWSDu68r4">
            partier, fackföreningar, d.v.s. institutioner byggda på majoritetsbefolkningens
            villkor, som ska beskriva minoriteternas problem och föreslå lösningar.
            Det behövs att minoriteterna själva får beskriva sin bild över
            sig själva och sina relationer med majoriteten medan den svenska
            majoritetens starka grupprepresentanter ska lyssna och försöka
            ta till sig ”de andras” berättelse. Forum för levande historia
            kunde vara en lämplig anordnare av sådana möten. Detta bör riksdagen
            ge regeringen till känna.
          </p>
          <p xml:id="i-AW4DQTfKJg7NfhExGbJgjJ">
            En felaktig befolkningsstatistik
          </p>
          <p xml:id="i-XUerJ5aLyUbepFYG8uMNR6">
            Den svenska befolkningsstatistiken vägrar att registrera etnisk
            identitet. I stället får vi år efter år mycket noggranna redovisningar
            om var olika grupper föddes. Första följden av denna statistisk-ideologiska
            manöver är en stor förvirring. Ingen vet exakt hur många Sverigefinländarna
            är, fast det gäller landet största minoritet. Ingen kan beräkna
            hur stora satsningar på finska språket som ska göras, eftersom
            man inte känner till det egentliga antalet människor som upplever
            sig som finländare. Inte heller vet man om de vill att de själva
            och deras barn ska kunna utveckla sin kultur och sina språkliga
            traditioner och färdigheter. Ännu större svårigheter möter diskussionerna
            om grupper med rötter i förföljda minoriteter från andra länder.
            Vill man veta hur många albaner från Kosovo som bor i Stockholmstrakten,
            för att t ex starta undervisning för barn som vill behålla kontakten
            med modersmålet, får man siffror som talar om utomlandsfödda från
            före detta Jugoslavien. Vill man planera förbättringar tillsammans
            med Sveriges kurder stöter man på frånvaro av exakt kunskap. Kurderna
            kan lika väl vara födda i Turkiet, Irak, Iran eller någon f d
            sovjetisk asiatisk republik. Hela och betydande grupper av människor
            som en gång i tiden plågats på grund av sin etniska identitet
            försvinner elegant ur den svenska befolkningsstatistiken! Lika
            stora hinder reser denna förvirrade statisk för ansträngningarna
            att bekämpa = arbetslöshet i invandrarbefolkningen. Går man till
            en arbetsförmedling med ett förslag som bygger på konkret kunskap
            om en etnisk grupps språk och kultur, får man alltid svaret: ”Vi
            kan inte söka lämpliga deltagare till denna verksamhet, vi vet
            bara vilka arbetssökande som är svenska medborgare och vilka som
            fortfarande är medborgare i ett annat land.” Också den stora massan
            av naturaliserade invandrare, före detta
          </p>
          <p xml:id="i-7NUvZ52bR2F1hz1523DnWB">
            flyktingar som redan har fått svenskt medborgarskap, försvinner
            i en grå identitetslöshet i arbetsförmedlingens register. Den
            etablerade statistiken leder till direkt felaktiga beräkningar.
            Stora grupper tappas helt bort. Dessutom kan individers identitet
            kränkas av sådan kategoriseringar. Finländska barn födda i Tyskland
            är antagligen fortfarande finländare, rumänska ungdomar födda
            i Jugoslavien eller Frankrike har få anledningar att identifiera
            sig som serber, kroater, bosnier eller makedonier men de kanske
            vill betrakta sig själva som fransmän.
          </p>
          <p xml:id="i-BdbjQb8aNzVZtxYETXAavP">
            2003/04:Sk284
          </p>
          <pb facs="riksdagen-motions-pdf/data/200304/mot_200304_Sk_0284/mot_200304_Sk_0284-0006.pdf"/>
          <p xml:id="i-MkyR98aUMUYyo3W5xQgp8s">
            2003/04:Sk284
          </p>
          <p xml:id="i-Us8Zfm5gEeoTA1aqxFnzw">
            Rätten till frivillig självidentifiering
          </p>
          <p xml:id="i-GKPNRjpYaD1wSXA5V9BSkn">
            I en motion från 2002/03 hemställde jag att den officiella statistiken
            skulle ge invånarna rätt till frivillig självidentifiering. Det
            svar motionen fick från skatteutskottet kunde i bästa fall tolkas
            som resultat av ett djupt missförstånd. Det påpekades att ett
            sådant register inte behövs. Jag hade däremot talat om behovet
            av frivilliga uppgifter som invånarna själva bör ha rätt att registrera
            i den vanliga statistiken. Frivillig självidentifiering är den
            enda acceptabla lösningen på ett av de etniska minoriteternas
            problem, nämligen behovet av att själva kunna hävda sina rättigheter
            med god kunskap om den egna gruppens omfattning och spridning
            i landet. Individen själv, inte någon myndighet, bestämmer hur
            hennes bild ska speglas i landets dokument. Både individen och
            gruppen behöver ha tillgång till en sann bild av sig själv. Jag
            finner det nödvändigt att återupprepa hemställan.
          </p>
          <p xml:id="i-FGX29KFNPCEe5iN3vnBA1M">
            Stockholm den 30 september 2003 Ana Maria Narti (fp)
          </p>
        </div>
      </div>
    </body>
  </text>
</TEI>
