<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00476">
  <teiHeader>
    <fileDesc>
      <titleStmt>
        <title>Konkurrenskraftig sjöfart</title>
        <author corresp="i-HNZrYrLbstv8KywRLm2FMv i-8BHpqh3AbjzqTzM3CKEhqa">av Gunilla Carlsson i Hisings Backa och Mattias Jonsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konkurrenskraftig sjöfart</title>
          <idno type="rdwebb">H102T476</idno>
          <rs type="number">T476</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T476/text</ref>
          <ref type="dokument_url_html">http://data.riksdagen.se/dokument/H102T476</ref>
          <ref type="dokumentstatus_url_xml">http://data.riksdagen.se/dokumentstatus/H102T476</ref>
          <ref type="doc">http://data.riksdagen.se/fil/38A1E009-4757-4E80-8BA5-561FD7E835A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G1oZqoCEwaePjwVxBpnLmq" type="signed"/>
        <correspContext corresp="i-G1oZqoCEwaePjwVxBpnLmq">
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-8BHpqh3AbjzqTzM3CKEhqa"/>
        </correspContext>
        <correspAction xml:id="i-3mcekEisL9moWBFnpP6u6U" type="numbering">
          <date when="2013-10-08"/>
        </correspAction>
        <correspAction xml:id="i-5o1nnSdbjtoP9Zd7c9B5yo" type="submission">
          <date when="2013-10-04"/>
        </correspAction>
        <correspAction xml:id="i-XR5hWXYjNgsRfRxaSLWuCh" type="transfer">
          <date when="2013-10-03"/>
        </correspAction>
        <correspAction xml:id="i-NotRpfD8iEdk7za9nWcGmb" type="assigned"/>
        <correspContext corresp="i-NotRpfD8iEdk7za9nWcGmb">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ch5TiCD9Sxy8phAxnvtEAz" type="motHeader"/>
      <div xml:id="i-LgEdpLYxFsHNMgnRD265k" type="motBody">
        <div xml:id="i-Bxcwza4AR6QDbn4wc4poHx" type="motProposal" subtype="förslag">
          <head xml:id="i-JLWtZCubKA3umrGsVewykx">
            Förslag till riksdagsbeslut
          </head>
          <list xml:id="i-N5fkeKbUtR5Xq93aVsCF6k" style="ol">
            <item xml:id="i-Mis4y1fZHRh9hcaRf1vDJw">
              Riksdagen tillkännager för regeringen som sin mening vad som
              anförs i motionen om att den nationella strategin för sjöfarten
              ska innehålla fyra prioriterade områden och mål: fler svenskflaggade
              fartyg, konkurrensneutralitet mellan transportslagen, att Sverige
              ska leva upp till sina internationella åtaganden samt att verka
              för att mänskliga rättigheter i den globala sjöfarten följs och
              stärks.
            </item>
            <item xml:id="i-AyJDjeiwt6qVzwrSZoc2U5">
              Riksdagen tillkännager för regeringen som sin mening vad som
              anförs i motionen om att staten bör säkerställa ett forskningsanslag
              som möter utvecklingsbehov och möjligheter för sjöfarten på samma
              sätt som för övriga trafikslag.
            </item>
            <item xml:id="i-DahGYccpWF88zLbMDF3g5u">
              Riksdagen tillkännager för regeringen som sin mening vad som
              anförs i motionen om att införa tonnagebeskattning omgående. 1
            </item>
            <item xml:id="i-VytdQ8MN7XkgCZkJktBsMD">
              Riksdagen tillkännager för regeringen som sin mening vad som
              anförs i motionen om att göra den svenska flaggan mer attraktiv
              för både svenska och globala aktörer genom att förenkla regelverket
              samt att göra den svenska flaggan mer kostnadseffektiv.
            </item>
            <item xml:id="i-RK4bvF1n7RctXMSGvBSTJj">
              Riksdagen tillkännager för regeringen som sin mening vad som
              anförs i motionen om att vidta åtgärder som förhindrar att svenska
              staten förlorar miljoner i bolagsskatt när rederier skapar brevlådeföretag
              och flaggar ut till register som är klassade som bekvämlighetsflagg.
            </item>
            <item xml:id="i-6vmEp8Dw845wGFiPjKsZSo">
              Riksdagen tillkännager för regeringen som sin mening vad som
              anförs i motionen om att verka för att EU ska införa ett gemensamt
              fartygsregister, där bemanningsregler slås fast samt att statsstöd
              enbart ska utgå till fartyg i detta register.
            </item>
          </list>
          <p xml:id="i-HPFXCBy7s1BAqMnpCEDDoD">
            1 Yrkande 3 hänvisat till SkU.
          </p>
        </div>
        <div xml:id="i-7U44os2DmFFahrDG36hKUK" type="motContent">
          <head xml:id="i-XkBq1Unxf4ih8jhQogVr9T" type="h1">
            Motivering
          </head>
          <head xml:id="i-HHusYVQDm247j8hFcG5bmH" type="h2">
            Inledning
          </head>
          <p xml:id="i-PPFDDenpnftS4GLjbJz8ud">
            Sjöfartsnäringen är globaliseringens stora vinnare och med stor
            säkerhet en framtidsbransch. Behovet av handel mellan världens
            alla hörn ökar, vilket med all sannolikhet kommer att öka efterfrågan
            på transporter till sjöss. Under de senaste tjugo åren har tillväxten
            inom sjöfarten varit högre än ökningen av världens BNP.
          </p>
          <p xml:id="i-GeATF3bV4zoV7E4N7sGkNW">
            Sverige är mycket beroende av sjöfart. Ungefär 90 % av de 200
            miljoner ton gods som importeras och exporteras varje år fraktas
            via fartyg. Sverige har under de senaste tjugo åren haft en relativt
            stor svenskflaggad flotta trots den stenhårda internationella
            konkurrensen av bekvämlighetsflaggade fartyg, så kallade Flags
            of Convenience (FoC). Ett bekvämlighetsflaggat fartyg är ett fartyg,
            som är flaggat i ett annat land än i det land där ägandet finns.
            Syftet är att kringgå nationella lagar och regler.
          </p>
          <p xml:id="i-Rz5jBz2qvXmYsJqQhDwSjP">
            Tyvärr märks inte det gynnsamma läget för den globala sjöfarten
            i Sverige. Rederier säljs till andra länder, med flytt av huvudkontor
            som följd. Många av de svenska rederier som finns kvar väljer
            att flagga ut för att få konkurrenskraftiga villkor. På senare
            tid har även några färjerederier valt att byta till en annan nordisk
            flagga, med förlorade arbetstillfällen i Sverige till följd. Sverige
            har tappat så stor andel av sjöfarten att minimigränsen har passerats
            för länge sedan.
          </p>
          <p xml:id="i-SfshuifL1DFDE3RaCAXhX9">
            Svensk sjöfart behövs även ur ett internationellt perspektiv.
            Den håller en erkänt hög kvalitet och är en motor i hela det svenska
            näringslivet, både ur ett ekonomiskt perspektiv och ur ett sysselsättningsperspektiv.
            Sverige är med och driver viktiga hållbarhetsfrågor som är avgörande
            för den internationella sjöfarten. Utan egen sjöfart tappar vi
            både förutsättningar och trovärdighet för detta viktiga arbete.
          </p>
          <p xml:id="i-FSybaZ7L2w6Hk1hrYfdmpw">
            Den svenska sjöfartens konkurrensförutsättningar har utretts
            och diskuterats under många år utan att några åtgärder genomförts.
            I början av 2013 presenterade regeringen sin handlingsplan för
            svensk sjöfart. Tyvärr saknar denna handlingsplan politisk vilja,
            och åtgärder som är tillräckliga för att bevara en konkurrenskraftig
            och hållbar sjöfart. För att uppnå detta behöver regeringen ta
            ett helhetsgrepp och omedelbart genomföra åtgärder för att stärka
            den svenska sjöfarten, för att på sikt förbättra säkerheten, arbetsvillkoren
            och en hållbar utveckling inom sjöfarten globalt.
          </p>
          <head xml:id="i-NnTTHgQZyDfBc8y8PZJkoV" type="h3">
            Konkurrensneutralitet mellan trafikslagen
          </head>
          <p xml:id="i-6PSNEsv7boyrJqg7JvynRr">
            Likabehandling och konkurrensneutralitet mellan trafikslagen
            är av avgörande betydelse för en effektiv resursanvändning av
            vattenvägen och för en utvecklad sjöfart.
          </p>
          <p xml:id="i-LSyY6MhJFcqn7yz4ehqbQr">
            Sjöfart är ett trafikslag, jämförbart med andra trafikslag. Samhället
            och vår exportindustri behöver alla trafikslag för ett väl fungerande
            och hållbart transportsystem. Det är därför viktigt att staten
            tar ansvar för att konkurrensvillkoren mellan dessa är neutrala,
            och till exempel ser över grundstrukturen för farledsavgifterna
            för att ta fram ett nytt avgiftssystem för infrastrukturen. Staten
            bör också säkerställa ett forskningsanslag, som möter utvecklingsbehov
            och möjligheter på samma sätt för sjöfarten som för övriga trafikslag.
          </p>
          <p xml:id="i-A5aypof9k9zo2ja4pk8sPf">
            Ett steg i att skapa konkurrensneutralitet mellan trafikslagen
            är att se över statens satsningar på infrastruktur. Av rimliga
            skäl kräver sjöfarten inte samma typ av infrastrukturella satsningar
            som väg och järnväg, men hamnar, kanaler och slussar utgör en
            viktig del av landets totala infrastruktur vilket borde avspeglas
            i planerade insatser.
          </p>
          <p xml:id="i-QVspoEnDG91f1NWw2DzqUW">
            Våra vattenvägar – längs kusten, på floder, sjöar och kanaler
            och i städer vid vatten – kan i ökad utsträckning komplettera
            landinfrastrukturen. Detta görs med mer närsjöfart, och kustsjöfart,
            den EU-klassade inlandssjöfarten, trafik med vägfärjor, godstransporter
            i städer, vattenburen kollektivtrafik mm. För att sjöfarten ska
            kunna bidra med en ökad och säker transportkapacitet, är konkurrensneutralitet
            i jämförelse med väg och järnväg avgörande – men inte nödvändigtvis
            med svenska fartyg. Det är kvalitetssjöfart som är viktigt, oavsett
            nationalitet. Däremot behövs svenska fartyg för den svenska maritima
            näringsutvecklingen, och för att skapa värden för och i Sverige.
            Det ger svenska jobb, stärkt kompetensbas, fler rederier och maritima
            företag, samt skatteintäkter till den svenska staten.
          </p>
          <head xml:id="i-4MA2jzNPNZ98CH3bn6QJt2" type="h3">
            Företagsfrämjande
          </head>
          <p xml:id="i-UCbVwhGqwD5az5paxmagxJ">
            Sverige ska vara ett föregångsland i det internationella arbetet
            för säkerhet, miljö och arbetsrätt. För att det ska vara möjligt
            måste vi inte bara ta ett helhetsgrepp på den svenska sjöfartspolitiken,
            utan också snarast genomföra ett antal enkla och kostnadseffektiva
            åtgärder.
          </p>
          <p xml:id="i-9WjmXzbJnkHYyybjwWvZq4">
            Det har länge saknats en långsiktig och politiskt brett förankrad
            strategi och vision för Sveriges sjöfart. Samtidigt krymper den
            svenska fartygsflottan. År 2009 fanns det ungefär 240 fartyg med
            svensk flagg. Nu är samma siffra nere på runt 125 stycken. I dag
            arbetar ungefär 11 000 sjömän och befäl på svenskflaggade fartyg,
            men antalet personal minskar i snabb takt. Under de senaste fyra
            åren beräknas cirka 5000 arbetstillfällen ha gått förlorade på
            svensk flaggade fartyg.
          </p>
          <p xml:id="i-Gx2T46WcHDXFCsKWeKFGVo">
            Utflaggningen rör inte längre bara handelsflottan, utan det är
            också flera färjerederier som flaggar ut sina färjor.
          </p>
          <p xml:id="i-BD3jj1o2ryArh6zG2Uuo7E">
            Sverige är beroende av sjöfart. För att Sverige inte ska vara
            helt utlämnat till utländska intressen när det gäller något så
            viktigt som bra infrastruktur för handel med omvärlden, krävs
            att det finns en svensk sjöfart. I sammanhanget är det också viktigt
            att påtala att den svenska sjöfarten ger intäkter. Utan svenska
            rederier och fartyg blir det inga skatteintäkter från branschen
            överhuvudtaget. Dessutom kommer det att motverka regeringens arbetslinje,
            eftersom både sjömän och anställda inom hela sjöfartsklustret
            kommer att gå ut i arbetslöshet.
          </p>
          <head xml:id="i-HtebDKZYLtqYfKL7iSkisc" type="h3">
            Inför tonnageskatt idag
          </head>
          <p xml:id="i-FhCNAFJWgJP9gqcUDZt3Tb">
            För att svensk sjöfart skall kunna utvecklas måste det finnas
            likvärdiga skatteregler som konkurrerande länder i Europa har.
            Tonnagebeskattning är en självklar del av skattelagstiftningen
            i så gott som alla andra europeiska sjöfartsnationer. Sverige
            är dock ännu ett undantag. Tonnagebeskattning ger rederierna möjlighet
            till långsiktig planering av sin ekonomi. I dagsläget måste en
            redare som säljer ett fartyg köpa ett nytt, för att inte tvingas
            skatta bort den eventuella vinsten.
          </p>
          <p xml:id="i-VUfa7kLH6RrKufJdu97bg1">
            Frågan om tonnagebeskattning har redan utretts, och är både enkel
            och kostnadseffektiv att införa. Därför behöver denna fråga absolut
            inte utredas ännu en gång, riksdagen har redan fattat beslut om
            att tonnagebeskattning ska införas, så nu handlar det om att regeringen
            ska införa den omgående.
          </p>
          <head xml:id="i-LQ6v4A7zpyiVTi62Q3X6oN" type="h3">
            Ett enklare regelverk och en kostnadseffektiv svensk flagg
          </head>
          <p xml:id="i-WgkLmY72ewPWcdBJtoyRpo">
            För att göra den svenska flaggan mer attraktiv för både svenska
            och globala aktörer, måste regelverket förenklas och den svenska
            flaggan göras mer kostnadseffektiv. Höga administrativa kostnader
            från statliga myndigheter, gör att den svenska flaggan får en
            stor konkurrensnackdel i förhållande till övrig likvärdig sjöfarts
            nationer. Samtidigt är kostnaden att flagga in till svensk flagg
            betydligt högre än att flagga till likvärdiga sjöfartsnationer
            i Europa.
          </p>
          <p xml:id="i-LQJPL5ChrFjKqhLkEYxYHG">
            Enkla och tydliga regler är ett av de starkaste incitamenten
            för att locka rederier tillbaka till den svenska flaggan. Vi anser
            också att det är bra om Transportstyrelsen dessutom överväger
            att utse en kontaktperson, som hanterar samtliga frågor vid registrering
            av fartyg.
          </p>
          <head xml:id="i-X51u9YzdGeYWHdaUgpTKSS" type="h3">
            Kollektivavtalslösningar
          </head>
          <p xml:id="i-DzLtWTMTa23yqi53CCcWQX">
            Arbetsmarknadens parter har ett ansvar för att bidra till att
            svensk sjöfart är både konkurrenskraftig och hållbar.
          </p>
          <p xml:id="i-7n3ugGkjE2H38F1A4iNhzZ">
            Fackförbundet SEKO har tidigare gått med på att sänka rederiernas
            bemanningskostnader, dels genom kraftiga bemanningsrationaliseringar
            och dels genom att teckna särskilda TAP-avtal. Dessa avtal gäller
            utomeuropeiskt tillfälligt kontraktsanställd personal på svenskflaggade
            fartyg. Förutom att detta avtal i sig kan uppfattas som diskriminerande,
            eftersom det i praktiken innebär att personal som kommer från
            länder utanför Europa arbetar under andra avtalsvillkor än den
            europeiska personalen, är det uppenbarligen inte en tillräcklig
            lösning på lång sikt. Den måste kombineras med andra åtgärder.
            Antalet svenskflaggade fartyg sjunker fortfarande, och Sverige
            fortsätter att tappa viktig kompetens.
          </p>
          <p xml:id="i-UztnZ1owvJbV5yF7HTZbwz">
            Sjöarbetsmarknadens parter har visat och uttrycker ambition om
            att ta gemensamt ansvar med det verktyg som står till buds inom
            kollektivavtalets område. I första hand handlar det om att fastställa
            en nivå för bemanningskostnaderna, som ger den svenska sjöfartsnäringen
            förutsättningar att konkurrera särskilt med de fartyg som är flaggade
            i Sverige, med den kvalitetsstämpel detta medför. För att skapa
            bättre förutsättningar för detta, behöver det genomföras förändringar
            i inkomstskattelagen och socialförsäkringsbalken. Detta kan åstadkommas
            till exempel genom att tillämpningsområdet för 183-dagarsregeln
            för sjömän anställda på lastfartyg (alltså inte på färjor) utvidgas,
            samtidigt som ansvaret för socialförsäkringar, pensioner m.m.
            helt lyfts över på parterna.
          </p>
          <head xml:id="i-W24sFQD8DyL4mrqG83KMi" type="h2">
            Jobb och utbildning
          </head>
          <head xml:id="i-LVzXAAk6tvrPPqTsiAV8Ta" type="h3">
            Bevara och skapa nya arbetstillfällen
          </head>
          <p xml:id="i-BCpZvR3wPV2y7rKTJUeZ3L">
            Med de förlorade jobben ombord har många arbetstillfällen inom
            övriga sjöfartsnäringen också försvunnit. Hela det svenska sjöfartsklustret
            beräknas av Tillväxtanalys sysselsätta sammanlagt cirka 105 000
            personer.
          </p>
          <p xml:id="i-ATVxbVxhHriPdUwNJkSoiU">
            Samtidigt anlöps Sverige dagligen av flera hundra lastfartyg
            och färjor (ungefär 109 000 anlöp om året). Endast en bråkdel
            av dessa hör alltså hemma i Sverige. Det finns inget som säger
            att inte en väsentligt större andel av alla dessa fartyg kunde
            vara svenskflaggade.
          </p>
          <p xml:id="i-TzhTYHBVF7qFW4MPSBhwKu">
            Sveriges nuvarande sjöfartsstöd tillkom i första hand för att
            bevara en svenskflaggad handelsflotta, vilket naturligtvis har
            avgörande betydelse för jobben. Därför är det viktigt att nivån
            på sjöfartsstödet inte sänks, om den svenska sjöfarten ska vara
            konkurrenskraftig.
          </p>
          <head xml:id="i-5QeRWuvqHXywmtmhkqTMMc" type="h3">
            Bevara kompetens och utveckla arbetsmarknaden
          </head>
          <p xml:id="i-W9YBXMK8pHGbTgkSksjwBR">
            Cirka 1 100 svenska sjöbefälsstudenter och närmare 500 svenska
            elever från sjömansutbildningen får årligen den fartygsförlagda
            delen av sin utbildning på svenskägda fartyg, såväl svensk- som
            utlandsflaggade. På detta sätt bidrar rederierna och personalen
            ombord till att sjöfartsutbildningarna i Sverige kan fortgå. Det
            är viktigt att slå vakt om dessa fartygsförlagda utbildningsplatser,
            och helst se till att de blir flera.
          </p>
          <p xml:id="i-VZLB8cbaRB6pu2E7Yhvhxj">
            De båda sjöbefälsskolorna har långt fler sökande än de kan ta
            emot. Många ungdomar från Sverige som inte kommer in på de svenska
            sjöfartshögskolorna, söker sig därför till sjöfartshögskolor på
            Åland, i Norge och i Danmark. Därefter får de arbete, ofta i svenskkontrollerade
            fartyg, inte sällan med utländsk flagg. De bor emellertid kvar
            i Sverige och spenderar sin lön här, och bidrar därmed till den
            svenska tjänsteexporten.
          </p>
          <p xml:id="i-KyPfaYzdeUvhyBYsbAnNRP">
            Det finns en potential att utbilda och sysselsätta väsentligt
            fler sjömän i Sverige. Det handlar minst om en dubblering av utbildningssystemet.
            Den internationella bristen på kvalificerat sjöbefäl ökar. Detta
            sker i takt med globalisering och ökad handel. Branschen och utbildningarna
            kan därför bidra till att skapa många nya arbetstillfällen för
            ungdomar som är bosatta i Sverige. Detta förutsätter en levande
            sjöfartsmiljö med en svenskflaggad handelsflotta med sjöfolk ombord
            som kan handleda de ungdomar som utbildar sig.
          </p>
          <head xml:id="i-V8dVpvA29spfUxWcdkPLXA" type="h3">
            Svenska modellen
          </head>
          <p xml:id="i-STree1zjCEasE4S4nkdvG8">
            En stark trend är att många redare flaggar ut sina fartyg till
            Färöarna, vars fartygsregister är klassat som bekvämlighetsflagg.
            Samtidigt fortsätter man sin verksamhet i Sverige på samma sätt
            som innan. Detta är ett effektivt sätt undgå skatter och avgifter
            – och framförallt att fackföreningar ska lägga sig i vilka rättigheter
            besättningen ska ha. Med det inte sagt att svenska redare framför
            allt väljer att flagga ut för att försämra arbetsvillkoren. Konsekvenserna
            blir emellertid en urholkning av den svenska modellen, där de
            anställda genom sina fackliga rättigheter kan förbättra sin arbetssituation,
            svenska staten förlorar miljoner i bolagsskatt och tusentals arbeten
            inom den svenska sjöfartsnäringen kommer på sikt att försvinna.
            Regeringen bör vidta åtgärder för att förhindra detta.
          </p>
          <head xml:id="i-JnUnmkyc6YjHiF9qBRMnBo" type="h2">
            Transportpolitiska åtgärder på Europa nivå
          </head>
          <head xml:id="i-DNf6qkc9rtef6iLJaDJykT" type="h3">
            En harmonisering av EU:s sjöfartspolitik
          </head>
          <p xml:id="i-3DDUKY4bdRN7VoeZmPsCWE">
            Handeln mellan olika EU-länder och EU:s export är helt beroende
            av sjötransporter. Huvuddelen av sjöfartspolitiken inom EU är
            emellertid fortfarande nationell. Samtidigt är den absolut största
            delen av sjöfarten på europeiskt vatten inomeuropeisk, alltså
            trafik mellan europeiska länder, då drygt 80 procent av all sjötransport
            mellan europeiska hamnar görs av fartyg med europeisk flagg.
          </p>
          <p xml:id="i-KSSMa292FhSSQziMF1Q6qM">
            Detta innebär att EU-ländernas sjöfartsnäringar konkurrerar med
            varandra genom osunda skattesubventioner, men också genom dåliga
            arbetsförhållanden. Idag är det så att EU:s ramregler för statsstöd
            inom sjöfarten paradoxalt nog används som konkurrensverktyg länderna
            emellan. Detta trots att dessa regler en gång skapades för att
            bevara en europeisk handelsflotta, och därmed också för att försöka
            hålla bekvämlighetsflaggade fartyg borta.
          </p>
          <p xml:id="i-4a2nFcnTgU2y7cmgSZimxB">
            Nivån för tonnagebeskattningen styrs idag av EU:s State Aid Guidelines.
            Om Sverige inför tonnageskatt och lägger sig på en så låg nivå
            som reglerna tillåter kommer detta på långsikt kunna bidra till
            att intäkterna för sjöfarten ökar. Till en början kommer det att
            kosta staten i minskade skatteintäkter med på sikt kommer intäkterna
            öka genom ökad inflaggning av fartyg och fler arbetstillfällen.
            På sätt kan också konkurrensen mellan EU:s medlemsstater neutraliseras,
            så att samma beskattningsregler för tonnage gäller i hela EU.
          </p>
          <head xml:id="i-3CzAmSFsPXJG6tgkyWrfZZ" type="h3">
            Gemensamt EU-register
          </head>
          <p xml:id="i-3vk2ERLcfvcXFZTE3rnHtv">
            De flesta länder i Europa har ett så kallat andra register -
            ett internationellt register eller en annan typ av öppet register.
            Detta innebär att ett fartyg kan ha en flagga utan att följa landets
            lagar och regler kring till exempel sjösäkerhet, skatter, arbetsrätt
            och socialförsäkringar. Sverige är ett av de få länder som istället
            tillämpar ett bemanningssystem med så kallad Tillfälligt anställd
            personal (TAP). Detta innebär att sjömän utanför EU har kontrakt
            där de inte erhåller samma lön och avlösningssystem som tillsvidareanställd
            personal. Trots att de svenska fackförbunden i grunden är kritiska
            till TAP-avtalet, har de genom detta lyckats försvara de fackliga
            rättigheterna och möjligheterna för de anställda att organisera
            sig och förhandla kollektivt. Dessa rättigheter är befästa så
            väl i den svenska lagen som i internationella konventioner.
          </p>
          <p xml:id="i-C9xdtWsCSz6YYE1M3oWjxE">
            EU är inom de flesta områden mycket effektivt på att samla och
            ena olika branscher i Europa. Sjöfarten har inom EU på många sätt
            fört en tynande tillvaro. Detta beror till stor del på att de
            olika sjöfartsnationerna löst sina problem genom att konkurrera
            internt genom olika typer av internationella register. EU behöver
            därför ta ett helhetsgrepp kring sjöfarten. Därför bör Sverige
            verka för att EU ska införa ett gemensamt fartygsregister, där
            bemanningsregler slås fast. Statsstöd ska enbart utgå till fartyg
            i detta register.
          </p>
        </div>
        <div xml:id="i-DkdVySCmeBY5LXoNrDWSis" type="motSignatures">
          <list xml:id="i-rJGj2ESvJojZzgMutntGr">
            <item xml:id="i-5LJrECudQcFkkaeVvH9VQD">
              Gunilla Carlsson i Hisings Backa (S)
            </item>
            <item xml:id="i-JzNbJ5ApoeBcYL2Y5dmpz6">
              Mattias Jonsson (S)
            </item>
          </list>
        </div>
      </div>
    </body>
  </text>
</TEI>
