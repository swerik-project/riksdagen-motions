<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03003">
  <teiHeader>
    <fileDesc>
      <titleStmt>
        <title>Förbättrade boendeförhållanden för gamla, handikappade och långvarigt sjuka (prop. 1984/85:142)</title>
        <author>Bengt Westerberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrade boendeförhållanden för gamla, handikappade och långvarigt sjuka (prop. 1984/85:142)</title>
          <idno type="rdwebb">G8023003</idno>
          <rs type="number">3003</rs>
          <ref type="dokument_url_text">http://data.riksdagen.se/dokument/G8023003/text</ref>
          <ref type="dokument_url_html">http://data.riksdagen.se/dokument/G8023003</ref>
          <ref type="dokumentstatus_url_xml">http://data.riksdagen.se/dokumentstatus/G8023003</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>BENGT WESTERBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJORN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KRTfcPFztAWVoq4DpTkAUK" type="signed"/>
        <correspContext corresp="i-KRTfcPFztAWVoq4DpTkAUK">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-788GHtzSVWps3NNq8zFMiq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3003/mot_198485__3003-001.pdf"/>
      <fw xml:id="i-SXLM3Q3yjEvq8bkFe5nBvK">
        Motion 1984/85: 3003
      </fw>
      <div xml:id="i-UMc9vEaGJP5dVWkJyZwGnR" type="motHeader">
        <div xml:id="i-BvRGx81veQLXweTbKUUgKW" type="motTitle"/>
        <div xml:id="i-3E52B2kJhLb1K9WywKLz24" type="motSubmissionInfo"/>
      </div>
      <div xml:id="i-C5691uK98gUucb2xng3FAA" type="motBody">
        <div xml:id="i-E6UWey5jxHhqaUPkHz3q3n">
          <p xml:id="i-X3ZdFRQKS8hNb8rn3Pri9y">
            1
          </p>
          <p xml:id="i-EhGy2Bea34K5pPou1P9RPH">
            Bengt Westerberg m. fl. Förbättrade boendeförhållanden för gamla,
            handikappade och lång- varigt sjuka (prop. 1984/85:142)
          </p>
          <p xml:id="i-BhRA4QDdpvD2W6tNShM5Cg">
            1. Ansvaret för glömda och eftersatta personer
          </p>
          <p xml:id="i-2jCWPg7TjZiZwruUThKKF2">
            Folkpartiet betonar människans frihet och oberoende men också,
            och med samma eftertryck, hennes samhällsansvar och hennes solidaritet
            med medmänniskorna. När vi fört fram kravet på förbättringar för
            dem som tillhör vad Bertil Ohlin en gång kallade för ”Det glömda
            Sverige” är det mot denna bakgrund. I dag tvingas omkring 60 000
            människor bo på institutioner i flerbäddsrum. De måste varje minut
            av dygnet leva inför öppen ridå med sin glädje, sorg och smärta,
            gråt, förvirring och oro, måltider och hygien, ständigt tillsammans
            med andra. Detta är oacceptabelt. Vi måste minska institutionsboendet
            och ge dem som ändå måste bo på institution rätten till eget rum
            eller att dela rum med någon som man själv har valt. De nuvarande
            förhållandena är inte bara inhumana utan troligen också kostsamma.
            Huvuddelen av kostnaderna för t. ex. äldreomsorgen går till institutioner
            och en mindre del till öppenvård. Ett minskat institutionsbo-
            ende leder på sikt både till ett mänskligare samhälle och samhällsekonomiska
            besparingar. Det kan, på kort sikt, kosta pengar att t.ex. bygga
            om föråldrade sjukhem så att de ger en hygglig boendestandard.
            Den kostnaden måste vi ta. Folkpartiet anser, även i dessa tider
            av omprövning och ekonomisk återhållsamhet, att reformarbetet
            för de glömda och eftersatta grupper som finns på institutioner
            måste fortsätta. Målet kan kortfattat beskrivas som att gamla,
            handikappade och långvarigt sjuka så långt som möjligt skall kunna
            bo kvar i vanliga bostäder eller erbjudas sådana. Det kräver en
            utbyggd och samordnad hemtjänst och hemsjukvård och bostäder som
            är tillgängliga även för den som är rörelsehindrad. Detta bör
            leda till minskat behov av institutionsboende.
          </p>
          <p xml:id="i-VEe2yE63fEB4EbvQ5Rkfvw">
            2. Institutionsboende
          </p>
          <p xml:id="i-KfofWk7UsdL5HEVmpkhdx3">
            De allra flesta som är över 65 år eller är handikappade bor i
            egen bostad. 80 2 av alla som är över 75 år bor i en egen bostad.
            En internationell jämförelse visar dock att Sverige tillhör de
            länder som har förhållandevis många institutionsplatser för äldre.
            Omkring 50 000 vistas inom långvården och något mer än 50 000
            bor på ålderdomshem. På mentalsjukhus och andra psykiatriska institutioner
            finns omkring 25 000 personer, varav en stor del är äldre, ca
            10 000. En fjärdedel av alla
          </p>
          <pb facs="riksdagen-motions-pdf/data/198485/mot_198485__3003/mot_198485__3003-002.pdf"/>
          <fw xml:id="i-tSgXKE1VYiTiQwK3uy5SH">
            Mot. 1984/85:3003 12
          </fw>
          <p xml:id="i-3tXHD6g6B6dM1FNdSwkDTS">
            utvecklingsstörda, 9 000 personer, bor på institutioner. 47 000
            rörelsehind- rade bor för närvarande på någon form av institution.
            Totalt bor alltså ungefär 140 000 personer på institutioner av
            olika slag. Det finns klara vetenskapliga belägg för att långvarig
            institutionsvistelse ofta är nedbrytande. Det medför ofta en onödig
            nedgång i funktionsförmå- gan, och individens möjligheter till
            ett självständigt liv reduceras alltför snabbt. Det har ofta omvittnats
            hur boende på institution för många innebär att den egna identiteten
            går förlorad. Man kan inte påverka sin miljö. Man får inte ta
            eget ansvar. Kontakten med samhället minskar. Man förlorar kontakten
            med vänner och ägodelar och kommer i stark beroendeställning till
            personalen. Målet måste därför vara att minska institutionsboendet.
            I de fall boende på institution är nödvändigt måste det ske under
            så hemlika former som möjligt. De institutioner som finns i dag
            uppfyller sällan det kravet.
          </p>
          <p xml:id="i-QAX5So52BuUZyGXc3zsRyE">
            Ålderdomshem
          </p>
          <p xml:id="i-F29d7cwCgq4uUiWn3wDUHs">
            1982 fanns det 1100 ålderdomshem med 56 500 platser. Antalet
            platser minskar varje år med. omkring 1000 på grund av ombyggnad
            eller nedläggning. De boende har eget rum men standarden är ofta
            låg. Den genomsnittliga rumsstorleken är 12 m?. Det är inte fråga
            om ett självständigt boende med hyreskontrakt och rätt till KBT
            (kommunalt bostadstillägg). Avgifterna på ålderdomshemmen, som
            drivs av kommunerna, är ofta inkomstprövade. Trots den låga standarden
            har en så stor del som 40 96 av de existerande platserna byggts
            under de senaste 20 åren. I ungefär hälften av de ålderdomshem
            som är byggda i två plan saknas hiss. I en tredjedel av ålderdomshemmen
            kan en rullstolsbunden inte ta sig in eller ut genom ytterdörren.
            Ålderdomshem kallas numera även servicehus med helinackor- dering.
          </p>
          <p xml:id="i-SWR6G9oQJv7PrwwAeAo9uz">
            Långvården
          </p>
          <p xml:id="i-Q3ZzTDnbaL5WR1yRmhcMiZ">
            På långvården fanns 48 000 patienter 1983. De flesta patienterna
            är mycket gamla; 80 96 är 75 år eller äldre. Vårdtiderna är ofta
            långa. 1983 hade var fjärde patient varit inskriven mer än tre
            år. En stor del av platserna har byggts de senaste 20 åren. En
            tredjedel av långvårdsplatserna betecknas som klinikplatser, en
            tredjedel finns vid fristående centrala sjukhem eller fristående
            långvårds- sjukhus och en tredjedel vid lokala sjukhem. Bostadsstandarden
            är mycket låg. 1975 hade endast var femte patient eget rum. Något
            mer än hälften av patienterna delade rum med två eller fler personer.
            I hälften av rummen fanns ingen hygienisk utrustning förutom
          </p>
          <pb facs="riksdagen-motions-pdf/data/198485/mot_198485__3003/mot_198485__3003-003.pdf"/>
          <fw xml:id="i-RqJyGCyJvkvMGHoVADkREe">
            Mot. 1984/85:3003 13
          </fw>
          <p xml:id="i-Bt3qWHt7Dg1Ta4m2k46ajr">
            tvättställ. Endast 2 800 av patienterna hade egna tavlor och
            bara 1 000 hade egna möbler. Något eget boende med hyreskontrakt
            existerar inte. Vårdavgifterna är differentierade.
          </p>
          <p xml:id="i-JQtoNSmZJhfZiQuUQoRbhw">
            Mentalsjukhus m. m.
          </p>
          <p xml:id="i-2UhUeDSy81SeqHJbHNLTNR">
            På mentalsjukhus och andra psykiatriska institutioner fanns 25
            000 personer 1982. Många är gamla; 40 96 är över 65 år. En fjärdedel
            hade en vårdtid som översteg tio år. Bostadsstandarden är mycket
            låg även på dessa institutioner. Endast en fjärdedel av platserna
            fanns i enkelrum. Över hälften av platserna saknade sanitära bekvämligheter.
            Endast 1000 hade egna möbler. Antalet platser minskar relativt
            snabbt.
          </p>
          <p xml:id="i-9BJYrGaDB5WJmEt4WPjk1F">
            Psykiskt utvecklingsstörda
          </p>
          <p xml:id="i-QDURo6frbPre7UopJdUxHe">
            Omkring en fjärdedel av de psykiskt utvecklingsstörda, dvs. ca
            9 000, bodde 1982 på institution. De stora vårdhemmen håller på
            att avskaffas och ersätts av gruppbostäder för 4 personer som
            är integrerade i den vanliga bebyggelsen.
          </p>
          <p xml:id="i-SPLTLw17LcSZzrDNRP2KKH">
            Rörelsehinder
          </p>
          <p xml:id="i-HXZozGFzzrKyFWx1nzjjG">
            Mer än en halv miljon människor är rörelsehindrade. Andelen ökar
            med åldern. Huvuddelen är äldre än 65 år. 47 000 rörelsehindrade
            bor på någon form av institution, ålderdomshem, sjukhem etc.
          </p>
          <p xml:id="i-A9WKjaswFrNx7jbZrDjGLn">
            Institutionsboende (siffrorna har avrundats till jämna 1 000-tal)
          </p>
          <p xml:id="i-MefCGvLMzHDZDB4SWwMEmr">
            Enkel- Dubbel- 3-4 5 eller S:a rum rum bäddar = fler Ålderdomshem
            56 000 - - - 56 000 Långvård 10 000 13 000 21000 4000 48 000 Psykiatrisk
            institution 6 000 5000 9 000 5000 25 000 Psykiskt utvecklingsstörda
            5 000 3 000 1000 - 9 000 Summa 77 000 21000 31 000 9 000 138 000
          </p>
          <p xml:id="i-KYdrtK3HQjxZ4FvcV5YxsH">
            De siffror som redovisas ovan bygger delvis på undersökningar
            som är uppemot tio år gamla. Det är betecknande att det inte finns
            mer aktuella siffror (i utredningen Bo på egna villkor är undersökningarna
            för långvården och de psykiatriska institutionerna dessutom felaktigt
            redovisade).
          </p>
          <pb facs="riksdagen-motions-pdf/data/198485/mot_198485__3003/mot_198485__3003-004.pdf"/>
          <fw xml:id="i-LqbHhCxF3fdaAS1SW3Z7qp">
            Mot. 1984/85:3003 14
          </fw>
          <p xml:id="i-9AjZTXdbL1RyKArTCZvgvm">
            3. Erfarenheter av dagens åldringsvård
          </p>
          <p xml:id="i-HJDSLXEAtkwzW5WynJF981">
            Sedan lång tid tillbaka har det officiella målet varit att eftersträva
            att äldre och handikappade skall bo i vanliga bostäder. Den praktiska
            politiken har dock inte anpassats till denna målsättning. De resurser
            som har satsats på t. ex. äldreomsorg i öppen form är små jämfört
            med de resurser som satsas på institutionsboende. Långvården beräknas
            kosta 10 miljarder, ålderdoms- hemmen 5 miljarder och hemtjänst,
            hemsjukvård m. m. 5 miljarder. Oklarhet mellan landsting och kommuner
            om vem som skall svara för kostnaderna har inte påskyndat utvecklingen
            mot minskat institutionsboen- de. Kommunerna skall i princip svara
            för boendet. Enligt socialtjänstlagen skall socialnämnden bl.
            a. verka för att äldre människor får möjlighet att leva och bo
            självständigt, att de får goda bostäder och att de får det stöd
            och den hjälp de behöver. Motsvarande rättigheter ges också den
            som är handikap- pad. I dag svarar även landstingen för en stor
            del av boendet. Långvården är till stor del en form av boende
            med stora inslag av omvårdnad och service men ofta inte av sjukvård
            i egentlig mening. Detta gäller särskilt sjukhemmen. Det finns
            ingen principiell skillnad mellan den verksamhet som bedrivs vid
            sjukhem jämfört med ålderdomshemmen bortsett från att det är olika
            huvudmän. På flera orter har det bedrivits försöksverksamhet om
            hur institutionsbo- endet kan minskas. Dessa projekt har bl. a.
            stötts av Spri inom ramen för det regeringsuppdrag med anledning
            av den s. k. husläkarpropositionen som lades fram av folkpartiregeringen
            våren 1979. Av försöksverksamheten i Olofström (Sprirapport 143)
            kan man dra slutsatsen att fler sjuka kan vårdas hemma, att sjukhemmet
            inte behöver bli sista anhalten för de långtidssjuka, att köerna
            till sluten långtidsvård kan elimineras och att det finns alternativ
            till en fortsatt utökning av institutions- platser. Innan försöksverksamheten
            startade var läget följande. Det allvarligaste problemet, som
            upptäcktes i undersökningen, var det stora antalet männi- skor
            som vårdades i fel vårdform. Köerna till servicehus, ålderdomshem
            och sjukhem var relativt långa. Över hälften av sjukhemspatienterna
            hade kunnat vårdas hemma om det hade funnits några alternativ.
            Besluten om långvårdsärenden fattades centralt av personer som
            ofta kände till föga om patienternas hemförhållanden. Denna situation
            kunde således radikalt förändras på ett par år bl. a. genom en
            utbyggd hemtjänst och hemsjukvård. Kommunen delades in i mindre
            enheter där distriktssköterska, hemvårdsassistent, undersköterska
            och vårdbiträden (hemsamariter) samarbetade. Den ekonomiska utvärderingen
            visade på en besparing på 1 milj. kr. framför allt genom mindre
            behov av platser på långvård och ålderdomshem. I beräkningen har
            hänsyn tagits till ökade kostnader för öppna vårdformer. Erfarenheterna
            från andra studier, bl. a. i Sundsvall och Vetlanda, visar
          </p>
          <pb facs="riksdagen-motions-pdf/data/198485/mot_198485__3003/mot_198485__3003-005.pdf"/>
          <fw xml:id="i-9B9fZF8VdV3VfH7i5GDdxG">
            Mot. 1984/85:3003 15
          </fw>
          <p xml:id="i-2mWxFb54U4hzhEDA7s418g">
            likartade resultat. Av en annan Spri-rapport kan utläsas att
            om resultaten från studierna i Vetlanda och Sundsvall antas gälla
            för hela landet skulle det ha blivit en nettobesparing på omkring
            1 miljard kronor. I Hudiksvall finns det numera lediga platser
            både på sjukhemmet och på ålderdomshemmet. Systemet bygger bl.
            a. på växelvård. Den som tillfälligt behöver extra vård skall
            kunna komma in en vecka eller ett par. Det skall inte vara några
            problem för anhöriga som vårdar äldre eller handikappade att få
            avlastning några veckor för att t. ex. åka på semester. De exempel
            som alltför ofta redovisas på att den som vårdar någon i hemmet
            inte får avlastning är både inhumana och visar dessutom på en
            småsnål inställning som alltför ofta leder till att hela vården
            måste tas över av samhället då den anhörige inte längre orkar.
          </p>
          <p xml:id="i-4F8yf6ogQbzWZyjmrucNFe">
            4. Boende och vård — på lång sikt
          </p>
          <p xml:id="i-RXpJRoakBFcgj5ZZjAHWnG">
            Servicen och vården av äldre sker i dag främst i följande olika
            boende- och vårdformer:
          </p>
          <p xml:id="i-FM47JEiRq7SuGqzXkzwgug">
            e boende i egen bostad serviceboende ålderdomshem sjukhem/långvårdsklinik
            akutsjukhus I dag fungerar det alltför ofta så att den som blir
            sjuk och kräver mer omvårdnad och service måste flytta. Det kan
            ofta bli fler flyttningar. Ju större behovet av omvårdnad är desto
            sämre och mindre självständigt boende erbjuds man. En undersökning
            i Sundsvall visar t.ex. att hälften av patienterna på ålderdomshemmet
            skulle kunna laga sin mat och diska helt själva eller med viss
            hjälp. De hade dock ingen möjlighet och stimulerades inte till
            detta på ålderdomshemmet. Vård och service bör därför inte vara
            bundna till en viss boendeform. När
          </p>
          <p xml:id="i-4uNWpcxcEaxhXVMKShkdJt">
            man behöver mer hjälp skall detta kunna erbjudas utan att man
            måste flytta.
          </p>
          <p xml:id="i-6tnWd2mTmq7QxCFgxbqrx6">
            Målet bör vara att alla ges tillgång till ett eget självständigt
            och permanent boende antingen i en ”vanlig” bostad eller i någon
            form av serviceboende. Detta serviceboende kan med fördel utformas
            som små grupper av bostäder i nära anslutning till vanliga bostäder.
            Stora servicehus, som lätt får karaktären av institutioner, bör
            undvikas. Den vård och service som ges bör inte vara knuten till
            en viss boendeform. Hemtjänsten och hemsjukvården bör vara decentraliserad
            till små enheter. Vården skall kunna ges dygnet runt. Det bör
            finnas larm och nattpatruller. Personalen inom hemtjänsten måste
            ges utbildning för sitt arbete. Ålderdomshemmen bör byggas om
            så att de medger ett mer självständigt boende. Den boende måste
            få eget kontrakt och betala normal hyra för sitt boende. Några
            avgifter, som är relaterade till inkomsten, får inte förekom-
          </p>
          <pb facs="riksdagen-motions-pdf/data/198485/mot_198485__3003/mot_198485__3003-006.pdf"/>
          <fw xml:id="i-Jz6ptqp7rQVeKx8tJ2ekL1">
            Mot. 1984/85:3003 16
          </fw>
          <p xml:id="i-YW2LTnsgBKYLfwSjCQCCT4">
            ma. Man skall betala hyra som sätts efter de principer som gäller
            på bostadsmarknaden och dessutom betala för den service man åtnjuter.
            Man skall självfallet ha rätt till KBT (kommunalt bostadstillägg).
            Långvården skall inte vara en boendeform. Långvårdsklinikernas
            funktion bör vara att svara för utredningar och rehabilitering.
            Klinikerna skall också vara en resurs för primärvården och hjälpa
            till med utbildning, utvecklings- arbete m. m. De centrala sjukhemmen
            läggs ned i stor utsträckning. De lokala sjukhemmen bör i hög
            grad användas för växelvård och för avlastning av anhöriga. Det
            blir i första hand fråga om en tidsbegränsad vistelse. Genom att
            vårdtiden vid varje tillfälle är begränsad kan väsentligt fler
            personer ges vård. Det kommer att finnas nästan bara enrummare
            på sjukhemmen och några dubbelrum för par och andra som önskar
            dela rum. Genom dessa förändringar blir det helt naturligt att
            kommunen i princip svarar för allt permanent boende. Det bör finnas
            ett stort utrymme för nytänkande och alternativ inom hemtjänsten
            och hemsjukvården. Inom vissa områden kan verksamheten skötas
            på entreprenad av annan än kommunen, t. ex. ideella föreningar.
            Mångfalden kan alltså i dessa sammanhang vara utvecklande och
            förhindra att verksamheten stelnar i etablerade former. Den kan
            också leda till att kostnaderna hålls nere genom att det går att
            göra jämförelser. Enligt socialstyrelsens bedömningar kan 6 000-10
            000 personer flytta ut från de psykiatriska institutionerna de
            närmaste åren. De allra flesta kan flytta till en vanlig bostad
            med stöd av hemtjänst och hemsjukvård. För dem som vårdas på psykiatrisk
            institution måste givetvis också rätten till eget rum finnas.
            Den nya generationen psykiskt utvecklingsstörda skrivs inte in
            på vårdhem utan erbjuds ett så självständigt boende som är möjligt
            i gruppbostäder. På sikt bör detta innebära att vårdhemmen försvinner.
          </p>
          <p xml:id="i-4HCn8ZUvQiRoaNJN5Nxz51">
            5. Omvandlingen
          </p>
          <p xml:id="i-56jKAX56YzoAmU5eifUDV5">
            Det tar självfallet tid att bygga ut hemtjänsten och hemsjukvården
            vilket är en förutsättning för minskat institutionsboende, som
            i sin tur är en förutsättning för att de som bor kvar på institution
            skall få det bättre. De institutioner som blir kvar måste byggas
            om så att alla kan få ett eget rum. Även om det inte rör sig om
            en fullvärdig bostad måste självständigt boende garanteras genom
            att den boende bor i sin bostad med hyresrätt eller bostadsrätt.
            Folkpartiet anser att denna förändring bör genomföras under en
            tioårs- period. Då skall rätten till eget rum och självständigt
            boende vara helt genomförd. Alla problem löses inte genom detta.
            Det kommer fortfarande att kvarstå många rum t. ex. på ålderdomshem
            som inte uppfyller de krav som är rimliga att ställa. Regeringen
            bör vidta åtgärder som gör att detta kan uppnås inom tio år.
          </p>
          <pb facs="riksdagen-motions-pdf/data/198485/mot_198485__3003/mot_198485__3003-007.pdf"/>
          <fw xml:id="i-PMjW33NQraq7jTt18JusEx">
            Mot. 1984/85:3003 17
          </fw>
          <p xml:id="i-KMLvwYyxK36fVKke8cykHx">
            Socialstyrelsen bör därför i sina kontakter uppmana kommuner
            och landsting att upprätta planer för att under de närmaste tio
            åren förverkliga rätten till eget rum och till ett självständigt
            boende.
          </p>
          <p xml:id="i-XeV2CTkLVXccUTayjhGAoM">
            Ombyggnadsverksamhet
          </p>
          <p xml:id="i-RNNSadEjcZ5U4ssb3ni885">
            För att förverkliga ett mer självständigt boende krävs en ombyggnad
            av många institutioner och nybyggnad av gruppbostäder för bl.
            a. psykiskt utvecklingsstörda. Kraven för att lån enligt bostadsfinansieringsförordning-
            en skall beviljas är att de resulterar i fullvärdiga bostäder,
            permanenta bostäder och att bostäderna medger självständigt boende.
            Från dessa principer föreslås vissa undantag i propositionen.
            Det självständiga boendet garanteras i allmänhet genom att bostaden
            upplåts på sedvanligt sätt, dvs. med hyres- eller bostadsrätt.
            Vi vill påpeka att det också i vissa fall kan vara aktuellt att
            upplåta bostaden med äganderätt. Man kan t. ex. bygga servicelägenheter
            åt pensionärer i radhus. För lägenheter som bebos av personer
            med handikapp skall dock undantag kunna göras från kravet på upplåtelse
            direkt till den boende. Bostadslån föreslås också ges för bostäder
            som används som s.k. avlastningslägenheter. När det gäller kravet
            på fullvärdiga bostäder vid ombyggnad av ålder- domshem anser
            vi dock att detta bör tillämpas med flexibilitet. Det finns en
            risk att alltför höga krav på utrymmen, köksutrustning osv. i
            praktiken försvårar eller förhindrar en ombyggnad. En mycket omfattande
            ombyggnad ställer högre krav på evakuering av ålderdomshemmet
            och innebär därför ofta mycket stora omställningsproblem för de
            pensionärer som bor på hemmet. Vid en mindre ombyggnad kan man
            lättare göra ombyggnaden successivt utan att alla måste flytta.
            De förändringar som krävs måste kunna genomföras relativt snart
            så att även den nuvarande generationen pensionärer har någon nytta
            av dem. Vi vill också understryka att kommunerna har goda möjligheter
            att bedöma hur ombyggnaderna skall ske. I propositionen anförs
            vidare att en ombyggnad till lägre standard än den som krävs,
            t. ex. till ett rum med kokvrå, skulle innebära att bostäderna
            inte kan ställas till den ordinarie bostadsmarknadens förfogande
            utan ombyggnad när de inte längre behövs som pensionärsbostäder.
            Vi tror dock inte att detta är något problem. Det råder på många
            orter brist på små lägenheter som ofta efterfrågas av ungdomar.
            Det förekommer redan i dag på många håll att ålderdomshem används
            som studerandebostäder eller hyrs ut som kontor. En mycket snabb
            minskning av antalet ålderdomshemsplatser kan också innebära att
            det blir svårare att få till stånd ombyggnader inom långvården
            där de verkligt miserabla miljöerna finns, därför att dessa medför
            ett ökat tryck på långvården. Bostadsstyrelsen har tidigare påpekat
            att lån för ombyggnad bör kunna ges
          </p>
          <pb facs="riksdagen-motions-pdf/data/198485/mot_198485__3003/mot_198485__3003-008.pdf"/>
          <fw xml:id="i-WNp8pwencWsNUJreXSpxGV">
            Mot. 1984/85:3003 18
          </fw>
          <p xml:id="i-WQDJzb4HhvAx6wFiSkzdSu">
            även för fastigheter som är yngre än 30 år. Denna fråga berörs
            inte i propositionen. Vi vill därför understryka att ombyggnadslån
            bör kunna ges även för institutioner som är yngre än 30 år. En
            mycket stor del av ålderdomshemmen och även andra institutioner
            har tillkommit under de senaste 20 åren. Om dessa inte kan beviljas
            ombyggnadslån försvåras strävandena att erbjuda en bra boendestandard
            för äldre högst väsentligt.
          </p>
          <p xml:id="i-HhB9Etom2qhPzPH9G1t7DL">
            Tillgänglighet
          </p>
          <p xml:id="i-N1qotvwqS4szbqV1bdExHa">
            Personer med rörelsehinder skall kunna bo var som helst. För
            att uppnå detta krävs att all ny bebyggelse och gammal bebyggelse
            följer de krav som ställs på handikappanpassning. Husen skall
            ha hiss, gångvägarna skall vara handikappanpassade och handikappfordon
            av olika slag, inklusive färdtjäns- tens taxi, skall kunna komma
            fram till portarna. Att man noga följer dessa normer har en avgörande
            betydelse för att äldre skall kunna bo kvar i sina bostäder så
            länge som möjligt. En gammal människa skall inte behöva flytta
            från sin lägenhet till långvården efter exempelvis ett lårbensbrott
            bara för att huset inte uppfyller normerna på tillgänglighet.
            Handikapporganisationerna har varnat för att det görs för många
            undantag från byggnormerna om tillgänglighet. Vi utgår från att
            regeringen följer tillämpningen av dessa regler och återkommer
            med förslag till skärpning om så skulle visa sig vara nödvändigt.
          </p>
          <p xml:id="i-7fUFwZ6a4hS6UHZdZvfiZS">
            Hissar
          </p>
          <p xml:id="i-E7GJhPrTTHfZ2QAwnDUS2A">
            Över en miljon lägenheter finns i hus med fler än två våningar
            som saknar hiss. I hus med tre våningar eller fler finns det 200
            000 trapphus som saknar hiss. Kravet på installation av hiss vid
            ombyggnad av hus som är minst tre våningar höga infördes i byggnadsstadgan
            och svensk byggnorm redan 1977. Men dispens kan lämnas bl. a.
            av kostnadsskäl och byggnadsnämnderna har också givit dispens
            för 95 26 av ombyggnadsfallen. Det finns ett hissbidrag som uppgår
            till 100 milj. kr. årligen under perioden 1984-86. Bidraget är
            så konstruerat att det motsvarar 30 96 av kostnaden och det förutsätts
            att kommunen skjuter till 20 26 av ombyggnadskostnaden. Det har
            tidigare kostat ungefär en halv miljon kronor att installera en
            hiss i ett äldre trevåningshus. Den höga kostnaden är givetvis
            orsaken till den generösa dispensgivningen. Samtidigt har den
            generösa dispensgivningen lett till att få hissar installerats
            vilket inte främjat konkurrensen och verkat produktutvecklande.
            Till saken hör att ett fåtal tillverkare dominerat hissmarknaden.
            Byggforskningsrådets hissgrupp har genom sin verksamhet hittills
            lyckats skaffa erfarenheter som pressat kostnaderna för hissinstalla-
          </p>
          <pb facs="riksdagen-motions-pdf/data/198485/mot_198485__3003/mot_198485__3003-009.pdf"/>
          <fw xml:id="i-SiRsNxbXacnx8fsECfHcvz">
            Mot. 1984/85:3003 19
          </fw>
          <p xml:id="i-RDL57auwECCzFHVPPvEtx7">
            tion med ca 100 000 kr. Målet för gruppens arbete är att få ner
            kostnaderna till omkring 300 000 kr. Bostadsstyrelsen har begärt
            10 milj. kr. av de medel som avsatts för hissbidrag till denna
            hissgrupps arbete. Regeringen föreslår dock endast att 6 milj.
            kr. beviljas. Såvitt vi kan förstå rör det sig här om missriktad
            snålhet. Även om kostnaderna för en hissinstallation minskar väsentligt
            räcker 300 milj. kr. i hissbidrag endast till några tusen hissar.
            Det måste därför vara förnuftigt att anslå mer pengar till verksamhet
            som kan medverka till att priserna för hissinstallation hålls
            nere. När kostnaderna har pressats ner ytterligare finns det ingen
            anledning att acceptera att dispens beviljas från kravet på hissinstallation
            i den utsträck- ning som nu sker.
          </p>
          <p xml:id="i-GahPcNYcm74HSiKEtNRRop">
            Tillgänglighet i den yttre miljön
          </p>
          <p xml:id="i-UdmMAdkCLNEQc449c2iqsc">
            Vi delar den uppfattning som redovisas i propositionen om angelägenhe-
            ten av att även den yttre miljön görs lättillgänglig för personer
            med rörelsehinder. För att stimulera fastighetsägare till åtgärder
            som ökar tillgängligheten föreslås ett statsbidrag på 10 milj.
            kr. Vi är positiva till detta förslag men anser att det föreslagna
            anslaget är alltför litet. Vi föreslår därför att anslaget fördubblas.
            Det räcker inte med att själva bostaden är tillgänglig för en
            person med rörelsehinder. Det krävs också att det är möjligt att
            förflytta sig i den omgivande miljön och kunna ta sig till butiker,
            fritidslokaler etc.
          </p>
          <p xml:id="i-YLKBb6nfkbh1TdftHgmLLp">
            Försöksverksamhet med integrerad boendeservice
          </p>
          <p xml:id="i-6MQyvYoetHbD5ipww5NKwf">
            I propositionen föreslås att ca 20 milj. kr. bör avsättas årligen
            under en femårsperiod för försöksverksamhet med integrerad boendeservice.
            Bidra- get skall ges för närservice och skall kunna ges till kommunen,
            bostadsför- valtare, sammanslutning av boende osv. Kommunen skall
            ha tillstyrkt verksamheten. Vi är positiva till detta förslag.
            Det är tillfredsställande att regeringen i detta sammanhang accepterat
            tanken på att även enskilda företag skall kunna göra insatser
            i samverkan med samhälleliga organ. Regeringen föreslår en anslagsram
            på 10 milj. kr. årligen förutom pengar som redan avsatts för annan
            verksamhet. Folkpartiet anser denna verksam- het mycket angelägen
            och föreslår därför att verksamheten fördubblas, vilket kräver
            att anslaget ökas till 30 milj. kr. årligen. Ett förverkligande
            av rätten till eget rum förutsätter i praktiken en snabb utbyggnad
            och förbättring av servicen som kan gesi vanliga bostadsområden.
            En ökad satsning på boendeservice leder därför fram till att vi
            snabbare kan nå detta mål.
          </p>
          <pb facs="riksdagen-motions-pdf/data/198485/mot_198485__3003/mot_198485__3003-010.pdf"/>
          <fw xml:id="i-L2T7EgesiyFYYZzaoHyvYY">
            Mot. 1984/85:3003 20
          </fw>
          <p xml:id="i-7wmoXQmhBjdBTatJdgf7bP">
            6. Hemställan
          </p>
          <p xml:id="i-BhZ287EpHmso62ojgakbaJ">
            Med stöd av det ovan anförda hemställs
          </p>
          <p xml:id="i-6VL7cxPddKkicwKa3JrV45">
            1.
          </p>
          <p xml:id="i-LgmyZBh4yqFsTXU49wLSZ6">
            att riksdagen beslutar att ge regeringen till känna vad som i
            motionen anförs om ett tioårsprogram för eget rum och självständigt
            boende, att riksdagen beslutar att ge regeringen till känna vad
            som i motionen anförs om flexibilitet vid tillämpningen av kravet
            på fullvärdig bostad vid ombyggnad av ålderdomshem och andra institutioner,
            att riksdagen beslutar att ge regeringen till känna vad som i
            motionen anförs om beviljande av lån för ombyggnad till institutioner
            som är yngre än 30 år, att riksdagen beslutar att ge regeringen
            till känna vad som i motionen anförs om enskilda alternativ inom
            hemtjänsten, att riksdagen beslutar att medge att 10 milj. kr.
            får disponeras för bidrag till samupphandling och teknikutveckling
            avseende hissinstallationer under åren 1985 och 1986, att riksdagen
            beslutar att bidrag för tillgänglighetsskapande åtgärder för kvartersmark
            får beviljas inom en ram av 20 000 000 kr. under budgetåret 1985/86,
            att riksdagen beslutar att bidrag för försöksverksamhet med uppbyggnad
            av integrerad boendeservice får beviljas inom en ram av 30 000
            000 kr. under vart och ett av budgetåren 1985/86-1989/90 samt
            att eventuellt outnyttjad del av ramen för ett budgetår får utnyttjas
            påföljande budgetår.
          </p>
          <p xml:id="i-5UWJJd2qvCh2QMU3Ke2iQW" type="date">
            Stockholm den 27 mars 1985
          </p>
          <div xml:id="i-3qd9uWejagfZ1AUSQFAbBX" type="signatureBlock">
            <p who="i-MYV5TtBU5tQGwqDu4dq25s" type="signature">
              BENGT WESTERBERG (fp)
            </p>
            <p who="i-NWjcGTLPrVzhsv5pBHnJbA" type="signature">
              JÖRGEN ULLENHAG (fp)
            </p>
            <p who="i-67kiTFbXU3qDiVNVin2wTU" type="signature">
              BJÖRN MOLIN (fp)
            </p>
            <p who="i-A8ft8hMHUcZDSE5fKdjGpq" type="signature">
              KERSTIN EKMAN (fp)
            </p>
            <p who="i-P7oVLGoBfbz4RGE5XkQtLN" type="signature">
              JAN-ERIK WIKSTRÖM (fp)
            </p>
            <p who="i-788GHtzSVWps3NNq8zFMiq" type="signature">
              INGEMAR ELIASSON (fp)
            </p>
          </div>
        </div>
      </div>
    </body>
  </text>
</TEI>
