<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01104">
  <teiHeader>
    <fileDesc>
      <titleStmt>
        <title>Sysselsättningspolitiska insatser för Värmland</title>
        <author>Sven Aspling m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sysselsättningspolitiska insatser för Värmland</title>
          <idno type="rdwebb">G8021104</idno>
          <rs type="number">1104</rs>
          <ref type="dokument_url_text">http://data.riksdagen.se/dokument/G8021104/text</ref>
          <ref type="dokument_url_html">http://data.riksdagen.se/dokument/G8021104</ref>
          <ref type="dokumentstatus_url_xml">http://data.riksdagen.se/dokumentstatus/G8021104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6yryP5FsumcdXgD5cb8aDF</idno>
            <name>SVEN ASPLING</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-7LEZYrqDXVZzSnSBmcTCn6</idno>
            <name>ELVY NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>MAGNUS PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-VdAmGTPmss2FB2W7ynYRR7</idno>
            <name>GUNNAR OLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <name>MARGOT WALLSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-KcofmNasLprpHKsdaYM625</idno>
            <name>BO FINNKVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WJ4r1ejRYfuGST1MW7wSw1" type="signed"/>
        <correspContext corresp="i-WJ4r1ejRYfuGST1MW7wSw1">
          <note type="signatory" corresp="i-6yryP5FsumcdXgD5cb8aDF"/>
          <note type="signatory" corresp="i-7LEZYrqDXVZzSnSBmcTCn6"/>
          <note type="signatory" corresp="r-0"/>
          <note type="signatory" corresp="i-VdAmGTPmss2FB2W7ynYRR7"/>
          <note type="signatory" corresp="i-aihY66rhb8LqCkSn8GhKt"/>
          <note type="signatory" corresp="i-KcofmNasLprpHKsdaYM625"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1104/mot_198485__1104-001.pdf"/>
      <fw xml:id="i-DRxWGLFQnro8YYh2D2o7fj">
        Mot. 1984/85:1104 3
      </fw>
      <div xml:id="i-Xi8rAHPdwijxMK51ww1TDH" type="motHeader">
        <div xml:id="i-ViVkXVBDcvaxHkAMiw5f39" type="motTitle"/>
        <div xml:id="i-DehwkHZoDF7HbRqNE1DAza" type="motSubmissionInfo"/>
      </div>
      <div xml:id="i-GrRM28P9JLFa5N4ANUUSgZ" type="motBody">
        <div xml:id="i-VNSUFzJmYukqnMRMGGWsoh">
          <p xml:id="i-XAvJd6VdLL7Uc21UPhp1BF">
            Mot. 1984/85
          </p>
          <p xml:id="i-DMSiWXkcFDTUkFjPkmXEuk">
            1104-1108 Motion
          </p>
          <p xml:id="i-YRa5sMBVckNqpg1iwdGRus">
            1984/85:1104
          </p>
          <p xml:id="i-4PG4kn7ZKvhQrU4NrNbHG4">
            Sven Aspling m. fl. Sysselsättningspolitiska insatser för Värmland
          </p>
          <p xml:id="i-2wkFS57wijrpq3yF5G4UJu">
            Värmland har, trots förbättrade konjunkturer, en fortsatt, relativt
            sett, hög arbetslöshet och ett minskande befolkningstal. För att
            uppnå en positiv sysselsättnings- och befolkningsutveckling krävs
            rejäla statliga insatser för att komplettera och stödja det regionala
            och lokala arbetet. Som befarat har folkmängden i Värmlands län
            minskat även under år 1984. Befolkningstalet har gått ned med
            ca 700 personer. Detta innebär att länet under de senaste fem
            åren minskat med drygt 4 100 personer. Det stora födelseunderskottet
            är alltjämt ett allvarligt problem. Den svåra situationen på arbetsmarknaden,
            särskilt för ungdomen, har medfört att länet årligen har haft
            ett flyttningsunderskott i åldersgruppen 15-29 år. Under den sista
            femårsperioden har länet således tappat 2 035 personer från denna
            åldersgrupp. Länets snabba befolkningsminskning inger oro. Den
            innebär att befolk- ningsunderlaget för grundläggande servicefunktioner
            i olika delar av länet rycks undan och att basen för finansieringen
            av landstingets och kommuner- nas verksamhet rubbas. Särskilt
            allvarlig är utvecklingen i länets norra och östra delar. Arbetsmarknaden
            i länet har under år 1984 utvecklats på ett positivt sätt. Sålunda
            har antalet lediganmälda platser ökat med ca 40 22, och den öppna
            arbetslösheten har minskat från ca 10 000 på nyåret 1984 till
            ca 8 000 ett år senare. Till en del beror förbättringen på införandet
            av systemet med ungdomslag och rekryteringsstöd, men även den
            förbättrade industrikon- junkturen och ett successivt förnyat
            näringsliv har haft en positiv inverkan på sysselsättningsutvecklingen.
            Det allmänna intrycket är att ungdomslagen fungerat bra och att
            omsätt- ningen av ungdomar varit stor. Sålunda har under år 1984
            närmare 4 000 ungdomar under kortare eller längre tid varit sysselsatta
            genom ungdomsla- gen. Ett efter hand alltmer uttalat problem är
            att ungefär en tredjedel av ungdomarna, främst flickor med ingen
            eller allmän gymnasieutbildning, har haft en tendens att bli kvar
            i ungdomslag under lång tid. Detta är ett problem som speciellt
            måste uppmärksammas. För 1985 kan man förutse — om minst nuvarande
            nivå behålls vad gäller arbetsmarknadspolitiska insatser — att
            den öppna arbetslösheten under första halvåret kommer att ligga
            något lägre än under år 1984 men med ett inslag av fortsatt hög
            långtidsarbetslöshet. Tecken tyder på att konjunkturutveckling-
            en senare planar ut med risk för att arbetslösheten i Värmland
            åter kan komma att öka. Skall ytterligare försämringar kunna undvikas
            under vintern
          </p>
          <p xml:id="i-9jh6juoh3hRdq8tgK5muJ4">
            1 Riksdagen 1984/85.3 saml. Nr 1104-1108
          </p>
          <pb facs="riksdagen-motions-pdf/data/198485/mot_198485__1104/mot_198485__1104-002.pdf"/>
          <p xml:id="i-283yCTbeCGp5Pm6tsboA4w">
            1985-1986 måste de arbetsmarknadspolitiska insatserna ligga på
            en hög nivå. I ett något längre tidsperspektiv finns anledning
            till särskild oro för syselsättningsutvecklingen i Värmlands län.
            Det är därför angeläget att få till stånd en ökning av industriinvesteringarna
            för att därmed trygga och öka industrisysselsättningen. Sysselsättningen
            inom den offentliga sektorn behö- ver ökas. Inom övriga sektorer
            måste också åtgärder vidtas. Från länets sida har betonats att
            Värmlands speciella situation med en kombination av glesbygdsproblemen
            i norra inlandet och strukturomvand- lingsproblemen i Bergslagen
            inte tillräckligt uppmärksammats. Det är just kombinationen av
            olika problem som lett till att Värmland har ett av de högsta
            arbetslöshetstalen i landet. Till detta skall läggas att en fortsatt
            strukturomvandling med tillhörande sysselsättningssvårigheter
            som följd inte kan uteslutas vid en kommande konjunkturnedgång.
            Stora Kopparbergs köp av Billerud kan befaras medföra åtgärder
            som minskar arbetskraftsbeho- vet. Stora Kopparbergs och AGA:s
            köp har dessutom inneburit att avgörande beslut för industrisysselsättningen
            fattas utanför länets gränser. En samlad och målmedveten satsning
            på Värmland har goda utsikter att lyckas. Värmlands rika naturresurser
            i form av bl. a. skogar och mineraltill- gångar, länets rika industritradition
            och inte minst tillgången på erfaren och kunnig arbetskraft utgör
            en viktig resurs. Detta är viktiga utgångspunkter vid bedömningen
            av Värmlands utvecklingsmöjligheter. En utbyggd samhällsservice
            i form av hälso- och sjukvård, skolor etc. och ett bra geografiskt
            läge med bl. a. närhet till den expansiva norska markna- den,
            är andra viktiga förutsättningar. Värmlands rika naturresurser
            kan i än större utsträckning nyttjas för vattenbruk, turism, rekreation
            och friluftsliv. Dessutom har länets långa och levande kulturtradition,
            som bl. a. fått till följd ett rikt utbud av kulturaktiviteter,
            alltmer börjat uppmärksammas som en viktig resurs i länets utvecklingsarbete.
            Karlstadsregionen utgör vidare ett naturligt tillväxtcentrum i
            Värmland, med god tillgänglighet och med en expansiv och utåtriktad
            högskola. Värmlands län har på många sätt varit ett föregångslän
            för ett nytt arbetssätt byggt på samverkan och starkt lokalt och
            fackligt engagemang. Arbetet i länet har också kommit i gång bra
            och ett flertal lovande projekt pågår t.ex. inom data- och elektronikområdet
            samt för att utveckla vattenbruket. Att åstadkomma den nödvändiga
            omstruktureringen av länets näringsliv kommer emellertid att ta
            tid, och det kommer också att krävas ett fortsatt starkt stöd
            av regering och riksdag. Mot bakgrund av den beskrivna utvecklingen
            i länet vill vi i denna motion redovisa våra krav på särskilda
            insatser för Värmland, insatser som vi menar förstärker och kompletterar
            Värmlands förutsättningar att vända utveckling- en i positiv riktning.
          </p>
          <pb facs="riksdagen-motions-pdf/data/198485/mot_198485__1104/mot_198485__1104-003.pdf"/>
          <fw xml:id="i-JWbfvuBw3Y5f7qamwHb3vp">
            Mot. 1984/85:1104 3
          </fw>
          <p xml:id="i-8p6HPXd9J7yrp3zKXT1GZK">
            Arbetsmarknadspolitiska insatser
          </p>
          <p xml:id="i-JSx1JYTWq4GujUK2jvw1t4">
            Erfarenheterna av arbetet med de regionalpolitiska projektmedlen
            har inneburit att arbetet på den regionala nivån kunnat intensifieras.
            Det har blivit mer konkret och åtgärdsinriktat. Sådana ”fria resurser”
            bör med fördel även kunna ställas till förfogande på liknande
            sätt inom arbetsmarknadspoli- tikens område. Vi föreslår därför
            att länsarbetsnämnden, i samråd med Övriga regionala intressenter,
            friare får besluta om dispositionen av tillgängli- ga arbetsmarknadspolitiska
            resurser. Bl. a. bör i vissa fall beredskapsarbete kunna kombineras
            med lokaliseringsstöd, och länsarbetsnämnden bör också kunna besluta
            om vissa utbildningsinsatser i samband med omstrukturering- en
            inom industrin. Det finns inom länet goda erfarenheter av de utbildnings-
            insatser som gjordes inom Ericssongruppens företag i Värmland
            i samband med deras omstrukturering till programvaruinriktad verksamhet.
            Ungdomsarbetslösheten är hög i Värmland. Den s.k. Örebromodellen,
            som innebär garanti om arbete i någon form eller utbildning för
            alla ungdomar upp till 25 år, borde införas i någon Värmlandskommun,
            exempelvis i Karlstad, som har hög ungdomsarbetslöshet. Behovet
            av skyddad verksamhet ökar i länet, bl. a. som en följd av ökad
            långtidsarbetslöshet. Ett s. k. timtak har nu satts för den regionala
            stiftelsens (Erress) verksamhet. Det betyder att expansionen på
            sikt omöjliggörs. Detta innebär att allt fler handikappade inte
            kan erbjudas ett arbete i den form som i många fall är den enda
            som står till buds. Ur såväl humanitär som samhällsekonomisk synpunkt
            är det motiverat att satsa på en fortsatt utbyggnad av verksamheten
            inom Erress. En projektreserv av investeringsobjekt är nödvändig
            om arbetsmarknads- politiska insatser med kort varsel skall kunna
            genomföras. Projekterings- kostnaderna är för kommunerna en betydande
            utgift. Ett förbättrat projek- teringsläge skulle kunna nås om
            det tidigare bidraget på 50 22 återinfördes. Regeringen bör vidare
            uppmärksamma behovet av byggnadsinvesteringar inom olika statliga
            förvaltningar. Mycket angelägna sådana är en genomgri- pande modernisering
            av stationsbyggnaden och bangården i Karlstad samt undervisnings-
            och servicelokaler vid högskolan i Karlstad. De senare är motiverade
            särskilt med hänsyn till den stora betydelse högskolan i Karlstad
            har för länets långsiktiga utvecklingsmöjligheter. Riksdagens
            beslut om målsättningarna för lokalisering av central statlig
            verksamhet har inte uppnåtts. Dessutom har effekten av genomförda
            utlokaliseringar urholkats genom de besparingar och rationaliseringar
            som pågår. Mot bakgrund av att behovet av nya arbetstillfällen
            i länet ökat bör därför Karlstad komma i fråga som mottagnningsort
            dels vid de övervägan- den om utflyttning av statlig verksamhet
            som förestår som ett resultat av regeringens uppdrag till verken
            att redovisa vissa decentraliseringsmöjlighe- ter, dels vid inrättandet
            av nya myndigheter samt vid organisationsföränd- ringar. Karlstad
            är genom sina goda kommunikationer och sin goda servicenivå väl
            lämpad som mottagningsort. En lämplig lokalisering är enligt
          </p>
          <pb facs="riksdagen-motions-pdf/data/198485/mot_198485__1104/mot_198485__1104-004.pdf"/>
          <fw xml:id="i-3S9qPcn5Ge4KMSXUc39fDD">
            Mot. 1984/85:1104 4
          </fw>
          <p xml:id="i-FdUPeadnpv4dMVcHGmAiCW">
            vår mening den centrala myndigheten inom den nya organisationen
            för den särskilt anordnade arbetsmarknadsutbildningen (AMU). Värmland
            har under det pågående budgetåret lyckats utveckla och genomföra
            betydande insatser inom ramen för regeringens försöksverksam-
            het med breddutbildning inom dataområdet. Det stora intresse som
            visats för projektet är mycket glädjande med tanke på det omfattande
            förnyelsebehov som finns inom det värmländska näringslivet. Vi
            bedömer det därför som ytterst angeläget att verksamheten får
            fortsätta. Den bör även utvidgas, med en betoning på något längre
            utbildningsinsatser.
          </p>
          <p xml:id="i-JuMq5GiJH2C5dPXMRdKiLs">
            Åtgärder för att främja förnyelsen av Värmlands näringsliv
          </p>
          <p xml:id="i-75rTgtDFUVpMZLiFVbSVnG">
            Utvecklingsarbetet i länet skulle väsentligt förstärkas om forsknings-
            och utvecklingsresurserna i länet vore bättre utvecklade. Genom
            tillkomsten av länets FoU-råd har grundförutsättningarna förbättrats
            men ytterligare insatser måste tillföras högskolan i Karlstad.
            Planeringsarbete pågår för ett utvecklingscentrum och en industripark
            i anslutning till högskolan i Karlstad. Projektet avser en uppbyggnad
            av FoU-verksamhet inom några för länets utveckling viktiga områden.
            För en sådan verksamhet krävs vissa enkla lokaler i anslutning
            till högskolan. Det är angeläget att statligt stöd utgår till
            projektet, som drivs i samverkan mellan högskolan, näringslivet,
            FoU-rådet och offentliga organ. Det är också viktigt att den satsning
            på regionalt viktig FoU- och kontaktverksamhet som UHÄ-utredningen
            FOMI föreslog år 1983 genom- förs. Endast en mindre del har hittills
            förverkligats. Högskolan i Karlstad prioriterar områdena teknisk
            kemi, arbetslivsforskning och datapedagogik. Det sistnämnda är
            ett ännu föga behandlat men angeläget forskningsområde, som högskolan
            i Karlstad arbetar med i samverkan med länsprojektet Elektronik
            och data i Värmland. Högskolans goda samarbete med länets fackliga
            organisationer och med arbetslivscentrum har medverkat till en
            mycket aktiv forsknings- och informationsverksamhet kring arbetslivsfrågor.
            Vi bedömer denna verksamhet som mycket angelägen och utvecklingsbar.
            Vi anser att medel bör tillföras verksamheten för ökade FoU-insatser
            vid högskolan i Karlstad 1985/86. Stiftelsen Värmlands FoU-råd
            med landstinget, Karlstads kommun, Handelskammaren m. fl. som
            huvudmän bedriver en intensiv kontaktverk- samhet för att få till
            stånd en ökad regionalt anknuten FoU-verksamhet inom viktiga tekniska
            områden. Rådet sammanför näringsliv och forskande institutioner
            vid t. ex. universitet, högskolor, branschinstitut. Det arbetar
            dessutom med projektinitiering inom bl. a. det kemitekniska området
            där projekt inom regionalt intressanta nischer bedrivs. Det är
            förmånligt att FoU-rådet fått del av de medel för kunskapsspridning
            som riksdagen beslutade om förra året. Stiftelsen bör enligt vår
            mening fr. o. m. 1985/86 få ett årligt reguljärt statligt bidrag
            för att rådet, vars positiva effekter nu kan
          </p>
          <pb facs="riksdagen-motions-pdf/data/198485/mot_198485__1104/mot_198485__1104-005.pdf"/>
          <fw xml:id="i-VAPgkWkwJmBxUyAet7rQww">
            Mot. 1984/85:1104 5
          </fw>
          <p xml:id="i-PmUkWkJ3XUzcdMvCFSbR3v">
            påvisas, skall kunna få möjligheter att vidareutvecklas. Utvecklingsarbetet
            i länet skulle underlättas om det fanns en bättre utbyggd teknisk
            och naturvetenskaplig utbildning. ”Ingenjörstätheten” i länet
            är låg. Högskolan i Karlstad har lagt förslag om utveckling av
            utbildningen i teknik vid högskolan till allmänna utbildningslinjer
            för studerande med olika bakgrund. Vi noterar med tillfredsställelse
            att regeringen föreslagit att en tvåårig yrkesteknisk högskoleutbildning
            inom högskolan med 30 platser benämnd produktionsteknisk linje
            skall förläggas till Karlstad. Det är emellertid enligt vår mening
            angeläget att behoven av en fortsatt utbyggnad av högskoleutbildningen
            inom teknikområdet vid hög- skolan i Karlstad beaktas i det utvecklingsarbete
            som pågår inom utbildnings- departementet och UHÄ. I Värmlands
            län blir turismen alltmer betydelsefull som sysselsättningsska-
            pande faktor. Prognoser tyder på snabbt ökande möjligheter för
            länet inom turistområdet. Samtidigt växer behovet att en utbildningslinje
            inom området anordnas vid högskolan i Karlstad. Frågan om utbildningslinjer
            inom turismområdet utreds f.n. Det är angeläget att en sådan linje
            anordnas i Karlstad. Lärarutbildningen i Karlstad har lång tradition
            och hög kvalitet. Till detta bidrar i hög grad den omfattande
            samverkan som sker mellan olika lärarutbildningslinjer och med
            utbildningen inom de andra yrkesutbildnings- sektorerna vid högskolan
            i Karlstad. F.n. pågår arbete med ett omfattande projekt för att
            pröva samverkan mellan ämneslärar- och mellanstadielärarut- bildningarna.
            En sådan samverkan kommer att ge positiva spridningseffekter till
            verksamheten i grundskolan. Den ofta besvärliga övergången för
            många elever vad gäller mellan- och högstadierna kan mildras.
            UHÄ har uttalat att Karlstad även i fortsättningen bör vara en
            ort med fullständig lärarutbild- ning. Det är enligt vår mening
            angeläget att lärarutbildningen i Karlstad har en nivå som ger
            erforderlig grund för en fortsatt konstruktiv utvecklingsverk-
            samhet. Inom gymnasieskolan bör ökad uppmärksamhet riktas mot
            de möjligheter som finns att utveckla kurser och linjer som kan
            tillgodose nya och expansiva sektorers behov av arbetskraft. Elektronik
            och data, turism och vattenbruk kan nämnas som exempel. Bergsskolan
            i Filipstad och rikssågverksskolan i Skoghall har båda ett väl
            utvecklat samarbete med resp. delar av näringslivet och bör med
            rätt stöd kunna vidareutveckla sina funktioner som utbildnings-,
            forsknings- och teknikcentra inom länet. Det värmländska näringslivet
            kännetecknas av ett stort förnyelsebehov. För att tillgodose detta
            krävs en kraftfull närings- och regionalpolitik. Vi avser att
            mer utförligt återkomma till dessa frågor i samband med den aviserade
            regionalpolitiska propositionen. I Värmland pågår arbete med att
            försöka realisera en rad projekt som, om de kunde genomföras,
            skulle ge betydande spridningseffekter. Inom ramen
          </p>
          <pb facs="riksdagen-motions-pdf/data/198485/mot_198485__1104/mot_198485__1104-006.pdf"/>
          <fw xml:id="i-RXnzbfBMqd5gQxgyhVPRgV">
            Mot. 1984/85:1104 6
          </fw>
          <p xml:id="i-JzYYmA741Ti1FeMQbnNGep">
            för EDV-programmet (Elektronik och data) pågår sålunda arbete
            på att etablera resurscentra i Hagfors, Filipstad, Kristinehamn,
            Säffle och Arvika. Centren kan exemplifieras med ”Hagfors Resurs
            Center”. Syftet med detta är att etablera och driva ett CAD/CAM-centrum
            för utbildning, utveckling och forskning kring området verktygsteknik.
          </p>
          <p xml:id="i-9g5usdjoFfCSevdVdq4o2s">
            Vattenbruk i Värmland
          </p>
          <p xml:id="i-N5Dmq4DBH9SS8e9yUCrx45">
            På vattenbruksområdet bedöms Värmlands län ha stora möjligheter
            genom tillgång på naturliga vatten av god kvalitet samt naturliga
            fiskstammar av storöring och sötvattenlevande laxstammar som kan
            ligga till grund för avelsarbete och odling. En projektgrupp under
            länsstyrelsens ledning har bildats, och arbete på en rad områden
            har påbörjats som syftar till att bl. a. ta vara på laxfiskeresurserna
            i länet, att utöka fisketurismen, att förbättra förutsättningarna
            för fiskodling och att främja samverkan mellan odlare samt att
            försöka åstadkomma en forskningsstation för vattenbruk. Det sistnämnda
            projektet syftar till att i samarbete med bl. a. Uppsala universitet
            åstadkom- ma ett vattenbrukscentrum i Munkfors. Ett laboratorium
            planeras, vilket skulle få tre huvudinriktningar: dels utnyttjande
            av naturliga (även försura- de) vatten, dels fiskodling, dels
            vattenbruksteknik med tyngdpunkt på integrerade system och produktion
            av fiskfoder. Ett förverkligande av projektet i fråga förutsätter
            att särskilda statliga medel ställs till förfogande. Andra strategiska
            projekt som bör komma till stånd i länet är en forsknings- och
            utvecklingsstation vid rikssågverksskolan i Skoghall samt ett
            industricentrum i Torsby. Möjligheterna att förlägga ett utvecklingscentrum/
            energicentrum med bl.a. inriktning mot teknik för framställning
            och användning av inhemska bränslen och andra alternativa energikällor
            bör också undersökas.
          </p>
          <p xml:id="i-VaLrUhssJDpQcPDzMtBxc">
            Branäsprojektet
          </p>
          <p xml:id="i-EQUCMT2HsfTZwxC7df7eEW">
            Värmland har goda förutsättningar för såväl vinter- som sommarturism.
            Betydande satsningar har också gjorts under senare år. Turismen
            ger värdefulla arbetstillfällen i områden där alternativa möjligheter
            till utbygg- nad av näringslivet saknas. Ett förverkligande av
            Branäsprojektet skulle få stor betydelse för hela norra länsdelen
            och stärka utvecklingsmöjligheterna för hela turistnäringen. För
            att projektet skall kunna förverkligas krävs en generös tillämpning
            av gällande regler för lokaliseringsstöd och att reglerna anpassas
            till de speciella förutsättningar som gäller för turism. Vi bedömer
            det som mycket viktigt att regeringen medverkar till att Branäsprojektet
            genomförs.
          </p>
          <pb facs="riksdagen-motions-pdf/data/198485/mot_198485__1104/mot_198485__1104-007.pdf"/>
          <fw xml:id="i-XKmVasD6y2PDsfkkbqcsD3">
            Mot. 1984/85:1104 +
          </fw>
          <p xml:id="i-AKxd5BsH358HdtEAAMXmtU">
            Särskilda insatser för Bergslagsområdet
          </p>
          <p xml:id="i-US9MKV5DfbB6nCzyA6esT7">
            I särskilt stort behov av förnyelseinsatser är Bergslagsområdet
            som sedan många år tillbaka kraftigt påverkats av strukturomvandlingen.
            Härigenom har de branscher som varit basen för sysselsättningen
            minskat. De insatser för förnyelse av näringslivet i Bergslagen
            som regeringen medverkat till är därför angelägna. Omstruktureringsarbetet
            kommer enligt vår mening att ta lång tid och kräva stort engagemang
            från central, regional och lokal nivå. Ett omfattande arbete särskilt
            från kommunernas sida är en nödvändig förutsätt- ning. Vi förutsätter
            därför att regeringen även framdeles anslår medel för förnyelseinsatser
            inom Bergslagsområdet. Detta är nödvändigt för att arbetet i berörda
            kommuner skall kunna bedrivas på ett mer långsiktigt och planerat
            sätt. Det regionala och lokala utvecklingsarbetet har tack vare
            de regional- politiska projektmedlen kunnat intensifieras. Arbetet
            har blivit mer konkret och åtgärdsinriktat, och goda resultat
            har nåtts på ett flertal områden. Mot bakgrund av den kombination
            av problem som drabbat Värmlands län är det nödvändigt att länets
            andel av projektmedlen ligger på lägst nuvarande nivå. Det är
            också nödvändigt att investeringsmedel av en friare karaktär kan
            ställas till förfogande när projekten är färdiga att genomföras.
            Erfarenheten visar att de projekt som nu kommer fram många gånger
            ligger inom nya områden som inte täcks in av nuvarande stödsystem.
            En väl utbyggd infrastruktur är en viktig förutsättning för att
            lyckas i arbetet på att utveckla länets näringsliv. I detta sammanhang
            är goda kommunikationer mycket viktiga. Trots att stora insatser
            skett för att utveckla såväl gods- som persontransportmöjligheterna
            under senare år krävs insatser på vissa nyckelområden. Vi vill
            här peka på behovet av flygförbindelser som underlättar för bl.
            a. näringslivet att snabbt nå viktiga internationella centra.
          </p>
          <p xml:id="i-XTNxKqysDH7muafjN5eX35">
            Kommunikationer
          </p>
          <p xml:id="i-EU5XH4e5S5pDS6t5U8nxDm">
            En av de viktigaste regionalpolitiska insatserna i Värmland är
            en utbygg- nad och förbättring av vägnätet. Detta har understrukits
            i en av oss framlagd särskild motion. På järnvägssidan är det
            angeläget att Karlstad planeras in tidigt vid utbyggnaden av snabbtågsförbindelserna.
            Vid beslut om eventuella nedläggningar av trafiksvaga banor i
            länet och övergång till busstrafik krävs att extra medel ställs
            till förfogande för vägupprustningar. Vänersjöfarten missgynnas
            av nuvarande utformning av transportstödet. Transportstödet bör
            få en utformning som även ger landtransporterna till Vänerhamnarna
            generösare bidragsbestämmelser. Nuvarande prissättning på bensin
            strider mot den regionalpolitiska utjämning som riksdagen flera
            gånger uttalat som målsättning. Vi anser därför att riksdagen
            hos regeringen bör begära en skyndsam kartläggning av
          </p>
          <pb facs="riksdagen-motions-pdf/data/198485/mot_198485__1104/mot_198485__1104-008.pdf"/>
          <fw xml:id="i-FcEbTazVGFd7QnSCF5QymN">
            Mot. 1984/85:1104 8
          </fw>
          <p xml:id="i-WiuAn2pze94WXCH3eGxdHb">
            bensinprisets variationer och också prövar möjligheterna att
            åstadkomma ett regionalt rättvisare prissystem på bensin.
          </p>
          <p xml:id="i-HKND1KwtyVV1ZFkQRj3Pjj">
            Teleförbindelser
          </p>
          <p xml:id="i-XEqbsUFHgYj7r4B9KEyZme">
            I länet pågår inom ramen för EDV-programmet en intensiv satsning
            på utvecklingen av elektronik och data. För att arbetet skall
            bli framgångsrikt krävs att teleförbindelserna såväl till länet
            som inom länet förbättras. Televerket bör få i uppdrag att prioritera
            utbyggnaden och förbättringen av Värmlands teleförbindelser. Det
            är nödvändigt att de regionalpolitiska aspekterna får väga tungt
            vid besluten om utbyggnaden av det nya datanätet.
          </p>
          <p xml:id="i-6mH7qYW3DkTcUgonTRru53">
            Hemställan
          </p>
          <p xml:id="i-KAci5dTDD8Ngx8pXo9V4fT">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om Värmlands
            behov av särskilda insatser.
          </p>
          <p xml:id="i-5iEMq21cMBXuqdzW4iH4mu" type="date">
            Stockholm den 22 januari 1985
          </p>
          <p xml:id="i-VYjkYUYgUmQSKfw43Lxkka">
            SVEN ASPLING (s) ELVY NILSSON (s) MARGOT WALLSTRÖM (s) MAGNUS
            PERSSON (s) BO FINNKVIST (s) GUNNAR OLSSON (s)
          </p>
        </div>
      </div>
    </body>
  </text>
</TEI>
