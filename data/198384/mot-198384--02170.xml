<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02170">
  <teiHeader>
    <fileDesc>
      <titleStmt>
        <title>Förbättrad kontroll av export</title>
        <author>Rune Rydén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad kontroll av export</title>
          <idno type="rdwebb">G7022170</idno>
          <rs type="number">2170</rs>
          <ref type="dokument_url_text">http://data.riksdagen.se/dokument/G7022170/text</ref>
          <ref type="dokument_url_html">http://data.riksdagen.se/dokument/G7022170</ref>
          <ref type="dokumentstatus_url_xml">http://data.riksdagen.se/dokumentstatus/G7022170</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>RUNE RYDÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JubQKKQgCD6Rrwdeawt7v3" type="signed"/>
        <correspContext corresp="i-JubQKKQgCD6Rrwdeawt7v3">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2170/mot_198384__2170-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2170
          </p>
          <p>
            Rune Rydén Förbättrad kontroll av export
          </p>
          <p>
            Under ovanstående rubrik har kommissionen mot ekonomisk brottslighet
            föreslagit regeringen en betydligt utökad kontroll av den svenska
            exporten. Framställningen har gjorts i en skrivelse av den 16
            augusti 1983. Kommissionens skrivelse har sedermera resulterat
            i en proposition från finansministern i vilken kommissionens förslag
            okritiskt accepterats utan hänsyn till åtskilliga tunga remissinstansers
            avstyrkande. Dessutom bör framhållas att de förslag som kommissionen
            framfört är utomordentligt dåligt underbyggda. Förslagen har sin
            grund i en promemoria som upprättats inom tullverket och som i
            sin tur baserats på en undersökning av mycket begränsad omfattning
            utförd av brottsförebyggande rådet 1980. De exempel på ”brottslighet”
            som där anförs har i obetydlig omfattning någonting med ekonomisk
            brottslighet att skaffa. Mycket tyder på att enbart den etikett
            som sålunda satts på de företeelser som berörs har medverkat till
            att frågorna förts vidare i finansdepartementets del av budgetpropositionen.
            En del av kommissionens förslag som medtagits i propositionen
            gäller en utökad fysisk kontroll av exporten. Här föreslås inrättande
            av fem speciella exportkontrollgrupper bestående av fyra man i
            varje och som dessutom skall förses med var sin bil. Givetvis
            måste tullmyndigheterna ha möjlighet att genom stickprovskontroll
            utöva kontroll över exporten. Emellertid förefaller den insats
            som nu görs vara tämligen drastisk. Det är svårt att föreställa
            sig hur en så pass omfattande stickprovskontroll skall kunna genomföras
            utan att leveranserna till utlandet avsevärt försenas. Detta stämmer
            mycket illa med den trend som f.n. är stark hos åtminstone större
            exportföretag som i stor utsträckning vill ha transportörernas
            garanti för att ett transportuppdrag skall genomföras inom viss
            angiven tid. Avsikten härmed är att kunna nedbringa lagerstorlekarna
            och därigenom spara räntekostnader, en nödvändighet för att vidmakthålla
            en lönsam internationell handel. Detta gäller inte minst exportföretag
            i Sverige som ju rent geografiskt ligger långt från våra största
            exportmarknader. Man kan alltså befara att exportleveranserna
            avsevärt skulle störas om en så omfattande kontroll införs. Jag
            vill därför ifrågasätta om inte tullverket genom riktade stickprovskontroller
            utförda genom en omplacering av befintlig personal skulle vara
            tillräckligt för det avsedda ändamålet. I avvaktan på en utredning
            rörande detta sistnämnda alternativ vill jag sålunda yrka avslag
            på finansministerns förslag om inrättande av fem exportkontroll-
            grupper. En annan väsentlig del av förslaget gäller ett krav på
            att den
          </p>
          <pb facs="riksdagen-motions-pdf/data/198384/mot_198384__2170/mot_198384__2170-002.pdf"/>
          <p>
            Mot. 1983/84:2170 1
          </p>
          <p>
            exportanmälan som av exportören skall avlämnas till tullmyndigheterna
            skall innehålla uppgift om fakturanummer och att ett fakturaexemplar
            skall fogas till anmälan. Ett sådant krav skulle bli utomordentligt
            betungande för många svenska exportörer. I många fall levereras
            dokumenten till mottagaren i andra länder med kurirsändningar
            som är helt skilda från leveransen av själva varan. Ofta föreligger
            inte fakturan när varan sänds i väg. Skulle man då kräva att faktura
            bifogas sändningen måste leveransen hållas tillbaka intill dess
            att en faktura kan framställas. Detta innebär oundvikligen en
            leveransförsening. I många andra fall tas ingen faktura ut hos
            säljaren ur de datasystem man använder sig av utan fakturauppgifterna
            transfereras direkt via datanätet till mottagarens dator i mottagarlandet
            där fakturan skrivs ut. Detta förfarande har av flera företag
            tillämpats under några år och kommer att bli alltmer vanligt.
            Ett krav på att faktura skall fogas till exportanmälan innebär
            att rutinerna måste omarbetas och en faktura tas ut hos exportören
            vilket innebär stora omställningar, kostnader och leveransförseningar.
            Som ovan framhållits medför det stora kostnader och svårigheter
            för exportörerna att uppfylla de krav som ställs i propositionen.
            Givetvis måste man för att ett system av detta slag skall kunna
            införas kunna förvänta sig att effekten härav blir positiv. I
            detta sammanhang måste fastslås att de flesta svenska exportörer
            är synnerligen seriöst arbetande företag som definitivt inte har
            någon avsikt att undandra de svenska myndigheterna erforderlig
            information. För dessa skulle en pålaga av nu förevarande art
            endast medföra leveransförseningar och stora onödiga kostnader.
            Det kan också ifrågasättas om man skulle uppnå någon som helst
            effekt med de föreslagna åtgärderna med avseende på den del av
            exportörerna, som av ekonomiska eller andra skäl undandrar sig
            skyldigheten att deklarera sin export. Denna andel av de svenska
            exportörerna är mycket ringa och dessa skulle utan större svårigheter
            genom falska fakturor kunna fortsätta sin kriminella verksamhet.
            Det finns här anledning att citera vad Svea hovrätt i sitt remissvar
            framhåller i detta sammanhang. Man säger följande:
          </p>
          <p>
            Däremot är det inte säkert att kontrollmöjligheterna vidgas i
            de fall då falska fakturor kommer till användning. Det är därför
            tveksamt om fördelarna med förslaget är så påtagliga att de motiverar
            det merarbete och de kostnader för såväl staten som det seriöst
            arbetande näringslivet som det kommer att innebära. Förslaget
            rimmar i sig illa med statsmakternas uttalade strävanden att underlätta
            internationell handel och att motverka krångel och byråkrati.
          </p>
          <p>
            Mot bakgrund av ovanstående vill jag bestämt avråda från att
            förslaget rörande uppgifter i exportanmälan om fakturanummer och
            kravet på att foga
          </p>
          <p>
            en fakturakopia till exportanmälan införs. Jag vill därför föreslå
            att förslaget icke bifalls.
          </p>
          <pb facs="riksdagen-motions-pdf/data/198384/mot_198384__2170/mot_198384__2170-003.pdf"/>
          <p>
            Mot. 1983/84:2170 12
          </p>
          <p>
            Med hänvisning till det anförda hemställs att riksdagen beslutar
            avslå förslaget rörande uppgifter i exportanmä- lan om fakturanummer
            och kravet på att foga en fakturakopia till exportanmälan.
          </p>
          <p>
            Stockholm den 25 januari 1984
          </p>
          <p>
            RUNE RYDÉN (m)
          </p>
        </div>
      </div>
    </body>
  </text>
</TEI>
