<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03190">
  <teiHeader>
    <fileDesc>
      <titleStmt>
        <title>Cyberbrott och internetbaserad brottslighet</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3190 av Tomas Tobé m.fl. (M, C, L, KD)</title>
          <idno type="rdwebb">H5023190</idno>
          <rs type="number">3190</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023190/text</ref>
          <ref type="dokument_url_html">http://data.riksdagen.se/dokument/H5023190</ref>
          <ref type="dokumentstatus_url_xml">http://data.riksdagen.se/dokumentstatus/H5023190</ref>
          <ref type="docx">http://data.riksdagen.se/fil/EB71141B-61E8-42C6-8030-B7558605A79B</ref>
          <ref type="pdf">http://data.riksdagen.se/fil/68BD0304-517D-4FF7-8DAC-E76370F4F8F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V1rSiric4tE6f2yofs2nke" type="signed"/>
        <correspContext corresp="i-V1rSiric4tE6f2yofs2nke">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-134erSCgD3RLb3ToDYLyXT" type="submitted">
          <date when="2017-10-05"/>
          <time when="11:30:40"/>
        </correspAction>
        <correspAction xml:id="i-GHfmNyfAFQrwRKRsEi4UK7" type="reviewed">
          <date when="2017-10-05"/>
          <time when="11:46:43"/>
        </correspAction>
        <correspAction xml:id="i-PNF235jpPd8TceRen7zD8g" type="referred">
          <date when="2017-10-13"/>
        </correspAction>
        <correspAction xml:id="i-BdP2yZKVuHJKGavxwfZm8y" type="assigned">
          <date when="2018-11-20"/>
          <time when="08:58:36"/>
        </correspAction>
        <correspContext corresp="i-BdP2yZKVuHJKGavxwfZm8y">
          <ref type="assignedTo">Justitieutskottet</ref>
        </correspContext>
        <correspAction xml:id="i-AMx9kTV33gBz9hamtfWWWn" type="behandlas_i"/>
        <correspContext corresp="i-AMx9kTV33gBz9hamtfWWWn">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BEadMzvW2pSmgSUgdPPG2P" type="behandlas_i"/>
        <correspContext corresp="i-BEadMzvW2pSmgSUgdPPG2P">
          <ref type="uppgift">2017/18:JuU13</ref>
          <ref type="ref_dok_id">H501JuU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU13</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A9VcM9Wmzow64newbeAPFk" type="motHeader">
        <div xml:id="i-GWBPV8GgjD5rQJXWgXf7Ds" type="motTitle">
          Motion till riksdagen 2017/18:3190 av Tomas Tobé m.fl. (M, C,
          L, KD) Cyberbrott och internetbaserad brottslighet
        </div>
      </div>
      <div xml:id="i-GNVc2a5PC9RomPRTCa1toi" type="motBody">
        <div xml:id="i-2f776YHUzSc1SaFSmukXDv" type="motProposal" subtype="förslag">
          <head xml:id="i-3Nw8KrX4mDstf3VAVdgFN8">
            Förslag till riksdagsbeslut
          </head>
          <list xml:id="i-WT3hcAPQcEqpiZKgFX8Nok" style="ol">
            <item xml:id="i-TX4tqBZhK1sW8bRMpeJoYS">
              Riksdagen ställer sig bakom det som anförs i motionen om en skyndsam
              uppstramning av tillgången till id-handlingar för att minska id-stölder
              och bedrägerier och tillkännager detta för regeringen.
            </item>
            <item xml:id="i-7XwFodBJVUfEHtp62mg6GC">
              Riksdagen ställer sig bakom det som anförs i motionen om internationellt
              polisiärt samarbete rörande it-relaterad brottslighet och tillkännager
              detta för regeringen.
            </item>
            <item xml:id="i-AX8sFmE2ewcTMnr6kZFt8u">
              Riksdagen ställer sig bakom det som anförs i motionen om en samlad
              strategi för att höja kunskapen om den it-relaterade brottsligheten
              i hela rättsväsendet och tillkännager detta för regeringen.
            </item>
            <item xml:id="i-AKb1ZJeEhZTB16cEzrQP9f">
              Riksdagen ställer sig bakom det som anförs i motionen om ökad
              samordning av information kring bedrägerier, phishing och andra
              internetbaserade brott och tillkännager detta för regeringen.
            </item>
            <item xml:id="i-4J95ojox5jNmAyfYyD26wd">
              Riksdagen ställer sig bakom det som anförs i motionen om branschsamverkan
              för att motverka internetbaserade bedrägerier och tillkännager
              detta för regeringen.
            </item>
          </list>
        </div>
        <div xml:id="i-BALDfhVCH1EPnsqavP1NwK" type="motContent">
          <head xml:id="i-Te1LVWfPHxPiWmjc9ro24W" type="h1">
            Motivering
          </head>
          <p xml:id="i-BELGRKkEy2zjYf556YQGGj">
            De positiva effekter internetanvändandet i samhället har lett
            till har också en mörk baksida. En arena har öppnat upp sig för
            kriminalitet där den teknologiska utvecklingen i kombination med
            anonymiteten i användandet gör att kontroll och kartläggning av
            de brott som sker online är svåra att hantera. Brottslingar lockas
            av att risken att åka fast är liten och inkomsterna stora samtidigt
            som de slipper möta den utsatte öga mot öga. Krafttag måste tas
            mot brottslighet där internet och annan teknik används som verktyg.
          </p>
          <p xml:id="i-Mkog4dxGKipb68Z5WkY7SM">
            Bland de brott som begås med internet som verktyg är till exempel
            bedrägerier och utpressning. Bedrägeribrotten inbegriper ofta
            till exempel id-kapningar, kontokorts­bedrägerier och annonsbedrägerier
            och tillhör en av de brottstyper som ökade mest i antal under
            2016. Datorbedrägerierna, som ökade med 39 procent, var det brott
            som ökade allra mest. I de flesta fall handlar det om stulna kortuppgifter
            som används för köp på internet. Brottslingen kan till exempel
            ha hackat sig in i ett företags databas och på så sätt kommit
            över tiotusentals kortuppgifter, eller ha skickat ut falska mejl
            där man utger sig för att vara från ett välkänt företag eller
            myndighet.
          </p>
          <p xml:id="i-AyVTVrVjveU2wiVC3kasWx">
            Många bedrägerier blir möjliga med hjälp av en kapad identitet,
            där gärningsmännen utnyttjar någon annans identitet för att ta
            lån och/eller göra inköp på kredit från flera olika ställen. Brottsoffret
            får ägna mycket tid och möda åt att ringa runt till flera olika
            banker och näringsidkare för att sätta stopp för brottslighet
            där brottsoffrets identitet används. Riksdagen har beslutat om
            ett tillkännagivande till regeringen om en brottsofferportal för
            personer som utsätts för id-kapningar eller bedrägerier.
          </p>
          <p xml:id="i-8NJ183EwWCeEqdzqXPusLW">
            Regeringen har sedan dess tagit vissa steg på området, bland
            annat genom att i maj 2016 ge Brottsoffermyndigheten i uppdrag
            att komma med förslag till ett bättre digitalt bemötande av den
            som blivit utsatt för brott. Förslagen presenterades i maj 2017
            och föreslår bland annat att varje myndighet bör utveckla e-tjänster
            som möjliggör för brottsutsatta att kommunicera digitalt med myndigheterna,
            att Brottsoffermyndigheten bör få i uppdrag att verka för att
            information till brottsutsatta som presenteras på rättsväsendets
            webbplatser blir mer likformig och omfattar en beskrivning av
            hela rättsprocessen och att den drabbade bör kunna spärra sina
            identitetsuppgifter på ett och samma ställe.
          </p>
          <p xml:id="i-9tvGHZ9fvpqs3oksEnt8cG">
            Polisen har ägnat ökade resurser åt utredning av bedrägeribrotten
            sedan 2008, men enligt Brå finns fortfarande en obalans mellan
            brottsvolymen och de tillgängliga utredningsresurserna. Polisens
            förmåga står inte i paritet med antalet brott som begås, med långa
            handläggningstider och press att snabbt lägga ned ärenden som
            följd. Brottsförebyggande rådet har pekat på att det finns en
            uppfattning om att vissa viktiga kompetenser saknas inom polisens
            bedrägeriutredningsverksamhet, till exempel specialkompetens avseende
            välfärdsbedrägerier eller kompetenser som behövs vid analyser
            av olika typer av bevisningsunderlag, bland annat revisorer. Polisen
            måste ha de resurser som behövs för en effektiv brottsbekämpning.
            Riksdagen har beslutat om ett tillkännagivande till regeringen
            om att prioritera en stärkt förmåga inom polisorganisa­tionen
            att utreda bedrägeribrott.
          </p>
          <p xml:id="i-LyCgVAexzjAdUBKi3e4JZM">
            Brottsförebyggande rådet har betonat att det är av vikt för myndigheterna
            att tänka utifrån ett helhetsperspektiv när det gäller missbruk
            av identiteter och att de vid misstanke om att en identitet missbrukas
            ska sträva efter ett effektivare sätt att utbyta information.
            Allianspartierna anser att det behövs en utredning om ökad samordning
            och information mellan myndigheter i arbetet mot id-intrång för
            att underlätta det förebyggande arbetet, något som riksdagen har
            riktat ett tillkännagivande till regeringen om.
          </p>
          <head xml:id="i-GJeyhg1uUdrWVug2vCSjUx" type="h2">
            ID-handlingar
          </head>
          <p xml:id="i-NpviUf3gmmEzpd9sWQQvyv">
            De runt 15 godkända identitetshandlingar som finns i Sverige
            idag kan utfärdas av tre myndigheter – Polisen, Skatteverket och
            Transportstyrelsen. Utöver detta kan större banker utfärda SIS-godkända
            id-kort (SIS = Swedish Standards Institute) åt sina kunder, och
            anställda vid vissa företag och myndigheter kan få SIS-godkända
            id-kort utfärdade av sina arbetsgivare. Det stora antalet godkända
            identitetshandlingar i Sverige benämns i Brottsförebyggande rådets
            kartläggning av bedrägeribrottsligheten i Sverige som ett problem.
            Det underlättar missbruk och gör det svårare att kontrollera identiteter.
            Två åtgärder efterfrågas från flera berörda myndigheter och delar
            av näringslivet: ett nationellt id-kort samt en central aktör
            som garanterar säkra identitetshandlingar. Kvaliteten på och antalet
            godkända id-handlingar i Sverige bör snarast ses över, för att
            på så vis minska möjligheterna till utnyttjande av annans identitet.
            En utredning tillsattes i augusti 2017 i mening att förbättra
            hanteringen och säkerheten kring svenska identitetshandlingar.
            Med anledning av det stora antalet bedrägerier måste en skyndsam
            förändring till för att skydda enskilda från identitetsstölder
            och bedrägerier.
          </p>
          <head xml:id="i-3bG8oeoYqiwUZWAkguuvYQ" type="h2">
            Internationellt samarbete
          </head>
          <p xml:id="i-RpkytQzKCBAWAaK189KTWm">
            I maj 2017 infekterade en massiv krypteringsattack hundratusentals
            datorer i runt 150 länder. Attacken spred ett krypteringsvirus
            (ransomware) som låste filer på infekterade datorer. Krav på tusentals
            kronor i ersättning krävdes för att upplåsning av datorerna skulle
            ske. Detta exempel är bara ett av många där internetrelaterad
            brottslighet har en internationell prägel.
          </p>
          <p xml:id="i-Bm7eB2GyiW6v7UbJ7Tv3Rw">
            Eftersom många internetbaserade brott kan spåras utomlands minskar
            möjligheterna att klara upp brotten. I de fall då andra stater
            ligger bakom dataintrång eller annan brottslighet ökar svårigheterna
            att utreda brottet och väcka åtal ytterligare. Interna­tionellt
            polisiärt samarbete är därför viktigt för att kunna lagföra många
            av de som står bakom olika typer av internetbaserad brottslighet.
            Svensk polis deltar redan nu i internationell verksamhet inom
            ramen för operativa och strategiska avtal med länder och organisationer.
            EU-samarbetet liksom det nordiska polissamarbetet, Schengen­samarbetet,
            de internationella missionerna samt det arbete som sker via Polisens
            sambandskontor utomlands har hög prioritet. Samarbetet med organisationer
            som till exempel Europol, Cepol och Interpol är också centralt
            för den internationella verksam­heten. En ökad internationalisering
            av brottsligheten, framför allt när det gäller brott som begås
            med internet som redskap, ställer krav på ökat internationellt
            samarbete på mellanstatlig och polisiär nivå och en översyn av
            detta bör därför göras.
          </p>
          <head xml:id="i-7uAobJaYZnvQ6dCbzm9PRd" type="h2">
            Samlad strategi för att höja utbildningsnivån för att utreda
            IT-relaterad brottslighet
          </head>
          <p xml:id="i-8JJ1gbitaJs2EhKoNK4PPU">
            Internet har också blivit en ny arena för brott. Hat, hot och
            kränkningar sprids på bloggar och andra forum, ett snabbt klick
            på en länk kan leda till ett länsat bankkonto, att öppna en fil
            kan leda till att samtliga filer på datorn krypteras och genom
            utpressning kan vi tvingas att betala för att få tillbaka kontrollen
            över våra datorer. För att möta hoten inom IT-området är det viktigt
            att höja kunskapen om den IT-relaterade brottslig­heten i hela
            rättsväsendet. Fler brott måste utredas och bestraffas, men kunskapen
            inom rättsväsendet är ofta bristfällig och anmälningar blir liggande
            eller läggs ner i samma ögonblick som de kommer in. Det behövs
            en samlad strategi för att se över hur man kan höja utbildningsnivån
            för att utreda IT-relaterad brottslighet inom hela rättsväsendet.
          </p>
          <head xml:id="i-P3bXrYGssWPHA43uaYo4St" type="h2">
            Ökad information
          </head>
          <p xml:id="i-JUDUfnfGcrmQkTD1cV1JAi">
            Den krypteringsattack som nämnts ovan och som i maj 2017 påverkade
            hundratusentals personer världen över är bara en av de attacker
            som har skapat stora svårigheter för såväl privatpersoner som
            företag. Risken för att falla offer för den här såväl som andra
            typer av IT-relaterade brott, såsom till exempel phishingmejl,
            där brottslingen försöker få tillgång till exempelvis lösenordsinformation
            eller kontokortsnummer, är stor, men kan till stor del undvikas
            om man har rätt kunskaper. Många brott kan undvikas genom att
            konsumenter och företag ges ökad information kring hur man undviker
            att utsättas för såväl bedrägerier och annan typ av internetrelaterad
            brottslighet. Om man utsätts är det också viktigt att man i enlighet
            med Brottsoffermyndighetens förslag, och även allianspartiernas
            tidigare förslag om en brottsofferportal, kan spärra sina identitets­uppgifter
            på ett och samma ställe.
          </p>
          <head xml:id="i-DuGYt5CKGWFCecdgAJcTUX" type="h2">
            Samverkan för att motverka bedrägerier
          </head>
          <p xml:id="i-LforBhEhUHFtSzGV21Euce">
            Flera branscher som berörs av bedrägerier har forum eller branschorganisationer
            där säkerhetsansvariga träffas för att utbyta erfarenheter och
            viss samverkan och utbyte av information sker redan inom näringslivet.
            Enligt Brottsförebyggande rådet är samord­ningen viktig för att
            snabbt identifiera nya brottstrender och genom att konkurrenter
            enas om en standard i säkerhetsfrågor blir det lättare att öka
            intresset för säkerhet hos företagen. Branscher som inte har några
            samverkansforum och företag som inte ingår i en branschorganisation
            har å sin sida mycket att vinna på att inleda samarbeten eller
            kopiera säkerhetslösningar. I annat fall finns en risk att de
            drabbas hårdare av brottslig­heten, eftersom de annars lättare
            kan uppfattas som måltavlor. Intervjuerna med gärningspersonerna
            talar enligt Brottsförebyggande rådet också för att det snabbt
            sprider sig vilka företag som ligger efter med säkerhetsarbetet.
            Näringslivet har ansvaret för ökad samordning av information såväl
            när det gäller bedrägerier som när det gäller annan typ av IT-relaterad
            brottslighet. Regeringen bör se över möjligheten att underlätta
            ökad samordning av information för att motverka denna typ av brottslighet.
          </p>
        </div>
        <div xml:id="i-9RGNQV6hxNnCzCZGtX57ah" type="signatureBlock">
          <list xml:id="i-3BEdj3zo6STbcwCYXEQgJP">
            <item xml:id="i-WJ3TT38T7EYJxYk9kwJwm9" who="i-M8LKQKEcsjHJKv8kSmhVcX" type="signature">
              Tomas Tobé (M)
            </item>
            <item xml:id="i-7HoVywZwXbWPHXstngcBdy" who="i-5FLxNWhtPm9nrMhcBeFsUk" type="signature">
              Johan Hedin (C)
            </item>
            <item xml:id="i-4TtuDnvE9SKngyiQ3pn8ob" who="i-Kn2C4HPwWcqbEgtUtWTc5F" type="signature">
              Roger Haddad (L)
            </item>
            <item xml:id="i-NWNTUAtoKNC82B5qparm8k" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
