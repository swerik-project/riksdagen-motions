<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-02476">
  <teiHeader>
    <fileDesc>
      <titleStmt>
        <title>Handel med receptfria djurläkemedel</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2476 av Johan Hultberg (M)</title>
          <idno type="rdwebb">H3022476</idno>
          <rs type="number">2476</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3022476/text</ref>
          <ref type="dokument_url_html">http://data.riksdagen.se/dokument/H3022476</ref>
          <ref type="dokumentstatus_url_xml">http://data.riksdagen.se/dokumentstatus/H3022476</ref>
          <ref type="docx">http://data.riksdagen.se/fil/081B4115-71EF-4010-843F-BFE640200DED</ref>
          <ref type="pdf">http://data.riksdagen.se/fil/FBA909C4-65ED-46E4-8BB2-5BE7254B7193</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Kz6XJyNsnPd9VqUCor9Sji" type="signed"/>
        <correspContext corresp="i-Kz6XJyNsnPd9VqUCor9Sji">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-QSZqnQjb2yAQ8qpm9bDtuM" type="submitted">
          <date when="2015-10-06"/>
          <time when="13:11:55"/>
        </correspAction>
        <correspAction xml:id="i-UssZ6DFGrMBTocA8oNkNGd" type="reviewed">
          <date when="2015-10-06"/>
          <time when="13:23:20"/>
        </correspAction>
        <correspAction xml:id="i-VZMK3PJL5nY7nsZGgEzSDP" type="referred">
          <date when="2015-10-13"/>
        </correspAction>
        <correspAction xml:id="i-EmGnyJt5fDGKWfeiH75Dci" type="assigned">
          <date when="2017-03-02"/>
          <time when="17:15:55"/>
        </correspAction>
        <correspContext corresp="i-EmGnyJt5fDGKWfeiH75Dci">
          <ref type="assignedTo">Socialutskottet</ref>
        </correspContext>
        <correspAction xml:id="i-EqqEwvP6MMnbVCanUonW6R" type="behandlas_i"/>
        <correspContext corresp="i-EqqEwvP6MMnbVCanUonW6R">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XD3xZ7yk2nQSwrK9GKj1gh" type="motHeader">
        <div xml:id="i-Vs4P2MAiirWRqdTDbeTPXK" type="motTitle">
          Motion till riksdagen 2015/16:2476 av Johan Hultberg (M) Handel
          med receptfria djurläkemedel
        </div>
      </div>
      <div xml:id="i-5tdjUaPJPwhsZVkN7aatNe" type="motBody">
        <div xml:id="i-SqbXkRLFCXM97mDnnnpupy" type="motProposal" subtype="förslag">
          <head xml:id="i-8tk5Kj7afJFnbErmXQByK6">
            Förslag till riksdagsbeslut
          </head>
          <list xml:id="i-QXLnFpVq2TWuTcLcMLCW3U" style="ol">
            <item xml:id="i-LpzCyaLCP7z44qRSV2jJRq">
              Riksdagen ställer sig bakom det som anförs i motionen om försäljning
              av receptfria djurläkemedel och tillkännager detta för regeringen.
            </item>
          </list>
        </div>
        <div xml:id="i-NoPAd3SBbcfCpCeYDDT9J1" type="motContent">
          <head xml:id="i-W1WpbkCoUcj8xsf3Jnmp4d" type="h1">
            Motivering
          </head>
          <p xml:id="i-4DU2K4XxxDn113sijp3SV5">
            Alliansregeringens viktiga och synnerligen efterlängtade omreglering
            av apoteksmarknaden i syfte att bland annat utveckla servicen,
            öka tillgängligheten och öppna upp marknaden för fler aktörer
            har slagit väl ut. Antalet apotek har ökat kraftigt och öppettiderna
            har på många håll förbättrats men den kanske mest uppskattade
            förändringen är att det nu är möjligt att köpa receptfria läkemedel
            i närmsta livsmedels- eller servicebutik. Sedan den 1 november
            2009 är det nämligen tillåtet att sälja vissa receptfria läkemedel
            i vanliga butiker. Dessvärre är det endast den receptfria handeln
            med humanläkemedel som har tillåtits att ta klivit ut från apoteken.
            När det gäller djurläkemedel har apoteken alltjämt monopol på
            försäljningen vilket drabbar inte minst zoo-fackhandeln.
          </p>
          <p xml:id="i-3DtCuGnWwaWQJyzYRmVyNX">
            Idag vänder sig ofta djurägare till zoo-fackhandeln för att få
            råd och hjälp beträffande djurläkemedel då apotekens personal
            sällan har tillräcklig kunskap om djurläkemedel. På grund av förbudet
            att sälja receptfria djurläkemedel på annan plats än apotek tvingas
            dock butiksägarna hänvisa kunderna till närmsta apotek. Konsekvensen
            blir uteblivna intäkter för en bransch med redan små marginaler.
          </p>
          <p xml:id="i-82BJmRALFekU28ZzmZ9eCs">
            Omregleringen av apoteksmarknaden har skett stegvis och efter
            ett gediget utredningsarbete. Att omregleringen har gjorts mycket
            varsamt är lika klokt som lättförståeligt eftersom läkemedel inte
            är vilka varor som helst och även receptfria läkemedel är potentiellt
            riskfyllda produkter. Att tidigare regering inte har återkommit
            till riksdagen med förslag om att tillåta försäljningen av receptfria
            djurläkemedel på annan plats än apotek är likväl beklagligt.
          </p>
          <p xml:id="i-MEbaTf3Cu8467VsJmctjWd">
            Regeringens utredare skrev nämligen redan 2008 i sitt betänkande
            ”Handel med läkemedel för djur” (SOU 2008:46) att det ”bör vara
            möjligt att sälja även vissa receptfria läkemedel för djur på
            annan plats än apotek”.
          </p>
          <p xml:id="i-Q7oj5MarHKC8mYgkRzVQFC">
            I juni 2011 fattade dock dåvarande regering beslut om att tillkalla
            en ny särskild utredare med uppgift att genomföra en översyn av
            vissa apoteksfrågor, bland annat frågan om handel med receptfria
            djurläkemedel. Läkemedels- och apoteksutredningen, som utredningen
            kommit att kallas, har sedan dess fått fem tilläggsdirektiv och
            bland annat därför har den dragit ut på tiden. I december 2014
            överlämnade utredningen sent omsider sitt slutbetänkande (SOU
            2014:87) där en del av betänkandet rör receptfria läkemedel för
            djur.
          </p>
          <p xml:id="i-JY1V9Znfrkk8gQER2rKFUY">
            Redan 2008 slog Apoteksmarknadsutredningen alltså fast att försäljning
            av receptfria djurläkemedel på andra platser än apotek bör vara
            möjligt under vissa i lagen angivna förutsättningar. Läkemedels-
            och apoteksutredningen tar tyvärr inte frågan vidare då utredningens
            slutbetänkande inte innehåller något förslag på hur det nuvarande
            monopolet skulle kunna öppnas upp. I stället landar utredningen
            i bedömningen att receptfria läkemedel för djur även fortsättningsvis
            inte bör få säljas på andra försäljningsställen än öppenvårdsapotek.
            Som skäl för denna bedömning anges bland annat att det endast
            är ett mycket begränsat utbud av läkemedel som skulle kunna vara
            lämpligt för försäljning på annan plats än apotek samt att man
            inte tror att särskilt många aktörer hade varit intresserade av
            att sälja dessa läkemedel då den totala marknaden för receptfria
            djurläkemedel inte är särskilt stor.
          </p>
          <p xml:id="i-HMiwoNdjwpScxG1rntNibX">
            De skäl som utredningen uppger vittnar tyvärr om bristande förståelse
            för berörda företags villkor och vilja att utveckla marknaden.
            För ett litet företag kan även försäljning av ett mycket begränsat
            antal läkemedel vara mycket betydelsefull. Särskilt djurfackhandeln
            har länge efterfrågat möjligheten att få sälja receptfria djurläkemedel
            och det även om det innebär ytterligare krav på tillstånd, utbildning
            m.m. Det är beklagligt att Läkemedels- och apoteksutredningen
            helt tycks ha bortsett från detta starka önskemål.
          </p>
          <p xml:id="i-PsuQD5qKo6nxhmp1tjb1Dj">
            Mot ovan bakgrund bör regeringen ta fram ett förslag på hur handeln
            med receptfria djurläkemedel skulle kunna ske på annan plats än
            apotek.
          </p>
        </div>
        <div xml:id="i-66oeRQmkt85a1hFnKi3xNp" type="signatureBlock">
          <list xml:id="i-FS9JNGZ99nsaGuyrk2QW4u">
            <item xml:id="i-4qjzJYUT9fgLz15F2fAAXU" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
