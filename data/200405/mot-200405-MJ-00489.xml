<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_489/mot_200405_MJ_489-0001.pdf"/>
      <pb facs="riksdagen-motions-pdf/data/200405/mot_200405_MJ_489/mot_200405_MJ_489-0001.pdf"/>
      <div type="motHeader" xml:id="i-2JMreLVWHpbtKFs5YvMEoB">
        <div type="motTitle" xml:id="i-CPF4Ps9HP3HvnMQ2rnBoU3"/>
        <div type="motSubmissionInfo" xml:id="i-8MvAcwQkYRsq3GScAxGmHS"/>
      </div>
      <div type="motBody" xml:id="i-Cs39BbY2pMnRmEBSC8T2Lp">
        <div xml:id="i-GuhkX7njxqfWHFa14hXs3J">
          <p xml:id="i-3zKLuy5jBh52w3eVfujct4">
            2004/05 mnr: MJ489 pnr: kd393
          </p>
          <p xml:id="i-Sxx9z2DVHWkKnWnb1R5sAw">
            Motion till riksdagen 2004/05:MJ489
          </p>
          <p xml:id="i-5zniopD9avZnQcH4sZA7GV">
            av Ragnwi Marcelind m.fl. (kd)
          </p>
          <p xml:id="i-VnjeU5WtS3mbXCosB8zq4u">
            Strandskyddet
          </p>
          <p xml:id="i-HygAbue1BJp4EaNBxMTyKq">
            1 Förslag till riksdagsbeslut
          </p>
          <p xml:id="i-NRa9XQT2NmcDn6cuvhRwL1">
            1. Riksdagen tillkännager för regeringen som sin mening vad i
            motionen anförs om att rätten att medge undantag från strandskyddsbestämmelserna
            överförs till kommunerna och att länsstyrelserna erhåller prövningsrätt.
            2. Riksdagen tillkännager för regeringen som sin mening vad i
            motionen anförs om att strandskyddet bör komma in i kommunernas
            översiktsplanering. 3. Riksdagen begär att regeringen lägger fram
            förslag till ändring i lagstiftningen så att Naturvårdsverkets
            överprövande grund i strandskyddsärenden tas bort.
          </p>
          <p xml:id="i-4GNk9br6PM3zDfUUgM11UK">
            2 Sammanfattning
          </p>
          <p xml:id="i-DVYYgoMg5jH4xXvmeRFvtN">
            Sveriges fantastiska natur med en lång kustlinje och en rikedom
            av insjöar och vattendrag är något vi ska värna om och bevara
            för efterkommande generationer. Människans närvaro utgör både
            en förutsättning och hot mot dessa olika vattendrag. Flera skärgårdar
            är i grunden avfolkningsbygder med ett omfattande säsongsboende.
            Här kan behoven av stöd till lokalt näringsliv och permanent boende
            vara starkare än behovet att reglera. I många kommuner som hotas
            av avflyttning kan just det natur- och strandnära boendet vara
            en attraktionskraft för att behålla eller locka till sig nya invånare.
            Samma avvägning mellan bevarandeintressen och utvecklingsintressen
            måste göras vad gäller insjöar och olika vattendrag är. Denna
            avvägning måste se olika ut i olika delar av landet. Eftersom
            olika områden har skilda värden och möjligheter måste utvecklingen
            noga anpassas till platsen och den aktuella situationen. I denna
            avvägning måste de avgörande besluten överlåtas till kommunerna
            i nära samråd med de medborgare som berörs. Inom områden med lågt
          </p>
          <pb facs="riksdagen-motions-pdf/data/200405/mot_200405_MJ_489/mot_200405_MJ_489-0002.pdf"/>
          <p xml:id="i-Mirb6MT6MfnqaCDnTe5se6">
            2004/05:MJ489
          </p>
          <p xml:id="i-59Ug5jvu73WRHGHPtWFMiE">
            bebyggelsetryck och talrika sjöar och vattendrag ska kommuner
            med stöd av analyser i översiktsplanen - kunna medge =: undantag
            = från strandskyddsbestämmelserna om inte det rörliga friluftslivet
            eller den biologiska mångfalden äventyras. Kristdemokraterna anser
            att det generella strandskyddet enligt Miljöbalken ska kvarstå
            för hela landet, men att beviljande av dispens bör flyttas till
            kommunal nivå. Härvid förutsätts att kommunerna inhämtar erforderlig
            kompetens beträffande de biologiska värdena och om detta ej finns
            på kommunal nivå ska länsstyrelsens kompetens inhämtas. Därför
            bör Naturvårdsverkets besvärsrätt i strandskyddsärenden tas bort.
            Det är dock av största vikt att undantag ges under förutsättning
            att varken den biologiska mångfalden eller kommande generationers
            tillgänglighet till strandlinjen äventyras.
          </p>
          <p xml:id="i-HmjA4cHDJP9L9ycKDXt523">
            3 Det strandnära byggandet
          </p>
          <p xml:id="i-UjchCr2m7zYaHSQjBvKTCx">
            Av Sveriges totala areal utgörs 52 procent av skog, 8 procent
            är jordbruksmark, 9 procent är öppen myr och 9 procent är vatten.
            Endast 3 procent av marken är bebyggd, 7 procent är gräsmark av
            olika slag och resterande 12 procent är berg i dagen, övrig trädbevuxen
            mark, impediment och liknande. Totalt finns det cirka 3,5 miljoner
            byggnader i Sverige. 426 000, eller 14 procent, av dessa ligger
            inom 100 meter från kust- eller strandlinje, varav cirka 200 000
            är fritidshus. Närmare hälften av denna strandnära bebyggelse
            har tillkommit efter det att strandskyddsbestämmelserna infördes
            i början av 1950-talet. 1960-talet var den period då flest byggnader
            tillkom i 100- meterszonen — cirka 5 000 per år mot drygt 1 000
            per år under de senaste åren.
          </p>
          <p xml:id="i-PkE7hX5W8DCtQo6T2kv12J">
            4 Varför strandskydd?
          </p>
          <p xml:id="i-XVWLqESnR1YfM5FSb8pVtc">
            Strandskyddet är till för att trygga förutsättningarna för allmänhetens
            friluftsliv och att bevara goda livsvillkor på land och i vatten
            för växt- och djurlivet. Fram till 1994 gällde strandskyddet enbart
            i förhållande till friluftslivets intressen. Då utvidgades syftet
            för att kunna bevara stränderna på grund av deras stora betydelse
            för den biologiska mångfalden. Strandskyddet innebär att det är
            förbjudet att genomföra en rad åtgärder inom den stranskyddade
            zonen. Den sträcker sig vanligtvis 100 meter från såväl land-
            som vattensidan av strandkanten vid kuster, sjöar och vattendrag.
            Förbud gäller mot att uppföra nya byggnader och att ändra befintliga
            byggnader så att de kan användas till något annat ändamål. Det
            är förbjudet att gräva eller på annat sätt förbereda för sådana
            byggnader. Det är förbjudet att utföra andra anläggningar eller
            anordningar som strider mot
          </p>
          <pb facs="riksdagen-motions-pdf/data/200405/mot_200405_MJ_489/mot_200405_MJ_489-0003.pdf"/>
          <p xml:id="i-HR1wimXyyXqMQY5Jz4TEoP">
            strandskyddets syfte, det vill säga inkräktar på tillgängligheten
            enligt allemansrätten eller väsentligt försämrar livsvillkoren
            för djur och växter. Exempel på detta är båthamnar, bryggor, parkeringsplatser
            och golfbanor. Det är också förbjudet att utföra andra åtgärder
            som kan skada växt- och djurliv, t ex att fälla träd, gräva eller
            gödsla. Om det finns särskilda skäl kan man få dispens från förbuden.
            Ansökan om dispens görs till länsstyrelsen eller till kommunen
            om länsstyrelsen har delegerat ansvaret.
          </p>
          <p xml:id="i-5V7E1o2LLX3EGqBUeFxt8g">
            5 Skäl för ett flexiblare strandskydd
          </p>
          <p xml:id="i-MCeLyL8uzKbQN6opsLcqhw">
            Den nuvarande lagstiftningen innebär dock fortfarande ett generellt
            förbud mot att bygga intill 100 meter från havet, insjö eller
            vattendrag. Länsstyrelsen kan utvidga denna gräns till 300 meter
            och dispens ges endast i undantagsfall. Mot bakgrund av att Sverige
            är rikt utrustat med stränder längs åar, sjöar och hav ter sig
            detta omotiverat. Totalt finns 92 409 sjöar större än en hektar
            i Sverige. Lagstiftningen försvårar också för ett bevarande av
            en levande skärgård. Förbudet mot strandnära bebyggelse har medfört
            svårigheter att utveckla boende och annan verksamhet, inte minst
            mot bakgrund av det sviktande befolkningsunderlaget i dessa områden.
            Problemen har även gällt för stora delar av glesbygden. Ett sätt
            att locka människor att vilja flytta till glesbygdsområden är
            att erbjuda attraktiva strandnära boenden. En ökad möjlighet till
            bebyggelse i strandnära områden skulle kunna skapa förutsättningar
            för att hålla landskapet levande genom ett ökat befolkningsunderlag
            för handel och offentlig service. Även i många tätorter har attraktiv
            bebyggelse i strandnära områden förhindrats av lagstiftningen.
            Det generella förbudet mot strandnära nybebyggelse innebär också
            att priser på befintliga fritids- och bostadshus i dessa lägen
            pressas upp. I kombination med fastighetsskatten leder detta till
            att endast ett fåtal har råd att bosätta sig eller avnjuta sin
            fritid i strandnära områden. Allt detta talar för att kommuner
            i glesbygden bör ges möjlighet att i sin fysiska planering undanta
            vissa områden från strandskyddsbestämmelser.
          </p>
          <p xml:id="i-AUsFq94jaWKUJ3hNSV4JaF">
            6 Gledsbygdsverkets utredning om strandskyddet
          </p>
          <p xml:id="i-3jkkG5jH7SY9nPErFXfQNU">
            Glesbygdsverket framförde i maj 2001 i en rapport att man tycker
            att det borde gå att nyansera strandskyddet. Verket sa att skyddet
            borde kunna skärpas i hårt exploaterade storstadsskärgårdar men
            att det borde kunna lättas upp vid sjöar och vattendrag i många
            av inlandets kommuner. Regeringen gav den 26 april 2001 i uppdrag
            åt Naturvårdsverket att utreda hur
          </p>
          <p xml:id="i-XaUPomHvQp12e8QufFLxMA">
            2004/05:MJ489
          </p>
          <pb facs="riksdagen-motions-pdf/data/200405/mot_200405_MJ_489/mot_200405_MJ_489-0004.pdf"/>
          <p xml:id="i-S9D3XUiG7do1eDHhHJSaxF">
            2004/05:MJ489
          </p>
          <p xml:id="i-SBTp33smPVvrY5iFBCaAJC">
            strandskyddsbestämmelserna har tillämpats och att lämna förslag
            till åtgärder om det bedöms lämpligt. Utredningen, som genomfördes
            i bred samverkan med berörda myndigheter, redovisade sitt förslag
            till regeringen den 26 april 2002. Regeringen hade under hösten
            2002 utredningen på remiss till en rad berörda myndigheter, organisationer
            m.fl. Efter remissbehandlingen har regeringen inte tagit ställning
            till den fortsatta hanteringen. Miljöministern har dock svarat
            på frågor i riksdagen om regeringens syn på vissa aspekter av
            det framtida strandskyddet.
          </p>
          <p xml:id="i-7JyKLAgT6VcNvfV72nMQ5H">
            7 Kristdemokraternas förslag
          </p>
          <p xml:id="i-3hiZQWLzEKjLNbDCNfgHA1">
            För att värna viktiga naturintressen från exploatering ska strandnära
            bebyggelse som en huvudregel vara förbjuden. Möjlighet bör dock
            finnas för kommunerna i enlighet med den kommunala självstyrelsen
            att medge strandnära bebyggelse där inte värdefulla naturintressen
            eller andra allmänna intressen kolliderar med önskemålen att bebygga
            strandnära. De nu gällande reglerna är skrivna för befolkningstäta
            områden med högt exploateringstryck, medan de passar sämre i glesbygd
            där ibland antalet sjöar och vattendrag är lika stort som antalet
            innevånare. Naturligtvis är det så att byggnationer ej ska tillåtas
            där risk för översvämningar finns som kan skada egendom. Men det
            torde finnas åtskilliga mil av strandnära mark där sådan risk
            inte föreligger. Avvägningen mellan bevarandeintressen och utvecklingsintressen
            bör i större utsträckning än i dag överlåtas till de kommuner
            och medborgare som berörs. Kommunala bedömningar kan bli mer flexibla
            utifrån regionala och lokala behov och förutsättningar. Kristdemokraterna
            anser att det är ett omyndigförklarande av kommunerna att se strandskyddet
            som ett statligt intresse. Eftersom kommunerna har ansvar för
            planering och byggande måste man ges full rätt att besluta även
            om strandskydd. Strandskyddet bör komma in i kommunernas översiktsplanering.
            Kommunen bör t.ex. i arbetet med översiktsplan ta ställning till
            var dispenser kan lämnas. Kommunen kan också i sitt beslut om
            översiktsplan ange om det på vissa strandavsnitt bör tas fram
            en fördjupad översiktsplan eller detaljplan innan dispenser kan
            lämnas. Kristdemokraterna föreslår därför att rätten att medge
            undantag från strandskyddsbestämmelserna överförs till kommunerna
            och att länsstyrelserna erhåller — prövningsrätt. Naturvårdsverkets
            överprövande = funktion i strandskyddsärenden bör därmed tas bort.
          </p>
          <pb facs="riksdagen-motions-pdf/data/200405/mot_200405_MJ_489/mot_200405_MJ_489-0005.pdf"/>
          <p xml:id="i-SNJvSVBidaMZHRaYhzzNvp">
            Stockholm den 5 oktober 2004 Ragnwi Marcelind (kd)
          </p>
          <p xml:id="i-H8DKS1YW3AHx6tHy4fzYmt">
            Dan Kihlström (kd) Sven Gunnar Persson (kd) Johnny Gylling (kd)
            Lars Gustafsson (kd) Björn von der Esch (kd) Tuve Skånberg (kd)
          </p>
          <p xml:id="i-9aPYYz22yFipmfc1CXdKgU">
            2004/05:MJ489
          </p>
        </div>
      </div>
    </body>
  </text>
</TEI>
