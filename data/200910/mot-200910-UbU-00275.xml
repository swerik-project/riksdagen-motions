<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00275">
  <teiHeader>
    <fileDesc>
      <titleStmt>
        <title>Skolbränder</title>
        <author corresp="i-CACgimSSwyWTa9yioWxPRC i-Ybw8JnrmHGCsqpipBke8a7">av Kjell Eldensjö och Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolbränder</title>
          <idno type="rdwebb">GX02Ub275</idno>
          <rs type="number">Ub275</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub275/text</ref>
          <ref type="dokument_url_html">http://data.riksdagen.se/dokument/GX02Ub275</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub275</ref>
          <ref type="doc">http://data.riksdagen.se/fil/2462BC47-DA59-4A25-A907-85DA23DD3066</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8ZeDFNYURuU9dJsW93h6vu" type="signed"/>
        <correspContext corresp="i-8ZeDFNYURuU9dJsW93h6vu">
          <note type="signatory" corresp="i-CACgimSSwyWTa9yioWxPRC"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-3mNnTc7VwRxWU625U31ixi" type="numbering">
          <date when="2009-10-05"/>
        </correspAction>
        <correspAction xml:id="i-QHYPWdYUzGBVgeqik2A22y" type="submission">
          <date when="2009-10-01"/>
        </correspAction>
        <correspAction xml:id="i-uSqtieFmk5MDKo6CJEtWG" type="transfer">
          <date when="2009-10-01"/>
        </correspAction>
        <correspAction xml:id="i-9UA2huuuM9DWsJmjKK768x" type="assigned"/>
        <correspContext corresp="i-9UA2huuuM9DWsJmjKK768x">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MmHEcUcXv7AJcCBoPpFhnJ">
            Förslag till riksdagsbeslut
          </head>
          <p xml:id="i-JdevJqyxxAZJutcNS84wxX">
            Riksdagen tillkännager för regeringen som sin mening vad som
            anförs i motionen om att skolledare bör få ett samordnande ansvar
            för att motverka bränder inom skolans område.
          </p>
        </div>
        <div type="motContent">
          <head xml:id="i-3qr7rnXshD6ZccfZwAVpn1" type="h1">
            Motivering
          </head>
          <p xml:id="i-B423rCLjSzGBFnp5GvguER">
            Skolbränder. Lite oväntat pekar statistiken på att den typiska
            tidpunkten för en brand på en skola är vid lunch en måndag i december,
            alltså inte en sen lördagskväll strax före skolstarten i augusti.
          </p>
          <p xml:id="i-7jTLoWczjn594WoNxMtFfS">
            2008 brann det på 583 skolor i Sverige. 296 av dessa bränder
            var konstaterat anlagda. Antalet bränder på våra skolor ökar markant
            sedan 1015 år tillbaka, från 371 (1996) till alltså närmare 600
            (2008). Kostnaden för skolbränderna beräknas av Brandskyddsföreningen
            till en halv miljard kronor årligen.
          </p>
          <p xml:id="i-Moa5ZnG3W2KpoZYv99fnX1">
            Och statistiken innebär att det anläggs minst en skolbrand i
            Sverige varje skoldag!
          </p>
          <p xml:id="i-TZqsjUJCgERk2CnHNAG7K">
            Kostnaderna för den totala skadegörelsen krossade fönster, klotter,
            bränder osv. på förskolor och skolor är naturligtvis mångdubbelt
            större. Bara Malmö stads skadekostnader under 2008 uppgick till
            57,9 miljoner kronor, varav glaskrossningen stod för 8 miljoner.
            Detta motsvarar många renoverade skolsalar, skolböcker eller lärartjänster.
          </p>
          <p xml:id="i-QhxgoGDtuDa8JCiRNPY5ze">
            I Sverige är ungefär en av fyra bränder anlagd. När det gäller
            skolbränder är siffran en av två. Detta är sett till de bränder
            där man kunnat konstatera att de var anlagda, så siffran kan alltså
            vara betydligt högre.
          </p>
          <p xml:id="i-SLREGW8ihE51rkJ8pQ64tD">
            Insatser för att komma till rätta med problematiken har påbörjats.
            Svensk brandforskning (Brandforsk) genomför sin största satsning
            någonsin inom området anlagd brand under fem år med början 2008.
            17 miljoner kronor satsas för att påverka utvecklingen av anlagd
            brand i samhället genom både teknisk och beteendevetenskaplig
            inriktning.
          </p>
          <p xml:id="i-8jTfB4E82TJ4peypQqTnL9">
            Vad anses då vara orsakerna till skolbränderna och att de ökat
            så markant?
          </p>
          <p xml:id="i-sj8hrVtnfoBWiWftXKt5c">
            Många gånger rör det sig bara om att barn lekt, vad de tror oskyldiga,
            lekar med tändstickor och liknande. En viktig faktor för att motverka
            att detta fortsätter och resulterar i en större brand är att exempelvis
            Räddningstjänsten bjuds in till skolan för att prata om konsekvenserna
            med barn och ungdomar och bygga en positiv relation till dem.
          </p>
          <p xml:id="i-3zC1B5Z5V3vxJ42WiM1us8">
            Men det finns också en eskalerande faktor, en upptäckt som legat
            till grund för den så kallade Karlstadsmetoden som nu används
            i alltfler kommuner för att komma till rätta med skolbränder.
          </p>
          <p xml:id="i-4S7QgqVFcDAi4qUkUc7QRg">
            Det är Ulf Mårtensson och Gunnar Dahl som avtäckt den trappmodell
            som leder fram till den anlagda branden. Utgångspunkten var upptäckten
            att parametrarna skolbränder och skadegörelse ofta följer varandra
            statistiskt. Vägen fram till den anlagda branden påbörjas ofta
            med ett avhumaniserat språk där elever kastar glåpord efter varandra,
            något som följs av mindre skadegörelse, på vilken en upptrappning
            av skadegörelsen följer: krossade glasrutor, någon eldar på en
            gungställning, någon annan kastar raketer och smällare eller liknande.
            Till slut anläggs en brand.
          </p>
          <p xml:id="i-3oFavfzC2MovkXDaobTtRP">
            Ett problem är att vissa skolor inte har uppmärksammat att hyss
            och oro har en direkt koppling till den slutliga katastrofen.
            Den nya myndigheten Myndigheten för samhällsskydd och beredskap
            (MSB) uppger att anlagda bränder nästan alltid har föregåtts av
            andra problem som allmän oro, mobbning och skadegörelse.
          </p>
          <p xml:id="i-BbmWjWzgkbB21DFHoRhzKH">
            Det måste också konstateras att skolbränder är ett likartat problem
            i de flesta länder i västvärlden i dag. Detta visar en förstudie
            inom projektet Anlagd brand som drivs av Brandskyddsföreningen
            i syfte att finna och hjälpa unga brandanläggare (Lennart Strandberg,
            Identifiering och behandling av unga brandanläggare Rapport nr
            205-071 Brandforsk/Kreafor). Det kan nämligen även finnas mer
            djupgående psykosociala problem hos de ungdomar som tänder eld
            på skolan. Medan yngre ofta drivs av nyfikenhet, utgör tonåringar
            en riskgrupp för förvärrat beteende. Många av dessa ungdomar har
            svårigheter i sin kommunikation. De har svårare än andra problemungdomar
            att förklara vad de vill framföra. Det beror såväl på ordförråd
            som självbild, visar studien.
          </p>
          <p xml:id="i-Eeh7Fw9w6orAqEHXnVHQGx">
            Den amerikanske forskaren Kenneth Fineman har funnit sju bakomliggande
            orsaker hos brandanläggare. Det är olika typer av problembakgrund:
            nyfikenhet, rop på hjälp, ungdomsbrottslighet, problem med inlärning,
            önskemål att tillhöra en särskild grupp, oavsiktlighet (främst
            p.g.a. anläggarens fascination för att experimentera) samt slutligen
            den mer ovanliga allvarlig störning (psykiska sjukdomar och liknande
            tillstånd).
          </p>
          <p xml:id="i-61jNCBtPr7br27GXqK4Cbm">
            Medan allmän brandskyddsutbildning där man pratar om faran med
            bränder, hur man skall bete sig mera brandsäkert och övar vissa
            moment hjälper yngre barn att förstå allvaret i att leka med elden,
            kan tonåringar som anlagt bränder behöva mer långtgående hjälp
            som inkluderar kognitiv beteendeterapi.
          </p>
          <p xml:id="i-MrP5ebCDqNRQp6oU6dDdWg">
            Låt mig avsluta med att säga: För att komma till rätta med den
            här beskrivna problematiken är det angeläget att skolan ser sitt
            ansvar och tar initiativ till att diskutera och angripa problematiken.
            Det ska inte behöva dröja tills den första allvarliga incidenten
            eller verkligt katastrofala branden inträffar, innan man tar tag
            i ett stort potentiellt problem. Här måste även Skolverket involveras
            för att underlätta för de enskilda skolorna och skolledarna att
            arbeta med frågan.
          </p>
          <p xml:id="i-MLN1t371ub4SK8pgzAZTWo">
            Det behöver nämligen tas ett helhetsgrepp för att komma till
            rätta med skadegörelse och anlagda skolbränder. Konstruktiva åtgärder
            för att åstadkomma en trygg skolmiljö för alla behövs. Det behövs
            såväl fysisk närvaro av vuxna som teknisk utrustning exempelvis
            rökdetekotorer och larm. Skola, räddningstjänst, stat, kommun,
            föräldrar, lokala brottsförebyggande råd, polis och andra myndigheter,
            personal osv. måste förmås att samarbeta.
          </p>
          <p xml:id="i-2u5FtgQxEzLLyQ6GSKkmHr">
            Det kan också behövas mer framåtsyftande åtgärder, som rör såväl
            skolmiljö och schemaläggning som vuxennärvaro och insatser för
            elever som har det tufft. I vissa fall måste skolor byggas om,
            och självklart bör nya skolprojekt anpassas i fråga om arkitektur
            så att de främjar trygghet och försvårar vandalism.
          </p>
        </div>
        <div type="motSignatures">
          <list>
            <item xml:id="i-FYnPSFisHcqJq3924nRvpB" who="i-CACgimSSwyWTa9yioWxPRC">
              Kjell Eldensjö (kd)
            </item>
            <item xml:id="i-Y1XTQQwMof4CNwb95cqodY" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
