<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00270">
  <teiHeader>
    <fileDesc>
      <titleStmt>
        <title>Dubbelspår mellan Falun och Borlänge</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dubbelspår mellan Falun och Borlänge</title>
          <idno type="rdwebb">GX02T270</idno>
          <rs type="number">T270</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T270/text</ref>
          <ref type="dokument_url_html">http://data.riksdagen.se/dokument/GX02T270</ref>
          <ref type="dokumentstatus_url_xml">http://data.riksdagen.se/dokumentstatus/GX02T270</ref>
          <ref type="doc">http://data.riksdagen.se/fil/CB1CAF6E-6638-46CF-8BDF-17575762CA60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KEL1WzUjtSbdg9v86KX6fx" type="signed"/>
        <correspContext corresp="i-KEL1WzUjtSbdg9v86KX6fx">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-W96kgbn9k5gfCcboHNMh4a" type="numbering">
          <date when="2009-10-05"/>
        </correspAction>
        <correspAction xml:id="i-6gd1vLstZHsFW9qUa22oHN" type="submission">
          <date when="2009-10-01"/>
        </correspAction>
        <correspAction xml:id="i-SEtu52iqEdk9mhTgCpFKYM" type="transfer">
          <date when="2009-10-01"/>
        </correspAction>
        <correspAction xml:id="i-5LcW8US4esgYs4SwC5D6vB" type="assigned"/>
        <correspContext corresp="i-5LcW8US4esgYs4SwC5D6vB">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PE6bgatJAwzjDsXKtyTQF1" type="motBody">
        <div xml:id="i-Eo8ENunPREBsKNCY7LqCxy" type="motProposal" subtype="förslag">
          <head xml:id="i-6QkVGxRmE2ScWwhDPEshuX">
            Förslag till riksdagsbeslut
          </head>
          <p xml:id="i-TKaDkgX9oKGVPFdJqXeXaE">
            Riksdagen tillkännager för regeringen som sin mening vad som
            anförs i motionen om det omedelbara behovet av att Banverket bygger
            det planerade dubbelspåret mellan Falun och Borlänge.
          </p>
        </div>
        <div xml:id="i-HWfyPnf3ciiHtNvikMR3cT" type="motContent">
          <head xml:id="i-JjaLN4TKU8NuiV3HWLsUgf" type="h1">
            Bakgrund
          </head>
          <p xml:id="i-2phvyK27WrLbP5Dp62VhCQ">
            Järnvägssträckan mellan Falun och Borlänge är ca 21 km lång och
            har minst två möjliga mötespunkter, Ornäs och Hinsnoret. Restiden
            för denna sträcka är enligt tidtabellen ca 15 minuter lång. I
            praktiken inträffar detta inte så ofta utan vanligare är att det
            tar 25 minuter för denna korta resa, ibland över 30 minuter.
          </p>
          <p xml:id="i-NLd8no94q5ho2kjpT1h8Ae">
            Orsakerna till detta är flera men i huvudsak kan jag identifiera
            två orsaker av vikt, hög trafikbelastning och en gammal bana.
          </p>
          <p xml:id="i-91javmJv7a3fQnRdVeme2t">
            Järnvägssträckan är mycket gammal, en av de äldsta i landet,
            och följer sjön Runn vilket gör den delvis mycket krokig. Kurvradierna
            är så snäva att man egentligen inte kan köra moderna tåg på dessa
            delar av sträckan. Det leder till stort slitage och höga kostnader
            för rullande materiel. Enligt de järnvägsstudier som har gjorts
            skulle en rak sträckning kunna sänka restiden till 7 minuter mellan
            Falun och Borlänge.
          </p>
          <p xml:id="i-GMb982jW9fYqZimcP7bow4">
            Enligt den ansvariga personen för banunderhållet på sträckan
            är det möjligt att köra maximalt 69 tågpassager per dygn mellan
            Falun och Borlänge. Då finns inget utrymme för löpande underhåll.
            Idag händer det att 71 tåg passerar sträckan varje dag. Jag har
            letat i Banverkets trafikstatistik och hittar ingen annan delsträcka
            i landet där ett enkelspår sväljer så mycket trafik. Men det är
            också ovanligt med mötesplatser så tätt som det är på denna sträcka.
          </p>
          <p xml:id="i-UR4D76jzHmoLNdsbbcLhMH">
            Godstrafiken är viktig för det svenska järnvägsnätet, det är
            den som betalar en stor del av bankostnaden. För oss i Dalarna
            är dock pendlingen från Dalarna till Gävle, Stockholm, Västerås
            och Örebro av stor betydelse för vår växande arbetsmarknad. Pendeln
            GävleFalunÖrebro är i det sammanhanget en livsnerv för många.
          </p>
          <p xml:id="i-7NEzToP7h67VXV3KjsfT2b">
            En stor del av näringslivet norr om Dalälven är beroende av goda
            transporter till Göteborg. Volymerna av gods från såväl skogsindustrierna
            som mineralbaserade industrier kan förväntas växa. Även gods från
            öst har via Gävles nya hamn börjat hitta genvägen genom Sverige
            ut till Västerhavet. I Borlänge ligger inte utan anledning en
            av Sveriges största rangerbangårdar. Godsvolymerna från Dalarna
            är mycket stora.
          </p>
          <p xml:id="i-Tv5BJe3GSanvYTmv2Ks9eE">
            Sammantaget gör detta att man kan konstatera att ingen annanstans
            i landet är standarden för järnvägskommunikation i ett område
            med så stor befolkning som i Falun och Borlänge med omnejd så
            dålig. Normalt har man dubbelspår vid de trafikvolymer vi redan
            överskrider. Ingen annan region i landet skulle acceptera så långa
            restider för så korta geografiska avstånd som det handlar om här.
            För hela sträckan FalunStockholm är detta den delsträcka där den
            överlägset största tidsvinsten kan göras. Planer på ett dubbelspår
            har funnits sedan 1980-talet.
          </p>
          <p xml:id="i-8PhKG9QHyw7BXumqDdWRdJ">
            Underhållsmedel har sparats på befintlig bana, eftersom den ändå
            skall ersättas med en ny, har det sagts i minst tretton år. Det
            torde finnas minst 150 miljoner i sparat underhåll som kan användas
            för att påbörja ett nybygge. Detta vill dock inte Banverket kännas
            vid idag. Förstudier är gjorda och de flesta konflikterna är lösta
            i kommunernas gemensamma planarbeten. Det är hög tid att Dalarna
            får denna fråga löst. Även om den kanske är lika viktig för företag
            norr om Dalarna så är det vi som har det lokala perspektivet.
          </p>
          <p xml:id="i-7UGwg7nP5nwoTRKQY31YcL">
            I Miljöpartiets partimotioner om järnvägssatsningar har man pekat
            ut behoven för såväl Dalabanan som Bergslagsbanan och angett belopp
            och tidsplan även för sträckan FalunBorlänge. För oss som bor
            i Dalarna är det självklart positivt med varje litet steg på väg
            mot att den ohållbara situationen får en lösning, men det är inte
            nog. Det är en tragedi för hela landet att Dalarna inte tas till
            vara och att infrastrukturen är så usel att den hindrar näringslivsutvecklingen
            norr om Dalarna.
          </p>
          <p xml:id="i-NZpeiLKu3iXEukUvfzHmHS">
            Det görs kontinuerligt insatser för att öka kapaciteten på sträckan
            GävleFalunHallsberg eftersom den är en pulsåder för stora godsvolymer.
            För närvarande byggs exempelvis en längre mötesplats söder om
            Grängesberg, vilket är efterlängtat. Det som tillkommer på delsträckan
            FalunBorlänge utöver trafiken mellan Gävle och Hallsberg är möjligheten
            för resande från Falun att ha direkttåg till Stockholm. Det är
            den huvud­sakliga orsaken till att just denna delsträcka har en
            högre belastning än den övriga delen. Timmertågen från Dalarna
            via Borlänge mot Gävle och alla de godsvolymer som skapas i Borlänge
            för vidare transport söderut balanserar varandra bättre på hela
            sträckan.
          </p>
          <p xml:id="i-MDz6MyiLabBVvtSwopMR3i">
            När Dalregementet i Falun avvecklades utlovades kompensatoriska
            statliga etableringar, av det blev inget. Tvärt om har Falun fortsatt
            att tappa statliga arbetstillfällen. Det svalnande intresset för
            de små högskolorna från regeringens sida sätter även det sina
            spår. Borgerliga politiker brukar trycka på att staten inte kan
            skapa jobb men väl se till att de grundläggande förutsättningarna
            för jobb finns på plats. Vi har inte sett mycket av den politiken
            i Dalarna. Den omtalade fastighetsskattereformen innebar exempelvis
            att många i Dalarna fick höjda kostnader. Av tradition har människor
            genom århundradena arbetsvandrat till Stockholm och Mälardalen,
            särskilt när tiderna har varit svåra. Det är därför inte enbart
            den tunga industrins behov som måste tillfredsställas utan även
            den moderna människans behov av att kunna yrkespendla över stora
            avstånd.
          </p>
          <p xml:id="i-4XakA2EXMK6vCUB6RNeGfZ">
            Mot denna bakgrund anser jag att riksdagen skall ge regeringen
            till känna att det är av yttersta vikt för näringslivets utveckling
            norr om Dalarna samt för Dalarnas län att regeringen ger Banverket
            ett tydligt uppdrag att så långt möjligt tidigarelägga alla insatser
            som bidrar till att öka kapaciteten för spårbunden trafik i och
            igenom Dalarna. Varje liten insats som kan göras för att påskynda
            projektet med en ny sträckning mellan Falun och Borlänge bör vara
            av yttersta vikt för regeringen.
          </p>
        </div>
        <div xml:id="i-MpzUAV9WSDbeGgKQVKJ4mA" type="motSignatures">
          <list xml:id="i-Ctp9zV6ty2JP1wUowM3pRe">
            <item xml:id="i-PoBBb1NKDRXahN2rSe8XV4" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
