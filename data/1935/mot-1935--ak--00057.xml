<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00057">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__57/mot_1935__ak__57-001.pdf"/>
      <fw xml:id="i-Sw2PQdMZ4EG8FBKmwLp3Zn">
        Motioner i Andra kammaren, Nr 57. 1
      </fw>
      <div xml:id="i-Mip7BPSzosbzho7VtGB8NH" type="motHeader">
        <div xml:id="i-9udFSHjYNQNYwAwJKvtgep" type="motTitle"/>
        <div xml:id="i-GN9PvtVv1Hd75ALbQSeYS2" type="motSubmissionInfo"/>
      </div>
      <div xml:id="i-UT9mospydHEMJodCokEmLu" type="motBody">
        <div xml:id="i-2hFbsvMsMZwm6M1LD8MCH7">
          <p xml:id="i-RLjCV2Q3sTZWnmKZSG4gDo">
            Nr 57.
          </p>
          <p xml:id="i-WZXad6jv3yi1KGfirUsuXb">
            Av herr Svedberg, angående viss ändring i gällande bestämmelser
            för den obligatoriska statliga olycksfallsförsäkringen.
          </p>
          <p xml:id="i-5nfyWmfAwQHpNBpAbe1XSU">
            År 1916 genomfördes den betydande reform, varigenom 1901 års
            lag om obligatorisk försäkring för olycksfall i arbete utvidgades
            till att omfatta ungefär dubbelt så många manliga samt fyra å
            fem gånger så många kvinn- liga arbetare. Det beräknades då, att
            de manliga arbetarnas antal, som av försäkringen berördes, skulle
            ökas från cirka 450,000 till cirka 900,000 och de kvinnligas från
            cirka 100,000 till cirka 450,000. De arbetsgivare, som berördes
            av försäkringen, beräknades ökade från 50,000 till 300,000. Den
            obligatoriska olycksfallsförsäkringens kostnader utgå som bekant
            dels av anslag av statsmedel, dels av försäkringsavgifter erlagda
            av arbetsgivarna. Reformens genomförande hade därför tvenne sidor.
            Dels innebar den för den försäkrade en påtaglig trygghet, dels
            medförde den för arbetsgivaren kostnader och besvär. Det är även
            obestridligt, att särskilt för mindre före- tagare, exempelvis
            mindre jordbrukare, denna reformens »dubbelsidighet&gt; framstod
            som särdeles påtaglig, så mycket mera som av förut gällande 1901
            års olycksfallsförsäkringslag bland annat just jordbruket och
            dess binäringar ej alls berörts. I stället hade gällt gamla legostadgans
            bestämmelser angå- ende arbetsgivarens skyldighet att taga hand
            om sitt husfolk. Förnekas kan nog ej heller, att på många håll
            den obligatoriska olycksfallsförsäkrings- lagen från början uppfattades
            i mycket som ett utslag av byråkratisk regle- menteringslust,
            som medförde besvär och utgifter. Sedan dess torde emellertid
            en omvandling av tänkesättet på de flesta håll ha inträtt. Mycket
            har därtill bidragit att den fortsatta utvecklingen av jordbruket
            i maskinellt hänseende stegrat riskerna för olycksfall. Jord-
            brukarna ha även mer och mer vant sig vid att betrakta olycksfallsförsäk-
            ringen som någonting nödvändigt och som skulle så vara. Det har
            mer och mer framstått såsom ett behov, att ha olycksfallsförsäkringen
            att trygga sig till. För ett mera modernt betraktelsesätt framstår
            vad som förr ansågs som en olägenhet numera som en fördel. Under
            sådana förhållanden har uppmärksamheten mer och mer förskjutit
            sig till de bestämmelser, som utesluta vissa kategorier av de
            inom jordbruket arbetande från den fördel, som den statsunderstödda,
            obligatoriska olycksfalls- försäkringen innebär. Bihang till riksdagens
            protokoll 1935. 4 saml. Nr 57—65. d.
          </p>
          <pb facs="riksdagen-motions-pdf/data/1935/mot_1935__ak__57/mot_1935__ak__57-002.pdf"/>
          <fw xml:id="i-HNXQfHaPGyBFLR1W7PuUxJ">
            2 Motioner 1 Andra kammaren, Nr 57.
          </fw>
          <p xml:id="i-DVLhaJ7gwVTHeer9JJFKxP">
            Den år 1916 antagna lagen om försäkring för olycksfall i arbete
            anger sig avse att gälla för s. k. arbetare. Såsom emellertid
            från lantmannahåll framhölls vid riksdagsbehandlingen av frågan,
            avses emellertid med arbetare 1 lagförslagets mening icke den,
            som utför ett visst arbete, utan den som är anställd att mot lön
            utföra det. Dock göres därvid ett avsevärt undantag. Försäkringen
            avses nämligen även att omfatta den, som för vinnande av yrkesutbildning
            utan avlöning utför ifrågavarande arbete. Vad lagen därmed med
            ena handen ger, exempelvis åt jordbrukarung- domen i fråga om
            skydd och trygghet under dess utbildning och arbete inom jordbruket,
            det tar den i bra många fall med den andra åter tillbaka. Så undantogs
            från olycksfallsförsäkringen år 1916 uttryckligen bland annat
            arbetsgivarens barn som arbeta i föräldrarnas näringsfång. Ålderdomsförsäkringskommitterade
            hade därför anfört vissa motiv. Så hade framhållits att det ofta
            nog vore svårt att avgöra, »om något egentligt arbetsförhållande
            ägde rum&gt; samt att så nära anhöriga i viss mån måste betraktas
            som delägare i rörelsen. Dessutom förelåge emellan föräldrar och
            barn försörjningsplikt, och en försäkring hade därför ansetts
            mindre behövlig. När lagen beslöts kom denna inskränkning icke
            egentligen under debatt. Ja, som ovan antytts, kan nog inte bestridas
            att den, särskilt ur de små företagarnas individualistiska synpunkt,
            snarast framstod på visst sätt såsom en fördel. Den moderne bonden
            ser i mycket annorlunda på sociala stöd- åtgärder. Numera torde
            var och en som själv eller genom de sina drabbas av den orättvisa,
            som det här är fråga om, reagera mot lagen som en privilegielag
            till förmån för det främmande arbetsfolket och mot företagarens
            närmaste, när de arbeta hos honom. Så torde det exempelvis för
            det stora flertalet framstå såsom en uppenbar orättvisa, att jordbrukarens
            allra närmaste äro undantagna från det stöd och den trygghet,
            som lagen vill tillförsäkra övriga inom näringen arbetande. Sonen
            eller dottern har samma arbete som den främmande, men när olyckan
            är framme, kan den senare räkna på statens stöd. Icke så de egna
            familje- medlemmarna. Kan det vara något samhällsintresse, att
            den unge får detta stöd av staten, om han arbetar hos en främmande,
            men icke om han gör sitt arbete och får sin utbildning hemma hos
            föräldrarna? Och staten mäter med olika mått i fråga om dessa
            unga. Försäkringsmyndigheterna ställa dem utanför lagen om olycksfall
            i arbete, men inför taxeringsmyndig- heterna, liksom i arbetet,
            får nog hemmasonen veta av, att han är jord- bruksarbetare! Skall
            han vid olycksfall icke helt komma att ligga de i regel allt annat
            än lysande situerade föräldrarna till last, måste han försäkras
            i enskilda bolag och undandrages det allmännas stöd. Möjligheten
            att bringa en lagändring till stånd borde icke vara ringa. Redan
            vid tillkomsten av 1916 års lag om försäkring för olycksfall i
          </p>
          <pb facs="riksdagen-motions-pdf/data/1935/mot_1935__ak__57/mot_1935__ak__57-003.pdf"/>
          <fw xml:id="i-ViFvorJKTHXoMKMuBznbKF">
            Motioner i Andra kammaren, Nr 57. 3
          </fw>
          <p xml:id="i-TxxNqpXLM3Kyn4kjNVJ2J8">
            arbete ansåg sig riksförsäkringsanstalten böra särskilt framhäva
            den inskränk- ning i förut gällande 1901 års olycksfallslag, som
            det innebar att med- lemmar av arbetsgivarens familj icke längre
            skulle vara att hänföra till försäkrade arbetare. Med skäl framhölls
            även, att denna inskränkning »mången gång torde kunna synas orättvis».
            Redan detta påpekande förefaller ägnat att ställa ifrågavarande
            inskränk- ning i ett egendomligt ljus. Vid 1920 års riksdag gjordes
            från jordbrukarhåll ett tämligen blygsamt försök att rucka på
            undantagsbestämmelserna mot ungdomen. Då föreslogs nämligen i
            en riksdagsmotion sådan ändring av 1916 års olycksfallsförsäk-
            ringslag, att denna skulle utsträckas att gälla i fråga om de
            företagarens barn, som ej äro att betrakta som hemmavarande. Därvid
            framhölls den uppenbara orättvisan i att barn, som ej ens hade
            sin bostad hos föräldrarna, men likväl arbetade åt dessa, voro
            sämre ställda än andra arbetare, då de ju icke voro inbegripna
            i den obligatoriska, statsunderstödda olycksfallsför- säkringen.
            Ävenså betonades de avsevärda svårigheter i ekonomiskt hän- seende,
            som på grund härav vid olycksfall kunde drabba fattiga familjer.
            De yttranden, som med anledning av denna motion avgåvos av försäk-
            ringsrådet och av riksförsäkringsanstalten, sakna icke sitt intresse
            för be- lysande ej blott av den detalj motionen berör utan av
            frågan i hela dess vidd. Försäkringsrådet förklarade sig kort
            och gott ingenting ha att erinra mot motionen. Riksförsäkringsanstaltens
            yttrande är mera ingående. Man försummade icke att hänvisa till
            det påpekande, som gjordes redan vid lagens tillkomst angående
            den beskärning av dess räckvidd, som ovan berörts. Vidare förklarade
            sig riksförsäkringsanstalten genom den erfarenhet, som vunnits
            vid tillämpningen av gällande lagbestämmelser, styrkt i sin uppfattning
            av den orättvisa, som kunde synas ligga i uteslutandet av före-
            tagarens hos honom själv arbetande barn från den statliga försäkringen.
            Det motiverade i en dylik försäkring upphävdes eller reducerades
            icke av släktskapen mellan företagaren och den arbetande. En lagändring
            om den obligatoriska olycksfallsförsäkringens utsträckande till
            att omfatta även arbe- tare, varom här vore fråga, syntes desto
            mera påkallad, som nu gällande bestämmelse i olycksfallsförsäkringslagen
            enligt av försäkringsrådet med- delade utslag ansetts böra medföra,
            att vid beräknande av skadad persons arbetsförtjänst vid utmätande
            av skadestånd såsom arbetsförtjänst ej kunde medräknas inkomst
            av arbete, som barn utfört hos föräldrar. För sin del ställde
            riksförsäkringsanstalten i fråga under vissa angivna förutsättningar,
            att över huvud taget hemmavarande familjemedlemmar skulle komma
            i åtnju- tande av den statliga olycksfallsförsäkringen. Som motiv
            för avstyrkande av en reform av den föreliggande motionens blygsammare
            omfattning anfördes även bland annat de svårigheter, som ur
          </p>
          <pb facs="riksdagen-motions-pdf/data/1935/mot_1935__ak__57/mot_1935__ak__57-004.pdf"/>
          <fw xml:id="i-Mxt2NWSW4HYfqc7kJdovvn">
            4 Motioner i Andra kammaren, Nr 57.
          </fw>
          <p xml:id="i-745eF6SVT7crCkxj6HSQGL">
            kontrollsynpunkt skulle vållas av att vissa företagarens anställda
            barn, men ej alla, skulle komma i fråga. Riksförsäkringsanstalten
            visade sålunda större intresse för en lagändring, som omfattade
            hela den uteslutna gruppen. Trots detta avstyrkande, som ju även
            i grunden synes lova mer än motionen begärde, biföllo riksdagens
            båda kamrar denna utan tvekan och utan debatt. Men det stora flertalet
            av de unga, som 1916 undantogos från försäkrings- lagen, de hemmavarande
            barnen som arbeta hos föräldrarna och i deras näring, berördes
            icke därav. Detta kan synas så mycket mera anmärkningsvärt, som
            i de övriga skan- dinaviska ländernas sociallagstiftning någon
            dylik orättvisa icke förefinnes. Den danska olycksfallsförsäkringslagen
            av 1916 omfattar även medlemmar av företagarens familj, med undantag
            av hustrun. Den norska olycksfalls- försäkringslagen innehåller
            icke heller någon särskilt inskränkande bestäm- melse av här berörd
            innebörd. Undantagsbestämmelsen i 1916 års olycks- fallsförsäkringslag
            placerar således vårt land i en ganska egenartad undan- tagsställning.
            Denna säregna bestämmelse synes även ge uttryck åt en nationell
            egenart, som svenska fosterlandsvänner och vänner av den svenska
            ungdomen sakna anledning att önska bevara. Å andra sidan är en
            reform i anfört hänseende ingalunda någon obetydlig sak. Vid 1920
            års folkräkning beräknades de svenska hemmansägarnas hemmavarande
            barn över femton år till ungefär en fjärdedels miljon unga män
            och kvinnor; brukares och jordtorpares hemmavarande barn över
            fem- ton år uppgingo enligt samma folkräkning till vid pass sextiofem
            tusen ungdomar. Detta alltså enbart inom jordbrukarklassen. Den
            grupp av svensk ungdom, som på denna punkt har rätt att kräva
            att dess intressen icke tillbakasättes i förhållande till andra
            befolknings- grupper i liknande ställning, är både talrik och
            betydelsefull. Den bör rimligtvis ej heller längre tillbakasättas
            därför, att den fullgör sin uppgift i hemmet. Många äro de krafter,
            som i dessa tider tära på familjebanden och på de band, som förena
            föräldrar och barn och det är icke något foster- ländskt intresse,
            att samhället uppenbart missgynnar dessa unga, som det här är
            fråga om. Därför påyrkas, att riksdagen i skrivelse till Kungl.
            Maj:t måtte göra framställning om skyndsam utredning och förslag
            om upp- hävande av de undantagsbestämmelser, som från den obli-
            gatoriska statliga olycksfallsförsäkringen utesluta företaga-
            rens hemmavarande, hos honom anställda eller för erhål- lande
            av yrkesutbildning arbetande barn.
          </p>
          <p xml:id="i-UUdGFLZYgQgjGrdUBzakWk" type="date">
            Stockholm den 16 januari 1935.
          </p>
          <div xml:id="i-VveotrUkrcZyQPVr4hxqUz" type="signatureBlock">
            <list xml:id="i-2M1e2Y4h42hG2AMkjquj14">
              <item xml:id="i-ADQLsNvoPSx2CgQJ4E4WP3" who="i-HRHmpWFqQQ3m7SzQAG7rH2" type="signature">
                J. N. Svedberg
              </item>
            </list>
          </div>
        </div>
      </div>
    </body>
  </text>
</TEI>
