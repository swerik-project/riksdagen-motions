<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00068">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_68/mot_198788_n_68-001.pdf"/>
      <div xml:id="i-8NXoGPNmMYHHmA2yMCbVdh" type="motHeader">
        <div xml:id="i-9vNBcsKZuRVApNXaaZ4cXi" type="motTitle"/>
        <div xml:id="i-PLvS8bE5tcEBSnHgN9WNbb" type="motSubmissionInfo"/>
      </div>
      <div xml:id="i-ETqXpbx8da4dr6PfZc5Gis" type="motBody">
        <div xml:id="i-SRvTs5GXH2j95MorZLaBbX">
          <p xml:id="i-4Ti1UpVfcZjatUhY5DvNTk">
            Motion till riksdagen 1987/88:N68
          </p>
          <p xml:id="i-RwcqJoSNucgUf9rKJU6Bsv">
            av Erik Hovhammar m. fl. (m) med anledning av prop. 1987/88:178
            om PKbankens förvärv av Carnegie Fondkommission AB
          </p>
          <p xml:id="i-BLqQYLkU7bU9msrAyvSCLx">
            1. Inledning
          </p>
          <p xml:id="i-42KLrMg1Dr2YuYr6qHeMEJ">
            Regeringens beslut att vid PKbankens förvärv av Carnegie Fondkommis-
            sion genom en nyemission låta betalningen ske med aktier i banken
            har debatterats mycket under den senaste tiden. Det mest anmärkningsvärda
            i regeringens handlande var att den försökte sätta sig i riksdagens
            ställe och fatta beslut som rätteligen tillkommer riksdagen. Riksdagen
            har tidigare fastslagit att företagsaffärer av det aktuella slaget
            skall beslutas av riks- dagen. Moderata samlingspartiet anser
            att staten i princip inte bör äga affärs- drivande företag. PKbanken
            tillhör den grupp av statliga företag som vi under flera års tid
            har föreslagit bör avyttras. Försäljningen av PKbanken bör hu
            inledas.
          </p>
          <p xml:id="i-TLgQMzyE9Hvi7CyogXWQwX">
            2. Beslutsordning
          </p>
          <p xml:id="i-TErzNLDpshWenASVViW4Lx">
            Försäljning av statens egendom bör ske i enlighet med de regler
            som riksdagen har beslutat om. Regeringen kan knappast ha varit
            okunnig om att riksdagen tydligt har fastslagit när ett beslut
            om minskning av statens ägarandel i ett statligt företag skall
            underställas riksdagen. Vid försälj- ningen av AB Gambrinus (som
            bl. a. innefattade Pripps) uttalade riks- dagens näringsutskott
            följande (NU 1986/87:17 s. 12):
          </p>
          <p xml:id="i-ccAFd8ipTkekJeupzMiX9">
            Sammanfattningsvis anser utskottet från sina utgångspunkter att
            den ord- ning som tidigare har gällt i frågor om riksdagens medverkan
            vid försäljning av aktier i av staten direkt ägda bolag — eller
            vid andra åtgärder som leder till minskat ägarinflytande för staten
            i sådana bolag — bör tillämpas även i fortsättningen.
          </p>
          <p xml:id="i-WTSwereYopw1NeZN9NfUq7">
            Detta gavs också regeringen till känna genom riksdagsskrivelse
            1986/87:144. Den tidigare ordning som utskottet hänvisar till
            avser att egendom som förvärvats genom riksdagsbeslut skall anses
            som statsegendom och att den- na inte skall kunna säljas utan
            riksdagens hörande. Med försäljning jäm- ställs även utspädning
            av aktiekapitalet, dvs. när staten avstår från sin företrädesrätt
            vid nyemissioner. Denna princip uttrycktes klart i näringsutskottets
            betänkande med an- ledning av nyemission av aktier i Procordia
            AB. I NU 1986/87:41 s. 14 skrev utskottet:
          </p>
          <p xml:id="i-M8wbLU1KdcAkHViyhCno4t">
            1" Riksdagen 1987/88. 3 saml. Nr N67—71
          </p>
          <pb facs="riksdagen-motions-pdf/data/198788/mot_198788_n_68/mot_198788_n_68-002.pdf"/>
          <p xml:id="i-9MkrQAwNjrNEsqLoKyVMRL">
            Utskottet delar regeringens uppfattning att frågan är av den
            karaktären att den bör underställas riksdagen. En nyemission av
            angivet slag har samma reella innebörd som om en del av statens
            aktieinnehav avyttrades, dock med den skillnaden att likviden
            för aktierna i det förra fallet tillfaller bolaget i stället för
            dess ägare.
          </p>
          <p xml:id="i-Lwbubdmo2XNvFqiCZQMs8m">
            Det är mot denna bakgrund synnerligen anmärkningsvärt att regeringen
            avsåg att genomföra den nu aktuella affären utan att inhämta riksdagens
            tillstånd. En sådan brist på respekt för landets högsta politiska
            organ är mycket oroande. Först efter en omfattande och för regeringen
            uppen- barligen besvärande politisk debatt fann regeringen det
            nödvändigt att lägga fram föreliggande proposition inför riksdagen.
            En trolig orsak till regeringens ursprungliga intention att negligera
            riks- dagen är att beslutsprocessen i riksdagen normalt är sådan
            att behandlingen av en proposition tar längre tid än vad som är
            normalt för beslut i närings- livet. I stället för att i detta
            fallet försöka tumma på riksdagens beslutskom- petens borde regeringen
            ha dragit den logiska slutsatsen att staten, även av detta skäl,
            är en olämplig ägare till affärsdrivande företag.
          </p>
          <p xml:id="i-Y1XSc4xycCF9vrSdwejGsm">
            3. Politikernas dubbelroll
          </p>
          <p xml:id="i-PW9rU3wpFVCtiNqEyYEMx2">
            PKbanksaffären visar på flera andra uppenbara problem med att
            staten äger vanliga företag eller banker. En fusion av det här
            aktuella slaget skall underställas bankinspektionen för godkännande.
            Den har att avgöra om värdet av apportegendomen, dvs. 90,1 20
            av aktierna i Carnegie Fond- kommission AB, står i rimlig relation
            till värdet av de emitterade aktierna. Nuvarande lagstiftning
            uppställer regler för vilken verksamhet som en bank och dess dotterbolag
            får bedriva. I detta fallet skall bankinspektionen således ta
            ställning till beslut som i realiteten har fattats av regeringen.
            Bankinspektionens beslut kan emeller- tid överklagas till regeringen,
            som då har att utifrån banklagstiftningen ta ställning till sitt
            eget tidigare beslut. Det är givet att detta inte är en tillfredsställande
            ordning. Om det uppstår politiska motsättningar kring verksamheten
            i en statlig bank kan också bankinspektionens opartiskhet lätt
            komma att ifrågasättas. Regeringen genomdrev för några år sedan
            att alla styrelseordförandeval i affärsbankerna skall godkännas
            av regeringen. Detta är ytterligare ett teck- en på hur lätt det
            är att blanda samman politikernas olika roller. Vi har föreslagit
            att lagen skall avskaffas eftersom regering och riksdag genom
            andra lagar samt genom myndigheters tillsyn har nödvändig kontroll
            över bankverksamheten. Även på ett annat sätt har PKbanksaffären
            understrukit problemen med statligt ägda företag. Vid ett pensionärsmöte
            i Dalarna har finansminister Feldt gjort ett flertal kommentarer
            som visserligen kan sägas ligga inom ramen för normalt politiskt
            agerande, men som inte hör hemma i bankvärl- den. Det förefaller
            som om finansministern när han refererade till tidigare affärsförbindelser
            mellan PKbanken och Eric Penser lämnat uppgifter av det slag som
            normalt är skyddade av banksekretessen.
          </p>
          <p xml:id="i-9B18FVZAa8K8ukbrP2W9aG">
            Mot. 1987/88 N68
          </p>
          <pb facs="riksdagen-motions-pdf/data/198788/mot_198788_n_68/mot_198788_n_68-003.pdf"/>
          <p xml:id="i-2exyknq9x82PxkbivnzTav">
            Det politiska spelet kring PKbankens köp av Carnegie Fondkommission
            har även lett till att en mängd uppgifter om andra företags eventuella
            intresse för fondmäklarföretaget kommit i omlopp, delvis på grund
            av finansministerns uttalanden. Finansministerns ambition att
            försvara upp- görelsen har uppenbarligen gjort honom lösmynt på
            ett sätt som kan kom- ma att skada PKbankens relationer med andra
            företag. PKbanksaffären visar således tydligt det olämpliga i
            den dubbelroll som nu finns. Regeringen är nu både landets regering
            och företagets ägare.
          </p>
          <p xml:id="i-Dkdkb9jzFSAf9UZxujYBzG">
            4. Socialdemokraternas dubbelmoral
          </p>
          <p xml:id="i-RYy2gFTNattNc2C9Euw9YT">
            En av anledningarna till att PKbanksaffären har blivit så uppmärksammad
            är att många uppfattat den som ett uttryck för socialdemokraternas
            dubbel- moral. 1 maj angreps företagarvärlden i allmänhet och
            värdepappershan- deln i synnerhet. Ett par dagar senare anser
            regeringen att den statliga banken måste köpa landets största
            fondkommissionär. Tidigare har finansmannen Eric Penser angripits
            av ledande socialdemo- kratiska politiker både för hans eget beslut
            att vara bosatt utomlands och för beslut som fattats inom företag
            han kontrollerar. Nu har samme person förvandlats till en lämplig
            storägare i PKbanken, samtidigt som han för- väntas bidra till
            aktiens spridning. Den typen av skilda budskap är ägnad att undergräva
            förtroendet för regeringen. Regeringen och det socialdemokratiska
            partiet borde avstå från ogrundade angrepp på personer eller grupper.
          </p>
          <p xml:id="i-2BY6ZimKLafnDENcUcqWGr">
            5. Underlaget
          </p>
          <p xml:id="i-BuWELRhZZK4jjC5gGxUAG4">
            Underlaget som regeringen nu förelägger riksdagen är synnerligen
            magert. Sålunda omnämns inte på något ställe i propositionen grunderna
            för pris- sättningen eller ens vilka tillgångar Carnegie Fondkommission
            har. Det har förekommit mycket skiftande värderingar av Carnegies
            fond- kommissionsrörelse. Tidigare har värdet av de till Carnegie
            AB emitterade aktierna angetts till 2,7 miljarder kronor. Nu har
            banken och Carnegie med regeringens godkännande något ändrat villkoren
            för förvärvet i och med att Carnegie skall behålla strax över
            9 2/6 av aktierna i Carnegie Fondkommis- sion. Riksdagen skall
            ta ställning till om staten skall avstå från företrädesrätten
            vid nyemission. Det ankommer i första hand på PKbankens ledning
            och styrelse, och i andra hand regeringen, att göra de kommersiella
            bedöm- ningarna kring apportegendomens värde, m. m.
          </p>
          <p xml:id="i-BSJuLFR9bte7okspu1X4nE">
            6. Förslag till försäljning av PKbanken
          </p>
          <p xml:id="i-GrvR5CHhrK7jgJMdVNsLY5">
            Vi har bl. a. i motion 1986/87:N225 föreslagit att staten skall
            avyttra alla aktier i PKbanken. Det finns nu anledning att upprepa
            detta förslag. Ban- ken befinner sig i en sådan ekonomisk situation
            att det inte bör vara svårt att
          </p>
          <p xml:id="i-LS9K87i6EyP2YovuK8s9sZ">
            avsevärt minska statens ägarandel i syfte att inom kort helt
            avyttra statens aktier.
          </p>
          <p xml:id="i-PuWyo9QgeY6LifdnqrsMB1">
            Mot. 1987/88 N68
          </p>
          <pb facs="riksdagen-motions-pdf/data/198788/mot_198788_n_68/mot_198788_n_68-004.pdf"/>
          <p xml:id="i-FdjspAYLTRcdpyXRcUpAWe">
            Vi har framhållit behovet av att hushållens sparande främjas.
            Detta bör bl. a. ske genom att staten säljer sina aktier i de
            statliga bolagen. Vid försäljningen av aktier bör man sträva efter
            att skapa ett spritt ägande av PKbanken. Bankens anställda och
            småsparare bör få goda möjligheter att skaffa sig aktier i banken.
            För att möjliggöra denna försäljning av aktier bör riksdagen dels
            ge regeringen till känna att statens aktier i PKbanken bör avyttras,
            dels be- myndiga regeringen att på egen hand genomföra försäljningen.
            På så sätt respekteras riksdagens beslutskompetens. Den av regeringen
            nu aktualiserade försäljningen innebär att statens ägarandel minskas.
            Detta ligger i överensstämmelse med vår uppfattning att staten
            i framtiden inte skall vara ägare till PKbanken. Koncentration
            av aktier till en ägargruppering som nu kan uppstå bör motverkas
            vid framtida försäljningar.
          </p>
          <p xml:id="i-CYgYna2fuP8oYx1woq2aip">
            7.Hemställan
          </p>
          <p xml:id="i-Ld2MNin9UDXBfXubZkyHYk">
            Med hänvisning till det anförda hemställs 1. att riksdagen som
            sin mening ger regeringen till känna vad som i motionen anförs
            angående försäljning av statens samtliga aktier i PKbanken, 2.
            att riksdagen bemyndigar regeringen att avyttra statens samt-
            liga aktier i PKbanken.
          </p>
          <p xml:id="i-VM1L8QW3y4AeFuUnWgZSha" type="date">
            Stockholm den 25 maj 1988
          </p>
          <p xml:id="i-2AVTmAbVge8h7BXhVZXuQv" type="signatureBlock">
            Erik Hovhammar (m)
          </p>
          <p xml:id="i-Pzvw7FyDN4ZsMfrZV72ZyB">
            Sten Svensson (m) Per Westerberg (m) Per-Richard Molén (m) Lars
            Ahlström (m) Nic Grönvall (m) Erik Holmkvist (m)
          </p>
          <p xml:id="i-81uZN7CMXjDRW8TffPfGzw">
            Anders G Högmark (m) Sonja Rembo (m)
          </p>
          <p xml:id="i-8ai2ZoxsZBFoqJ2SohJdQ1">
            Mot. 1987/88 N68
          </p>
        </div>
      </div>
    </body>
  </text>
</TEI>
