<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00293">
  <teiHeader>
    <fileDesc>
      <titleStmt>
        <title>Samarbete med Israel</title>
        <author corresp="i-XN7bgwBGaQixfiHi5Cbu8f">av Cecilia Wikström i Uppsala (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samarbete med Israel</title>
          <idno type="rdwebb">GW02U293</idno>
          <rs type="number">U293</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U293/text</ref>
          <ref type="dokument_url_html">http://data.riksdagen.se/dokument/GW02U293</ref>
          <ref type="dokumentstatus_url_xml">http://data.riksdagen.se/dokumentstatus/GW02U293</ref>
          <ref type="doc">http://data.riksdagen.se/fil/4CF03AD2-D658-4B5B-AE3D-57E0C0B3966C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström i Uppsala</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4tXK4G6NT5V4dzuiic5V88" type="signed"/>
        <correspContext corresp="i-4tXK4G6NT5V4dzuiic5V88">
          <note type="signatory" corresp="i-XN7bgwBGaQixfiHi5Cbu8f"/>
        </correspContext>
        <correspAction type="numbering" xml:id="i-4pRSff7PXg5JPJLaAAuwrK">
          <date when="2008-10-07"/>
        </correspAction>
        <correspAction type="submission" xml:id="i-FsPJXGdQD4XU82PDJac5rB">
          <date when="2008-10-06"/>
        </correspAction>
        <correspAction type="transfer" xml:id="i-RQc3fcp8iBAuBxdSttQAUq">
          <date when="2008-10-06"/>
        </correspAction>
        <correspAction type="assigned" xml:id="i-WeCefiMtf19aNwjery2faU"/>
        <correspContext corresp="i-WeCefiMtf19aNwjery2faU">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-x1if4TAo5YM6P4XraVk5s">
            Förslag till riksdagsbeslut
          </head>
          <list style="ol">
            <item xml:id="i-H7whQGMgC9LhdM558qWLEv">
              Riksdagen tillkännager för regeringen som sin mening vad som
              anförs i motionen om att främja handelsrelationerna mellan Sverige
              och Israel genom att ge Exportrådet i uppdrag att öppna ett kontor
              i Tel Aviv.
            </item>
            <item xml:id="i-8i6vrFoJEFWUFVytSHdpxD">
              Riksdagen tillkännager för regeringen som sin mening vad som
              anförs i motionen om att främja handelssamarbetet mellan Israel
              och grannländerna.
            </item>
            <item xml:id="i-Byp6gSuXrnVtJmapsikQ1Q">
              Riksdagen tillkännager för regeringen som sin mening vad som
              anförs i motionen om att utnämna en kulturattaché vid svenska
              ambassaden i Tel Aviv. 1
            </item>
          </list>
          <p xml:id="i-Qb6N72N2MfmcJ8PTuP6edv">
            1 Yrkande 3 hänvisat till KU.
          </p>
        </div>
        <div type="motContent">
          <head type="h1" xml:id="i-Kid5u4qPn6VV4zy2UwjJJC">
            Motivering
          </head>
          <p xml:id="i-P3yDpXVVjy8RaaLGkH4pKN">
            Bilden av Israel som man får i Sverige via medierna handlar oftast
            om krig och om Mellanösternkonflikten. Självklart är det en viktig
            utrikespolitisk fråga, och Sverige ska bidra till en tvåstatslösning,
            så att en demokratisk palestinsk stat som lever i fred med ett
            säkert Israel kan växa fram. Men Sverige kan spela en större roll
            för regionens utveckling. Bara genom att skapa en långsiktig och
            mångbottnad relation med olika delar av israeliska samhället,
            kan Sverige med trovärdighet påverka eller kritisera Israels agerande
            i Mellanösternkonflikten.
          </p>
          <p xml:id="i-Sg4vF5WVjUusY3rBogouqu">
            Såväl Sverige som Israel har en lång tradition av att satsa på
            högteknologisk industri. Ändå är samarbetet mellan svenska och
            israeliska företag på förhållandevis låg nivå. Vilka företag vill
            samarbeta med motparter i ett land där allt verkar handla om krig,
            konflikt och osäkerhet?
          </p>
          <p xml:id="i-RAsPZTrWENTWw7k1ZZuszA">
            Om Sverige ska spela en aktiv roll i Mellanöstern räcker det
            inte med att vilja medla i konfliktsituationer. Det gäller att
            skapa breda, ömsesidiga kontaktytor i samhället. Bara genom att
            skapa en långsiktig och mångbottnad relation med olika delar av
            det israeliska samhället kan Sverige med trovärdighet påverka
            eller kritisera Israels agerande i Mellanösternkonflikten.
          </p>
          <p xml:id="i-MZt8iPkfTgSW7yu77tZGMc">
            I dag drar sig många svenska högteknologiska företag för att
            samarbeta med israeliska motparter eftersom bilden som förmedlas
            av landet oftast handlar om konflikten. Svenska företag skulle
            ha mycket att tjäna på ökad handel och ökat samarbete och kunskapsutbyte
            med Israel. Israel har trots sin ringa ålder under kort tid utvecklat
            en av världens största koncentrationer av hightechindustri. Där
            finns också den största andelen ingenjörer i världen och det högsta
            antalet patent om man jämför med befolkningsstorleken. I år har
            Israel för fjärde året i rad en tillväxt på över fem procent.
            Ingen annanstans startas så många nya högteknologiska företag
            per invånare som i Israel. Det finns redan i dag ett utbrett handelssamarbete
            mellan Israel och EU-länder. Men mer skulle kunna göras. Därför
            bör regeringen verka för att Exportrådet öppnar ett kontor i Tel
            Aviv, i dag verkar nämligen Exportrådet i Israel genom kontoret
            i Turkiet.
          </p>
          <p xml:id="i-FUBee5Z8zj7rDnTKVVDoiB">
            Utökad handel är inte bara bra för svenska och europeiska företag,
            det kan även främja relationerna mellan Israel och dess grannländer.
            EU är ett exempel på hur regionala ekonomiska samarbeten kan sänka
            konfliktbenägenheten mellan länder som tidigare varit fiender.
            Därför bör Sverige och EU ta initiativ till att stimulera samarbeten
            mellan företag i Israel och företag i grannländerna. Ett sätt
            vore att verka för att EU erbjuder sänkta tullar på produkter
            som är resultat av samarbeten mellan företag i Israel och minst
            ett av grannländerna i regionen.
          </p>
          <p xml:id="i-Gbv6xKjHiEP93fh46e8zRk">
            Även i fråga om kultur och bildning ligger Israel i framkant.
            Israel är det enda land i Mellanöstern där författare, oavsett
            religion, sexuell läggning eller kön, får publicera sina böcker,
            pjäser eller tidskrifter fritt. I landet produceras fler doktorsavhandlingar
            per invånare än i något annat land. Israel tillhör de länder som
            har flest museum och störst bokproduktion per capita. Redan i
            dag finns det exempel på framgångsrika samarbeten, ett sådant
            är Batsheva Dance Company, en av världens främsta moderna dansensembler,
            som turnerat i Sverige. Men mer kan göras.
          </p>
          <p xml:id="i-EWx4h9df4rBTjoFRAyjMxU">
            I Sverige pågår ständigt en livaktig diskussion om värdet av
            att samhället säkerställer att det finns ett dynamiskt kulturliv.
            Med det perspektivet är det fascinerande att Israel, som under
            hela sin existens befunnit sig i krig eller krigsliknande förhållanden,
            alltid slagit vakt om ett rikt och levande kulturliv. En ömsesidig
            diskussion om kulturen och bildningens roll för demokratin skulle
            vara fruktbar för båda parter. För att främja det kulturella utbytet
            mellan Sverige och Israel bör regeringen utnämna en kulturattaché
            vid ambassaden i Tel Aviv.
          </p>
        </div>
        <div type="motSignatures">
          <list>
            <item xml:id="i-UpB9WVvNKTgwKGnBX7jxZE">
              Cecilia Wikström i Uppsala (fp)
            </item>
          </list>
        </div>
      </div>
    </body>
  </text>
</TEI>
