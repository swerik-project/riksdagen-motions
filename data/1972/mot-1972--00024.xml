<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00024">
  <teiHeader>
    <fileDesc>
      <titleStmt>
        <title>angående individens okränkbarhet.</title>
        <author>av fru Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående individens okränkbarhet.</title>
          <idno type="rdwebb">FV0224</idno>
          <rs type="number">24</rs>
          <ref type="dokument_url_text">http://data.riksdagen.se/dokument/FV0224/text</ref>
          <ref type="dokument_url_html">http://data.riksdagen.se/dokument/FV0224</ref>
          <ref type="dokumentstatus_url_xml">http://data.riksdagen.se/dokumentstatus/FV0224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NCnY6egVFws28FRUhaEPKE" type="signed"/>
        <correspContext corresp="i-NCnY6egVFws28FRUhaEPKE">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__24/mot_1972__24-001.pdf"/>
      <fw xml:id="i-7RyNuBoeuMSQAjPT8QLwBS">
        Mot. 1972: 24 $
      </fw>
      <div xml:id="i-3YMYMN8nPieWuMmm81eeFM" type="motHeader">
        <div xml:id="i-HeFuyWyVTGXfkpwq1RY121" type="motTitle"/>
        <div xml:id="i-VMidU8Fm2MNMEUfW82iEoR" type="motSubmissionInfo"/>
      </div>
      <div xml:id="i-5CNK7EqpR1jhvdQ15WkwAM" type="motBody">
        <div xml:id="i-FDfDmWkmoaRccyZ3Kv9t3Z">
          <p xml:id="i-2mXWTQuyFdziqeD5rmvxz5">
            Motioner nr 24—27 år 1972 Mot. 1972 24-27
          </p>
          <p xml:id="i-7x4CDcY3esSjigmvpfTTA8">
            Nr 24
          </p>
          <p xml:id="i-Lf97QH3PmFXuoAFBMnZvoH">
            av fru Anér angående individens okränkbarhet.
          </p>
          <p xml:id="i-ECypjtyt8HmeeaeNcExofZ">
            Vi håller nu på att ställas inför uppgiften att göra en ny abortlag.
            Den kommer att handla om de ofödda människornas rätt när den kom-
            mer i konflikt med de redan föddas. Dessa konflikter är högst
            reella, ofta svårlösliga, ett utomordentligt besvärligt arbetsområde
            för juris- ter och politiker. Ändå är det nödvändigt att jurister
            och politiker tar ställning — man kan inte lämna över hela problemet
            åt den medicinska vetenskapen. Konflikterna är inte av den arten
            att de kan lösas på naturvetenskaplig väg. Vad abortutredningen
            bör få oss att vidare betänka är emellertid detta: Forskningens
            och teknikens utveckling under de senaste åren kommer att inom
            få år ställa oss inför mycket bredare och ännu svå- rare problem
            än det om en havande kvinna skall ha rätt att bestämma över sitt
            fosters liv. Nya och raffinerade metoder att påverka föddas och
            oföddas liv, personlighet och utvecklingsmöjligheter är redan
            upp- funna eller blir det inom kort. Det är hög tid att samhällets
            lagstiftan- de och styrande organ bereder sig på att fastslå hur
            och om dessa meto- der får användas, av vem, när och på vilka.
            Även dessa frågor är nämligen omöjliga att lösa med naturvetenskap-
            liga metoder. De ingreppsmöjligheter jag här skall tala om berör
            tre olika områ- den: A. rättigheterna hos ofödda människor till
            liv över huvud taget resp. till vissa former av liv, B. rättigheterna
            hos födda, medvetna människor att inte utsättas för kemiska (eller
            andra) ingrepp i sin personlighet, C. rättigheten för hela grupper
            av människor att själva bestämma sina livsvillkor. Dessa rättigheter
            (utom den första) verkar säkert för de flesta alldeles självklara.
            Men den medicinska forskningens resultat, i dag och ännu mera
            i morgon, gör att helt nya frågor uppkommer som rör samtliga dessa
            rättigheter. Inför de fakta jag framlägger i denna motion kommer
            många säkert att säga sig: Det bästa vore att över huvud taget
            förbjuda sådana här experiment, sådan här forskning! Den frågan
            tänker jag inte diskutera, endast ställa. Jag kommer att tala
            om de juridiska och sociala förhållanden som det närmast ligger
            i den svenske lagstiftarens makt att
          </p>
          <p xml:id="i-3Mztv1hXvbH7e9UMeNLcuX">
            Riksdagen 1972. 3 saml. Nr 24-27
          </p>
          <pb facs="riksdagen-motions-pdf/data/1972/mot_1972__24/mot_1972__24-002.pdf"/>
          <p xml:id="i-Ws7CSQqnm9q1TM6vzTZTe">
            göra något åt och peka på några punkter där vi i detta hänseende
            är tvungna att betänka vårt ansvar.
          </p>
          <p xml:id="i-23BBJ3EmtAU6axCUgNt2SQ">
            A. De ofödda
          </p>
          <p xml:id="i-4REfNzVxvg3pvXuu9hRuvB">
            Det är redan möjligt att konstatera vissa typer av svåra ärftliga
            sjuk- domar på ett tidigt fosterstadium, så tidigt att en abort
            kan göras med relativt små risker för modern. Det är alltså inte
            fråga om att ta en chans, som man gör när en kvinna kan få abort
            därför att hon miss- tänker att hennes barn skadats av röda hund
            eller något kemiskt ämne. Det är fråga om en absolut visshet:
            detta barn kommer att födas som mongoloid eller med något annat
            obotligt ärftligt fel. Utan tvivel kommer dessa metoder att förfinas
            och gälla allt fler ärft- liga sjukdomar. Än så länge har dessa
            metoder inte använts annat än i undantagsfall, men det tillståndet
            kan inte vara länge. Snart måste man ställa frågan så här: Bör
            varje havande kvinna garanteras samhällets rätt att få sitt fosters
            ev. ärftliga sjukdom klarlagd, och bör denna rättighet i så fall
            åtföljas av en skyldighet att låta abortera det? När man ställer
            problemet i så otvetydiga termer, låter det fruktans- värt hårt
            och drastiskt. Men det lär nog kunna hittas argument för både
            den ena och den andra sidan. När det gäller aborter på sociala
            indika- tioner, anses det ju att samhället har ett visst ansvar
            och bör ingripa för att hjälpa kvinnan med de sociala följderna
            av hennes havandeskap. Om en kvinna (en familj) väljer att ta
            risken av ett ärftligt skadat barn i stället för att göra abort,
            kommer ju i varje fall en del, kanske större delen, av bördan
            att falla på samhället. I varje fall kan samhället knap- past
            vägra ta emot ett från födelsen missbildat barn med det argumentet
            att modern borde ha aborterat det i stället. Kan man då tänka
            sig att, när samhället får möjlighet att med säkerhet förutsäga
            att vissa barn blir ohjälpligt skadade hela livet, samhället då
            sätter ett hårdare tryck på mödrarna att inte lasta denna börda
            på sig och andra? Om man å andra sidan säger, att modern ensam
            bör bestämma om abort eller inte, har man då, eller har man inte,
            tillvaratagit det ofödda barnets anspråk på liv? Skall samhället
            uppträda som barnets advokat och säga: du har rätt att leva; eller:
            du har rätt att slippa leva? Den sortens problem blir allt fler
            och allt värre ju mera kunskap vi får. Mitt argument för närvarande
            är endast att vi måste bearbeta pro- blemen ur samhällets, rättens
            och moralens synpunkt minst lika grund- ligt som ur den medicinska
            vetenskapens. Annars kommer vi i prakti- ken att vänta oss av
            läkarna ett ansvar, som de inte är i stånd att bära upp och som
            de inte heller borde behöva vara ensamma om. Vad som kan göras
            med ofödda är emellertid mycket mer än det som redan sagts. Man
            kan snart bestämma barnets kön. Den sociala effekten av detta
            blir emellertid märkbar först i stor skala, om hela samhälls-
          </p>
          <pb facs="riksdagen-motions-pdf/data/1972/mot_1972__24/mot_1972__24-003.pdf"/>
          <fw xml:id="i-JZtMm55mPMdduv17o4Si3j">
            Mot. 1972: 24 3
          </fw>
          <p xml:id="i-717kdcPDeq37BhVXfFW4a7">
            grupper utnyttjar sin möjlighet, och jag skall därför ta upp
            den under avdelning C. Men det som verkligen angår de ofödda är
            dels reglerna om deras rättigheter, sedan de inplanterats i en
            annan kvinnas liv- moder, dels reglerna för den rättsliga behandlingen
            av foster in vitro. Båda dessa metoder är ännu bortom gränsen
            av det utförbara, fast inplanteringen i en främmande kvinnas livmoder
            antagligen bara har något år eller så kvar till att bli en realitet.
            Laboratorieskapande och livs- dugliga foster har vi ännu inga
            otvetydiga bevis för, ens på de allra tidigaste embryonala stadierna,
            men det finns ingen anledning tro att de inte kommer om bara forskningen
            får pengar. Som bekant är det redan mycket vanligt att man fraktar
            dyra avels- djur — kor eller hästar — över oceanerna på det enkla
            sättet att man tar ett embryo av detta avelsdjur på ett mycket
            tidigt stadium, syr in det i livmodern på ett mindre djur (en
            kaninhona lär vara det vanliga), frak- tar denna fostermoder per
            flyg till bestämmelseorten, skär upp kanin- honan, tar ut embryot
            och inplanterar det i en moder av dess egen ras. Det lär fungera
            alldeles utmärkt. Engelska forskare i Cambridge har gjort ganska
            långtgående experi- ment med att tillämpa detta på människor,
            och vid en rundfråga bland studentskor i England var det en hel
            del som ansåg det vara en utmärkt idé att bli en sådan »biologisk
            fostermoder» åt ett mänskligt foster, vars egen mor av någon anledning
            inte ville eller kunde bära fram det. De juridiska komplikationer
            som kan bli följden av sådana ingrepp är givetvis oöverskådliga.
            Jag skall här bara nämna en av dem. Vi före- ställer oss att ett
            embryo, befruktat på naturlig väg eller i provrör av ägg och spermie
            från ett gift par, inplanteras på en fostermoder. Vi kan tänka
            oss att den biologiska modern är sjuk, så att hon inte kan bära
            fram barnet själv, och vi kan vidare tänka oss att hon under havandeskapets
            gång själv dör. Kvar är då bland de levande dels ett embryo, dels
            dess fostermoder och dels dess biologiska fader. Nu tänker vi
            oss vidare att fostermodern av någon anledning tröttnar på havandeskapet
            och vill ha abort. Man kan tänka sig både goda och dåliga skäl
            till detta, men det kan vi lämna därhän. Frågan som upp- kommer
            är emellertid denna: Vems kropp är fostret en del av? Argu- mentet
            för abort är ju ofta att fostret &gt;är en del av moderns kropp»
            och att hon därför har alla rättigheter över det. Men i detta
            tänkta fall — som kan bli verklighet innan vi vet ordet av — är
            ju barnet definitivt inte en del av fostermoderns kropp. Snarare
            är det en del av faderns, och det borde i så fall vara han som
            hade rätt att bestämma över det. Om man i stället tänker sig att
            den biologiska modern fortfarande lever, så skulle det vara hon
            och fadern som tillsammans hade rätt att bestämma över fostret
            som en del av deras egna kroppar, men däremot inte den kvinna
            som faktiskt går och bär på det.
          </p>
          <pb facs="riksdagen-motions-pdf/data/1972/mot_1972__24/mot_1972__24-004.pdf"/>
          <fw xml:id="i-Eak3A2ucbwWy5skV71iBY6">
            Mot. 1972: 24 4
          </fw>
          <p xml:id="i-5rnbqorGZyXJD4NS97KEYo">
            Tankeexperimentet visar att begreppet »en del av moderns kropp»
            inte är så enkelt som det låter (alldeles frånsett att varje foster
            har en helt annan uppsättning gener och har andra äggviteämnen
            än sin bio- logiska moder och alltså inte i någon absolut mening
            kan sägas vara en del av hennes kropp) och att man även vid vanliga
            aborter har an- ledning tänka igenom faderns rättigheter något
            mer än vad som sker i dag. Det visar också — enligt min mening
            — att vissa typer av veten- skapliga experiment på ett mycket
            tidigt stadium bör åtföljas av en juridisk och social debatt,
            så att inte ett visst samhälle plötsligt ställs inför ett fait
            accompli som ingen kan bemästra. Foster in vitro — vad som brukar
            kallas provrörsbarn — har vi som sagt ännu inte sett. Men det
            är ingen garanti för att vi inte får det. Redan 1968 sade den
            tyske professorn i neurologi, Georges Schalten- brand, i ett föredrag
            för Vereinigung Deutscher Wissenschaftler, att det håller på att
            bli tekniskt möjligt att utveckla människofoster i laborato- riet
            kanske ända till vuxet tillstånd. Det kan då bli tänkbart att
            låta enskilda organ av ett sådant foster hållas i beredskap att
            sättas in som ersättning hos svårt sjuka människor. (Manusförfattarna
            till den engels- ka TV-serien &gt;Larm hos sektion D&gt; (Doom
            Watch) tycks ha läst sam- ma föredrag, ty de använde denna idé
            på ett högst dramatiskt sätt i ett av avsnitten. Det gör saken
            tyvärr inte mindre sannolik.) Professor Schaltenbrand drar — liksom
            så många andra forskare — den slutsatsen att samhället, eller
            kanske forskarna själva, måste kom- ma fram till en överenskommelse
            om hur pass tillåtliga sådana experi- ment bör vara. Ännu längre
            fram i framtiden skymtar ännu sällsammare möjlighe- ter: bastarder
            mellan människor och djur är inte otänkbara. Man har redan för
            flera år sedan åstadkommit levande vävnader, som innehåller gener
            från både människor och möss. Man har gjort experiment med att
            få ägg och spermier från människa resp. apa att befrukta varann
            i provröret — än så länge med oviss framgång. Dessa och andra
            försök att odla människor eller människoliknande varelser utanför
            en mänsklig livmoder kommer förr eller senare att leda till det
            resultatet att forska- ren står där med en misslyckad halvmänniska,
            som andas, lever, äter, känner, kanske t. o. m. tänker — men som
            inte motsvarar experimenta- torns avsikter, eller kanske blir
            för dyr i maskindrift, och därför slängs i sopnedkastet som andra
            aborterade foster. Eller skärs sönder för att läggas till grund
            för nya vävnadsförsök. Borde vi inte, innan forskarna hunnit dit
            (och jag för min del vet inte säkert att de inte redan är där),
            åtminstone påbörja en diskussion om de andra människornas ansvar
            för varelser som inte kan tala för sig själva? Eller vet vi med
            absolut och metafysisk visshet var gränsen går mellan okränkbar
            mänsklig person och ickemänskliga tillverkningar som vi kan göra
            vad som helst med?
          </p>
          <pb facs="riksdagen-motions-pdf/data/1972/mot_1972__24/mot_1972__24-005.pdf"/>
          <fw xml:id="i-P2nHuCnXWkoNQPqRsPyjT7">
            Mot. 1972: 24 5
          </fw>
          <p xml:id="i-7S1RXtDYNSzkgXSdpnFfEp">
            B. De födda Vanliga synliga människor, som inte lever i provrör,
            kan också med vetenskapens nuvarande medel utsättas för behandlingar
            som inte faller under begreppet medicinsk vård men som ingriper
            mycket djupt i deras personliga integritet. Här behöver också
            lagstiftarna tänka igenom en del nya frågor. Den som redan diskuterats
            mest är organtransplantationen. När är en människa så död att
            man får ta ut något av hennes (ännu icke fullt döda) organ och
            ge det åt en annan människa för att rädda hennes liv? Somliga
            medicinare vill behålla denna fråga helt och hållet i sina egna
            händer, andra vill ha samhällets hjälp att bära det ohyggliga
            an- svaret. Här har debatten redan kommit i gång, men den har
            ännu inte kommit över den döda punkten: Är det läkarna, eller
            domstolarna resp. lagstiftarna, som har ansvaret i sista hand
            för att avgöra vad som menas med »död&gt;? Inte heller har man
            på något sätt tagit itu med frågan: Vem bestäm- mer över en icke-medveten
            människas kropp? Vid hjärt- och njurtrans- plantationer har läkarna
            i många länder tydligen ansett att den sjukes (eller döendes)
            närmaste anhöriga har någon sorts rätt att avgöra om man får använda
            hans organ eller inte. Det är oklart var denna rätt har sina rötter
            och om den är juridiskt fixerad. Utan tvivel kunde man få fram
            goda argument för att en sjuk män- niskas närstående på intet
            sätt har mer rätt än någon annan att avgöra en sådan sak. Det
            tycks dessutom stämma illa med tendenserna i nu- varande och kommande
            svensk familjelagstiftning, där äkta makar an- ses som i alla
            väsentliga avseenden helt fristående och oberoende per- soner
            och där föräldrar inte har rätt att aga sina barn. Att de skall
            ha rätt att bestämma över dessa fristående och oberoende personers
            krop- par just i samband med en transplantation synes vara en
            oväntad in- konsekvens. Å andra sidan har modern enligt nuvarande
            och kommande svensk lag en långtgående rätt att bestämma över
            sitt fosters rätt till liv, och där kanske man kan hitta en analogi
            till rätten att bestämma över andra familjemedlemmars kroppar
            i en viss situation. Dessa frågor är emellertid dåligt penetrerade
            och behöver mycken yt- terligare bearbetning. Medicinsk behandling
            av människor, som inte i egentlig mening är sjuka, är också i
            stora delar ett område som lämnats utanför lagen. Det är dels
            fråga om behandling med olika medvetandeförändrande droger, dels
            behandling med elektroder i hjärnan. Den moraliska principen är
            densamma i båda fallen, men de praktiska förhållandena är så olika
            att de lämpligen bör hållas isär. Droger som förändrar medvetandet
            används i mycket stor utsträck- ning frivilligt, legalt eller
            illegalt. Det är inte den saken det gäller här.
          </p>
          <pb facs="riksdagen-motions-pdf/data/1972/mot_1972__24/mot_1972__24-006.pdf"/>
          <fw xml:id="i-6Jed845aJDHnEdpa3KZjKm">
            Mot. 1972: 24 6
          </fw>
          <p xml:id="i-D5vUXKg9VDa9vwLnhiDQB1">
            Det gäller människor som av en eller annan anledning tillförs
            sådana av personer i överordnad ställning, utan att de själva
            tillfrågas. Det finns åtminstone tre områden där sådant förfarande
            är känt: ålderdomshem- men, armén och klassrummen. På ålderdomshem
            i Sverige — liksom på andra håll — ersätter man i viss utsträckning
            den felande personalen med lugnande piller, som gör att de gamla
            håller sig lugna, sover en stor del av dagen och kräver mindre
            passning och vård. Något motsvarande sker på alla mental- sjukhus,
            men där är det svårare att skilja på vad som sker som en del av
            den verkliga medicinska vården och vad som sker av administrativa
            skäl, för personalens skull, Denna typ av medicinering kan inte
            anses vara obetingat förenlig med människors rätt till integritet
            och bör inte fortsättas utan att sam- hället som sådant tar på
            sig sitt ansvar och antingen godkänner ett så- dant förfarande
            eller ser till att det inte behövs. I arméer i många länder experimenterar
            man med droger som på- verkar soldaternas beteende. Forskningen
            är givetvis svåråtkomlig. Det bör dock inte hindra att sådana
            experiment och sådan ev. användning i verkligheten av sinnespåverkande
            droger i varje fall i vårt land läggs under laglig kontroll. Detsamma
            gäller den i USA sorgligt utbredda vanan att droga skol- barn
            för att få lugn i klasserna. Detta är såvitt känt ännu inte allmänt
            förekommande i Sverige, men det måste anses väsentligt att de
            regler enligt vilka omyndiga personer mer eller mindre mot sitt
            vetande till- förs mediciner, som inte har med något medicinskt
            ändamål att göra, blir till fullo belysta och genomdiskuterade.
            Det är möjligt att samtliga här nämnda fall av läkarkåren anses
            falla under deras eget ansvar, inte under lagstiftningens. Detta
            är emeller- tid ingalunda självklart, och goda argument bör i
            så fall framläggas. Skillnaden mellan att använda mediciner för
            att bota en människa från sjukdom och att använda samma eller
            liknande ämnen för att tillgodo- se andra människors krav på hennes
            uppförande är i varje fall för lek- mannen tillräckligt stor för
            att behöva noga definieras. Slutligen hör till detta område alla
            de experiment som i forsknings- avsikt utförs på patienter som
            ligger på sjukhus för någon egen sjuk- dom. Här finns ytterst
            ringa kontroll och inga som helst skadestånds- regler, som kan
            skydda patienter från att ofrivilligt och omedvetet underkastas
            experiment med ibland mycket svåra och ingripande ef- fekter.
            Även detta är ett område där det kan diskuteras om den s.k. läkaretiken
            verkligen är ett tillräckligt skydd för människans integritet
            eller om inte nya lagregler är nödvändiga. Samma juridiska och
            moraliska problem uppkommer vid de nya metoderna att påverka eller
            bota själsliga defekter genom direkt elek- trisk stimulans av
            hjärnan. I USA har man redan gjort många lyckade
          </p>
          <pb facs="riksdagen-motions-pdf/data/1972/mot_1972__24/mot_1972__24-007.pdf"/>
          <fw xml:id="i-FMMCfF6hSFkGCiYGW586T1">
            Mot. 1972: 24 I
          </fw>
          <p xml:id="i-JcjRWEq6oMQRheUD7iXyqZ">
            — och, får man anta, ännu fler misslyckade — försök med att bota
            eller lindra epilepsi, depression, homosexualitet osv. genom att
            antingen läkaren eller i vissa fall den sjuke själv åstadkommer
            elektriska föränd- ringar i hjärnan via insatta elektroder. Man
            hoppas på detta sätt bl. a. kunna hjälpa hjärnskadade patienter
            att återfå kontrollen över sina muskler och bota mano-depressiva
            psy- koser. Ett experiment med en apa, utfört vid Yale, visar
            emellertid på ännu mer långtgående möjligheter. Man satte in en
            särskild sändarapparat i eller på apans huvud, som skickade rapporter
            om aphjärnans elek- triska aktivitet till en datamaskin. Datamaskinen
            hade också möjlighe- ter att själv skicka elektriska impulser
            till vissa delar av apans hjärna. När nu datorn fick rapport om
            vissa hjärnvågor, som betydde att apan höll på att bli aggressiv,
            skickade den omedelbart en impuls till apans hjärna som framkallade
            en obehaglig sensation. Ögonblickligen sjönk aggressionsvågorna
            tillbaka, och djuret blev åter lugnt. Denna typ av påverkan behöver
            inte ske via trådar, det kan gå genom radiovågor, bara man väl
            har planterat in sändare och mottagare i ve- derbörandes hjärna.
            Något hinder för att förminska apparaterna så att de blir nästan
            omärkliga torde inte föreligga med nutidens eller den omedelbara
            framtidens teknik. Tanken kan alltså komma att ligga myc- ket
            nära, att exempelvis vissa typer av våldsförbrytare skulle kunna
            skötas på det här sättet i stället för att interneras. Det finns
            också möj- lighet att via elektroder stimulera hjärncentra som
            ger utomordentligt behagliga känslor och därmed belöna sådana
            uppföranden som läkaren (socialarbetaren? domaren? läraren?) anser
            lämpliga. Vad som hittills gör att dessa experiment inte tillämpas
            i någon stor skala är att de är för dyra och besvärliga. Kan man
            få ner priset, kan helt nya moraliska problem uppkomma — alldeles
            som frågan om vem som skall få njurdialys eller inte blev akut,
            när njurdialysen blev till- gänglig vid flera ställen än några
            få universitetssjukhus. Å andra sidan lär denna teknik aldrig
            kunna bli så billig och enkel att den kan till- lämpas utan hänsyn
            till kostnaden. Det kommer alltid att bli en avväg- ningsfråga,
            vilka brottslingar resp. patienter som skall få den här sortens
            behandling och vilka som på gammaldags sätt skall låsas in resp.
            drogas ner. Dessa möjligheter och dessa nya tvång till val av
            åtgärder kommer snart att ge en alldeles ny udd åt vår debatt
            om olika straffpåföljder, innehållet i vårdbegreppet, avvägningen
            mellan samhällsskydd och indi- videns frihet osv. Är det mera
            kränkande för individen att vara inlåst i en cell än att vara
            övervakad 24 timmar om dygnet av en dator, som skickar smärtförnimmelser
            på honom så snart han blir arg? Är det hu- mant eller inhumant
            att göra, som några psykiatrer i USA har gjort: bota en ung homosexuell
            man genom att upprepade gånger stimulera
          </p>
          <pb facs="riksdagen-motions-pdf/data/1972/mot_1972__24/mot_1972__24-008.pdf"/>
          <fw xml:id="i-BFVEZHt6iZyNBmFxbuCNnE">
            Mot. 1972: 24 8
          </fw>
          <p xml:id="i-4CLzxzo8aEik7AoKrLA53j">
            hans hjärna till att ge lustimpulser i samband med upplevelser
            av det andra könet? Forskarna berättar med förtjusning hur de
            kontrollerade ynglingens elektroencephalogram under hans första
            lyckade samlag med en kvinna och noterade mycket höga toppar.
            Är detta en historia med lyckligt slut, en berättelse om vetenskapens
            sagolika möjligheter — eller en skräckhistoria om en människa
            som gjorts till ett ting? Frågan kan inte undvikas, och den har
            vida samhälleliga konsekvenser.
          </p>
          <p xml:id="i-3D5Wg7JYR1VpNSfi6tKCF2">
            C. Manipulation av människogrupper
          </p>
          <p xml:id="i-QZTEJY21UA6Xo7HnxptiCB">
            De möjligheter till ingrepp i människans natur som vi kommer
            till nu ligger något längre fram i det ofullbordade än de experiment
            vi hittills nämnt. Men de ligger tillräckligt nära för att man
            bör vara medveten om att de kommer. Manipulation av korsbefruktning
            mellan människa och djur är redan på gång i vissa laboratorier.
            I Tyskland har vissa jurister redan börjat bekymra sig för dessa
            varelsers juridiska ställning. Det diskuteras vidare på fullt
            allvar, hur man skall ställa sig till en människa vars hela kropp
            amputerats bort, så att bara huvudet är kvar, och som sedan satts
            ihop med en annan kropp eller ev. med någon sorts maskineri. Den
            ovan citerade professor Schaltenbrand anser att man i så fall
            måste anse att det är den människan som huvudet tillhör som får
            anses utgöra den nya individen. Om däremot, säger han, en sådan
            varelses kropp skulle bli havande resp. avla barn (vilket han
            inte anser otänkbart), så skulle bar- net anses vara ättling till
            den som ursprungligen innehaft kroppen (och som alltså nu får
            anses vara i samhällelig mening död). Detta är givetvis bara en
            enda forskares egna funderingar. Men de visar att problem av denna
            nya art inte kan viftas bort som fantasi- foster. De kastar dessutom
            ett nytt ljus över våra nuvarande begrepp om individens gränser
            och människans okränkbarhet och tvingar oss att fundera över:
            Vad är en individ egentligen? Mera närliggande är emellertid med
            vilken rätt och med vilka följ- der man kan låta människor välja
            könet på sitt blivande barn. Det är svårt att finna argument,
            varför inte ett enskilt människopar skulle få denna rätt, om det
            nu gör dem lyckligare. Men det är lika svårt att försvara att
            en stor grupp människor skulle få rätten och möjligheten. Man
            kan ju knappast inskränka en sådan rätt till vissa socialgrupper
            utan måste ge den åt alla, och därmed är en hel generations lycka
            på det intimaste området av alla satt i fara. Om det nämligen
            hos en viss civilisation finns en stark förkärlek för att få barn
            av ett visst kön, skulle den sexuella balansen i en viss gene-
            ration kunna bli totalt störd. Det betyder att antingen skall
            en majoritet människor bli neurotiska av att leva i celibat eller
            liknande förhållanden,
          </p>
          <pb facs="riksdagen-motions-pdf/data/1972/mot_1972__24/mot_1972__24-009.pdf"/>
          <fw xml:id="i-428z3YizGkswS5UvjehjnB">
            Mot. 1972: 24 9
          </fw>
          <p xml:id="i-QDkPBSYHXY4RfynmMBRi86">
            eller också måste man plötsligt göra om alla normer för familje-
            och sexualliv. Det senare görs inte i en handvändning, det tar
            flera gene- rationer — och vid det laget har kanske pendeln slagit
            över och köns- balansen är normal igen, eller är tokig åt andra
            hållet. Svårigheterna torde vara oöverkomliga även för det mest
            medvetna och bäst organise- rade samhälle, och de problem vi har
            med vårt sexualliv i dag förbleknar till trivialiteter inför dem
            vi skulle få om vetenskapen satte denna val- möjlighet i våra
            händer. Vilken slutsats skall man dra? Förbjuda forskningen på
            detta område? Göra den till ett statligt privilegium och underkasta
            dess användande politikernas avgöranden? Förbehålla användandet
            åt en liten, redan förut privilegierad grupp? Använda den som
            ett medel att utrota vissa folk- grupper på lång sikt? — Det vore
            utan tvivel bra om vi hade skaffat oss åtminstone några insikter
            och synpunkter på dessa frågor innan de har lösts vår bön förutan
            och på ett sätt som kanske inte längre går att neutralisera. De
            nya utlovade metoderna att påverka den mänskliga intelligensen
            är likaså ett högst explosivt ämne. Man kan som bekant öka intelligensen
            (hos försöksdjur) dels genom kemisk påverkan, dels genom att åstad-
            komma en stimulerande miljö, dels (på sikt) genom genetisk manipula-
            tion. Det är ingalunda otänkbart att genomföra motsvarande metoder
            på mänskliga populationer. Men på vilka och med vilka resultat?
            Det går i varje fall inte att höja intelligensen samtidigt och
            lika mycket för hela världens befolkning. Det troligaste är att
            de redan privilegierade folken skaffar sig detta ytter- ligare
            privilegium, att deras barn och barnbarn höjer sin IQ över den
            övriga världens. Det är nästan lika troligt att denna höjning
            genomförs olika intensivt i olika samhällsgrupper, så att även
            där klasskillnaderna i viss mån bibehålls. En mera olycklig skärpning
            av den nuvarande ojämlikheten i sam- hället kan knappast tänkas.
            Hur skall man undvika den? Måste föräldrar visa upp intyg på en
            viss, låg IQ för att deras barn (eller foster) skall få rätt till
            den intelligenshöjande behandlingen — så som man i östlän- derna
            måste bevisa att ens föräldrar inte hörde till den forna överklassen
            för att få tillgång till universitetsutbildning? Om vi å andra
            sidan tänker oss — vilket är ganska sannolikt — att de nya intelligenshöjande
            metoderna fungerar bäst på dem som har mycket att höja, dvs. dem
            med den lägsta IQ:n, medan de som redan har något så när goda
            anlag inte får någon större förändring i dem, då kommer en annan
            situation. Då får vi ett samhälle med mindre skillnad i intelli-
            gens mellan de dummaste och de klokaste än vi har i dag. Det kommer
            att ha en rad effekter, en del naturligtvis mycket välkomna men
            i varje fall att börja med inte alldeles lätta att administrera.
            Vi har redan sett exempel i minimal skala på vad som händer, när
            universitetsexamina,
          </p>
          <pb facs="riksdagen-motions-pdf/data/1972/mot_1972__24/mot_1972__24-010.pdf"/>
          <fw xml:id="i-BqwKWZ6nbZKCYvrrgX9mJk">
            Mot. 1972: 24 10
          </fw>
          <p xml:id="i-FeZTBV2MvDHQagfEovp3Jv">
            som tidigare medförde både status och inkomst, i viss mån förlorar
            i värde när de blir mera allmänt tillgängliga. Det uppväcker inte
            bara glädje och tacksamhet. Slutligen finns ännu en möjlighet
            om vi ser på vad vetenskapen hit- tills åstadkommit när det gäller
            att höja intelligensnivån, och detta är kanske det mest realistiska
            scenariot. Intelligens är nämligen inte en en- hetlig egenskap
            utan består av en mängd olika faktorer, delvis oberoende av varann.
            Vissa droger etc. kan tänkas höja den matematiska begåv- ningen,
            vissa stimulanser kan tänkas höja begåvningen för språk, andra
            ger bättre konstnärliga anlag. (Experiment med möss har visat
            att ämnet piktrotoxin underlättade lösandet av vissa typer av
            problem, medan pen- tylentetrasol var bättre för andra sorter!)
            Återigen står vi inför valsituationer. Skall samhället, föräldrarna,
            lä- karna, lärarna eller reklammakarna bestämma vilka typer av
            begåvning som skall delas ut till vilka människor? Eller skall
            man rent av få be- stämma själv? När man tänker på vilket besvär
            vi har att välja bland de få och klumpiga pedagogiska medel vi
            besitter i dag, är man verk- ligt rädd när man tänker på hur handfallna
            vi kommer att stå inför dessa snart kommande möjligheter. Slutligen:
            all forskning om hur man på konstgjord väg skall öka in- telligensen
            hos enskilda eller grupper kommer att förbli en lyxforskning av
            tvivelaktigt berättigande, så länge en stor del av jordens befolkning
            har lägre intelligens än de av naturen kunde ha, om de bara fick
            till- räckligt med protein under barndomen och om de slapp förbli
            analfa- beter hela livet. Frågan om vilka forskningsområden som
            bör priorite- ras är alltid besvärlig, men här tycker man att
            valet borde vara ganska lätt.
          </p>
          <p xml:id="i-DaA8YrJWcMEQhSbnDqE41D">
            Vilket politiskt system ett land än har kommer dess ledande skikt
            inom kort tid att ställas inför valet att använda, tillåta eller
            förbjuda en lång rad nya vetenskapliga metoder för att påverka
            alla eller vissa människor. Detta val bör inte få komma över oss
            oförberett. En del av vad som ovan skildrats är inte ens framtidsutsikter,
            utan sådant som redan finns. Vi måste börja lära oss ta ställning.
            Abortfrågan är svår redan den — trots att vi där har tretusen
            års er- farenhet av olika filosofiska, moraliska och vetenskapliga
            argument. Vi behöver nu mycken och snabb förberedelse för att
            veta hur vi skall hantera de oerhörda nya tekniska möjligheterna
            att förändra och på- verka individens innersta kärna. Det finns
            för övrigt forskare som själva säger att ett stopp eller ett moratorium
            på vissa forskningsområden vore bättre än att släppa ut oförberedda
            resultat som kan åstadkomma katastrofer. Även den sidan av saken
            måste tas upp. Människovärdet är en fiktion, ända tills vi gör
            något för att skydda det.
          </p>
          <pb facs="riksdagen-motions-pdf/data/1972/mot_1972__24/mot_1972__24-011.pdf"/>
          <fw xml:id="i-QKiRYgYnDs9ZYNVHY1Ydc9">
            Mot. 1972: 24 1
          </fw>
          <p xml:id="i-LfjqeTtNpNjBdSZDDC3c1j">
            Med hänvisning till det anförda hemställer jag att riksdagen
            hos Kungl. Maj:t begär att en arbetsgrupp tillsätts med uppgift
            att 1. penetrera de juridiska och sociala problem som är förknip-
            pade med de nya landvinningarna inom den medicinska forsk- ningen
            samt frågan om det finns anledning att införa restrik- tioner
            beträffande den typ av forskning som berörts i motio- nen, 2.
            framlägga ev. förslag med anledning härav.
          </p>
          <p xml:id="i-A6mnrsmir8bKHVNpTkML6p" type="date">
            Stockholm den 11 januari 1972
          </p>
          <div xml:id="i-9wR5nebvmQCduG3PqPtE1F" type="signatureBlock">
            <p xml:id="i-GefGwu5yUp5YqLfmSFgK9S" who="i-HZV5H2PBrEbNREbjvh2nWq" type="signature">
              KERSTIN ANÉR (fp)
            </p>
          </div>
        </div>
      </div>
    </body>
  </text>
</TEI>
