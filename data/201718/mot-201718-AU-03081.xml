<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-03081">
  <teiHeader>
    <fileDesc>
      <titleStmt>
        <title>Lagen om anställningsskydd</title>
        <author corresp="i-8D1Xb5xvLE2YRWLnmb9hGW">av Isabella Hökmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3081 av Isabella Hökmark (M)</title>
          <idno type="rdwebb">H5023081</idno>
          <rs type="number">3081</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5023081/text</ref>
          <ref type="dokument_url_html">http://data.riksdagen.se/dokument/H5023081</ref>
          <ref type="dokumentstatus_url_xml">http://data.riksdagen.se/dokumentstatus/H5023081</ref>
          <ref type="docx">http://data.riksdagen.se/fil/7B6E4621-0F84-4D89-8D09-217171505E61</ref>
          <ref type="pdf">http://data.riksdagen.se/fil/867DB767-5C81-4C19-8BEC-E3E1F9CAAEFF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QmCpDNf6pe9zsDYeNzB6uM" type="signed"/>
        <correspContext corresp="i-QmCpDNf6pe9zsDYeNzB6uM">
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction xml:id="i-SfscTVhifR7swQAW4AARTH" type="submitted">
          <date when="2017-10-05"/>
          <time when="10:51:48"/>
        </correspAction>
        <correspAction xml:id="i-EKTSLZKCJw7fz9uhamRqU4" type="reviewed">
          <date when="2017-10-05"/>
          <time when="10:58:54"/>
        </correspAction>
        <correspAction xml:id="i-QcfmXGtfvbGAKXLSV1aBYj" type="referred">
          <date when="2017-10-13"/>
        </correspAction>
        <correspAction xml:id="i-2EwYMqBHass2Q88PJ5VZez" type="assigned">
          <date when="2018-11-15"/>
          <time when="08:34:17"/>
        </correspAction>
        <correspContext corresp="i-2EwYMqBHass2Q88PJ5VZez">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-DjaB5U1jYRet1KKZ9krotM" type="behandlas_i"/>
        <correspContext corresp="i-DjaB5U1jYRet1KKZ9krotM">
          <ref type="uppgift">2017/18:AU9</ref>
          <ref type="ref_dok_id">H501AU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU9</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kyrb654BraYbtuLefH8wcG" type="motHeader">
        <div xml:id="i-XemLDR56mZy6eGR38R9v4" type="motTitle">
          Motion till riksdagen 2017/18:3081 av Isabella Hökmark (M) Lagen
          om anställningsskydd
        </div>
      </div>
      <div xml:id="i-4SnV2YLpb4CJM1T6kbiK8U" type="motBody">
        <div xml:id="i-K2waUabZT9uCiuHCDZ6R1w" type="motProposal" subtype="förslag">
          <head xml:id="i-L3264DMT2kWTPJGHXFdUwm">
            Förslag till riksdagsbeslut
          </head>
          <list xml:id="i-5p7w4wyZ3Ch3saGNkhn9m2">
            <item xml:id="i-RkqvCmqKQ2QS5ZXLuj2aVE" sortKey="Yrkande 1">
              Riksdagen ställer sig bakom det som anförs i motionen om lagen
              om anställningsskydd (LAS) och tillkännager detta för regeringen.
            </item>
          </list>
        </div>
        <div xml:id="i-FcDR16gYv6T1UnNoFkMCYY" type="motContent">
          <head xml:id="i-Jtc81BV1dhfzvZEH9jz3Kr" type="h1">
            Motivering
          </head>
          <p xml:id="i-7tK4rnubAV4xq1PkX4BLHC">
            Den svenska arbetsmarknaden präglas allt mer av ett djupare utanförskap.
            Arbetslösheten bland nyanlända står för en stor del av den svenska
            arbetslösheten och är så hög i olika grupper att den blir till
            ett växande socialt problem i sig. Utan en möjlighet att komma
            in på arbetsmarknaden kommer man inte in i det svenska samhället.
            Det förstärker i sin tur andra sociala problem och motverkar att
            nyanlända blir en del av det svenska samhället med dess regler
            och värderingar.
          </p>
          <p xml:id="i-Px3FS3HRubTcgSt2FPFnBD">
            Det får också konsekvensen att nyanlända i stor utsträckning
            riskerar att bli bidragstagare istället för löntagare. Skillnaden
            är avgörande. Istället för att bidra med lön och skatt blir de
            beroende av bidrag utan att betala skatt. För de offentliga finanserna
            och för den svenska välfärden är detta allvarligt.
          </p>
          <p xml:id="i-VHWfP4MXs3pbRS5gyPRzS">
            I motsvarande mån om än i mindre omfattning gäller detta även
            för gruppen nya på arbetsmarknaden som sådan, det vill säga unga
            som söker sitt första jobb. Ungdomsarbetslösheten beror på svårigheten
            att komma in och få fotfäste på arbetsmarknaden. Det finns även
            i ett bredare perspektiv ett behov av reformer som underlättar
            för fler att komma in på arbetsmarknaden och som uppmuntrar till
            en ökad rörlighet.
          </p>
          <p xml:id="i-AKUJZ34men1i2WkNpZBNwB">
            Den snabba tillväxten av den svenska arbetsmarknaden, moderniseringen
            av den svenska ekonomin och invandringen understryker behovet
            av reformer som underlättar för fler att få ett arbete, som underlättar
            för rörlighet och en större arbetsmarknad.
          </p>
          <p xml:id="i-YQ5DSe7MyfhEZVWr3cvsPb">
            Trots att Sverige under alliansregeringens tid uppnådde den högsta
            sysselsättningsgraden i EU genom en snabb tillväxt av jobb står
            fortfarande alltför många utanför arbetsmarknaden. De senaste
            årens ekonomiska utveckling med Alliansens ekonomiska politik
            som grund har medfört fler i sysselsättning men samtidigt allt
            större skillnader mellan de grupper som är etablerade på den svenska
            arbetsmarknaden och de som saknar ett fotfäste. Denna utmaning
            kan inte mötas utan en förändring av den svenska arbetsmarknadens
            regler som gör det lättare att komma in på den.
          </p>
          <p xml:id="i-BixHVwVsP4XEvu3uoG4qHk">
            Den bristande rörligheten på arbetsmarknaden leder till att alltför
            få byter jobb, och öppnar upp för nya arbetssökande, samtidigt
            som det innebär att en hög andel vakanser kvarstår trots många
            arbetslösa. Det gör det viktigt att lägre trösklar för att komma
            in på arbetsmarknaden förenas med att man lättare kan byta jobb
            utan negativa konsekvenser för den egna tryggheten. En ökad rörlighet
            på arbetsmarknaden leder inte bara till ökad kompetens och anställningsbarhet
            för den enskilde utan också till fler jobb och färre vakanser.
          </p>
          <p xml:id="i-5UqZvPJGSBKrrVaCRNc7kp">
            Dagens höga trösklar för att få en anställning drabbar framförallt
            unga samt människor som kommit till Sverige på flykt och för att
            kunna försörja sig här. De drabbar vår samhällsekonomi genom lägre
            effektivitet och produktivitet, genom tillbakahållen kompetensutveckling,
            genom färre jobb som blir utförda och genom färre människor som
            blir anställda. Utformningen av den svenska arbetsmarknadens anställningstrygghet
            motverkar anställningstrygghet för dem som saknar jobb och som
            byter jobb samtidigt som den motverkar framväxten av fler jobb.
          </p>
          <p xml:id="i-VFRqMir9uQeWzSHJj7Jn9u">
            Sverige och svensk ekonomi lider av en stel och ålderdomlig utformning
            av nuvarande arbetsrätt, utvecklad i en tid då fackföreningars
            makt ansågs vara viktigare än den enskildes rätt och då arbetskraften
            ansågs vara ett enda stort kollektiv där de enskilda var sinsemellan
            utbytbara. Dagens arbetsmarknad ställer större krav på den enskildes
            rätt och måste bygga på att varje arbetstagare och varje jobb
            har individuella krav och bygger på personlig kompetens. Arbetstagarna
            på den moderna arbetsmarknaden är inte utbytbara mot varandra,
            de är inte ett enda kollektiv utan många enskilda personer och
            deras kompetens och möjligheter att möta nya utmaningar gör det
            värdefullt att både vilja och våga byta jobb.
          </p>
          <p xml:id="i-V9z44Jjg3dLx6rbSff9rNV">
            Lagen om anställningsskydd (LAS) skapar hinder för nytillträdande,
            motverkar rörlighet och ser den enskilde som en del av ett kollektiv
            istället för den individ som varje anställd är. Den är problematisk
            för svenska företag och har en negativ påverkan på arbetsmarknaden.
          </p>
          <p xml:id="i-WK8shk5ixgZ1msEhwhS1pr">
            För det första gör utformningen av lagen att färre företag vågar
            nyanställa. Risken för en felanställning är stor och hindrar företag
            att anställa. Många företag är i olika tider osäkra på framtida
            tillväxt och lönsamhet och vill därför inte hamna i en arbetsrättslig
            problematik kring eventuella uppsägningar.
          </p>
          <p xml:id="i-QeR4R9cVnt7bzFSJ1GJXJX">
            För att ett företag skall utvecklas krävs nytänkande och kreativitet.
            Detta tillför företaget ofta genom att nyanställa. Att då i dåliga
            tider kanske tvingas säga upp personal som har unik kompetens,
            bidrar till lönsamhet och produktivitet och den samlade kreativiteten
            motverkar inte bara det enskilda företagets mål utan också dess
            långsiktiga förmåga att anställa fler och bidra till en hög sysselsättning.
          </p>
          <p xml:id="i-57KdPTuH7TL4TdAyy51wBn">
            Tyvärr är det enda alternativet då uppsägning av en tidigare
            anställd vilket kräver alltför mycket i både tid och pengar för
            företaget, och därmed även kan riskera övriga anställdas trygghet.
            Mot denna bakgrund tvekar många företag, inte minst de många små
            och medelstora, att anställa när det finns möjligheter eftersom
            det kan skapa vad som upplevs som oöverstigliga eller alltför
            stora problem när företaget inte går lika bra.
          </p>
          <p xml:id="i-VWvd4xh6f1YcnNUQvZ92im">
            Turordningen sist in, först ut, motverkar anställningar och nya
            jobb, ger en inlåsningseffekt och kan mycket väl riskera företagets
            överlevnad. Viktigt för ett företag i kris eller i hård konkurrens
            är att utifrån sina behov kunna behålla viktig och nödvändig kompetens.
          </p>
          <p xml:id="i-T54FPtkMd72c4yhVGdbCxK">
            Vi lever i en föränderlig tid där teknik och förhållande kan
            ändras från en dag till en annan. Därför måste företag i dag än
            mer än tidigare kunna anpassa sig och tillgodose nya behov.
          </p>
          <p xml:id="i-BjoGCubjhEWBQozv7h1z2W">
            Idag är bemanningsföretagen mycket framgångsrika i Sverige. För
            att komma runt risken med felanställning eller överbemanning i
            ekonomiskt sämre tider föredrar många företag att hyra in personal.
            I vissa branscher kan inhyrning fungera bra medan det kan vara
            svårare i andra. Exempelvis kan upplärningstiden för en anställd
            vara mycket lång innan denne bidrar till företagets lönsamhet
            – i dessa fall är inhyrd personal inte ett alternativ. Eftersom
            det är mycket svårt att säga upp en person kan resultatet av en
            anställning som inte fungerar kosta företaget mycket pengar.
          </p>
          <p xml:id="i-9nXU2ZPuQqjmGfE6XBkY2k">
            Invandringen till Sverige har på ett radikalt sätt förändrat
            förutsättningarna för den svenska arbetsmarknaden. Den kan antingen
            leda till ökad arbetslöshet eller till höjd sysselsättning, beroende
            på vilken politik som förs. Regeringen har hitintills genom att
            motverka grundläggande förändringar och reformer valt en politik
            som leder till ökat utanförskap och arbetslöshet bland de grupper
            som nu har kommit till Sverige. Det riskerar inte bara att leda
            till ekonomiska problem genom arbetslöshet och bidragsberoende
            utan också till sociala problem genom utanförskap och klyftor
            mellan dem som är etablerade på arbetsmarknaden och de som inte
            är det.
          </p>
          <p xml:id="i-SRvrViY4b2ykquNADnhc25">
            Den moderna arbetsmarknaden är annorlunda än det gamla industrisamhällets.
            De som söker jobb har andra förväntningar, andra krav och andra
            möjligheter att bidra.
          </p>
          <p xml:id="i-MrBdz3shwmMi5pgEj9wsUC">
            De som idag träder in i arbetslivet har oftast inte som mål att
            få en livstidsanställning. Man hungrar efter erfarenhet och nya
            utmaningar och vill naturligtvis få ett jobb även om tiderna är
            kärva. Dessa jobb blir tyvärr inte tillgängliga eftersom arbetsgivare
            inte törs anställa.
          </p>
          <p xml:id="i-S5Kdo1SH9uCvacNcL7PVox">
            Dagens arbetsrättsliga lagstiftning innebär att den enskilda
            arbetstagaren ofta sitter relativt tryggt på sin nuvarande plats,
            med lagen som stöd, dels eftersom färre företag då nyanställer.
            Tryggheten i anställningen förbehålls den som stannar kvar på
            samma arbetsplats – utan hänsyn tagen till individens kompetens
            och önskemål eller arbetsgivarens behov av flexibilitet och utveckling.
            Följden av dessa resultat blir en mindre rörlig arbetsmarknad,
            vilket i sin tur hindrar företag från att växa samtidigt som det
            pressar ner arbetstagarnas löner.
          </p>
          <p xml:id="i-XpjTV7bfcXfxKjCSkpvgze">
            I den globala ekonomin är ökad rörlighet på arbetsmarknaden en
            stark förutsättning för människors och företags tillväxt. För
            individen betyder en rörligare arbetsmarknad en större möjlighet
            att växla mellan jobb och arbetsgivare, större möjligheter att
            avancera och främja den personliga utvecklingen samt bättre förutsättningar
            att på sikt höja både löner och förmåner. För arbetsgivaren ger
            större rörlighet på arbetsmarknaden utvidgade möjligheter att
            rekrytera och säkerställa kvalificerad personal för rätt ändamål
            – med bredare urval av kandidater och kompetens.
          </p>
          <p xml:id="i-UUuYnjwiXJ3aKez5RSh4UN">
            Den nuvarande utformningen av arbetsrätten resulterar i en stel
            arbetsmarknad, med negativa konsekvenser för såväl tillväxt, företagsamhet
            som löner. Fortsatt god tillväxt i landet är beroende av en mer
            rörlig och flexibel arbetsmarknad.
          </p>
          <p xml:id="i-EzeT23ktmBUHx53zA5uhGj">
            Lagen om anställningsskydd motverkar anställningstrygghet, arbetsmarknadens
            öppenhet och dess rörlighet, ger fler vakanser och färre nya anställningar.
            Den hör hemma i en annan tid och på en annan arbetsmarknad än
            dagens. Den bör ersättas till förmån för en arbetsmarknadslagstiftning
            som sänker trösklar, som bidrar till rörlighet och som bidrar
            till fler jobb. Den enskilda arbetsgivaren bör kunna anställa
            i vetskap om att man själv kan fatta de beslut som krävs för företagets
            överlevnad och utveckling men med respekt för den enskildes rätt.
          </p>
          <p xml:id="i-Gw75XiLV2zPNdeR12mhbSF">
            Därför bör regeringen utreda en förändring av reglerna i lagen
            om anställningsskydd och ge förslag till riksdagen i enlighet
            med vad som ovan anförts.
          </p>
        </div>
        <div xml:id="i-36EvVntRiiV7mdZyr3zuo2" type="signatureBlock">
          <list xml:id="i-SuqNdaiKqwdWf6H86iEvhU">
            <item xml:id="i-HeSHUZ9MFpibcigpf3AZaC" type="signature">
              Isabella Hökmark (M)
            </item>
          </list>
        </div>
      </div>
    </body>
  </text>
</TEI>
