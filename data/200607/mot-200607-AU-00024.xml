<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00024">
  <teiHeader>
    <fileDesc>
      <titleStmt>
        <title>med anledning av skr. 2006/07:36 Återkallelse av skrivelse 2005/06:213 Handlingsplan för jämställda löner</title>
        <author corresp="i-SNtv8jZRB19Jr8oegj1mGK">av Esabelle Reshdouni m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2006/07:36 Återkallelse av skrivelse 2005/06:213 Handlingsplan för jämställda löner</title>
          <idno type="rdwebb">GU02A24</idno>
          <rs type="number">A24</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A24/text</ref>
          <ref type="dokument_url_html">http://data.riksdagen.se/dokument/GU02A24</ref>
          <ref type="dokumentstatus_url_xml">http://data.riksdagen.se/dokumentstatus/GU02A24</ref>
          <ref type="doc">http://data.riksdagen.se/fil/F73A6DB0-3FBD-4D8B-B2E3-7EC46B073D2F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YZxdaq4zaGDYS2C3fY3Eq5" type="basedOn"/>
        <correspContext corresp="i-YZxdaq4zaGDYS2C3fY3Eq5">
          <ref>Regeringsskrivelse 2006/07:36</ref>
        </correspContext>
        <correspAction xml:id="i-F7wW6We5PDqoZjZPHH88WE" type="signed"/>
        <correspContext corresp="i-F7wW6We5PDqoZjZPHH88WE">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-NFRuuEiFiQvduRh9pGfQzj" type="referral">
          <date when="2007-01-23"/>
        </correspAction>
        <correspAction xml:id="i-EaySXqYFRPMS7WXVQAkYEB" type="dismissal">
          <date when="2007-01-19"/>
        </correspAction>
        <correspAction xml:id="i-Sdj83kdQcaRSKcpgFKbRim" type="transfer">
          <date when="2007-01-18"/>
        </correspAction>
        <correspAction xml:id="i-5hq3yi5eL1GrzVXBik1Jgy" type="submission">
          <date when="2007-01-18"/>
        </correspAction>
        <correspAction xml:id="i-N1wRXLnoofEYnoQhhbmuzE" type="assigned"/>
        <correspContext corresp="i-N1wRXLnoofEYnoQhhbmuzE">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MVK1SCZ1gve4cySnpnBPHp" type="motBody">
        <div xml:id="i-J6G1WKJeqV5VYnmBGtB9Vd" type="motProposal" subtype="förslag">
          <head xml:id="i-W9XriTFsoNeUAoLfLNfKE4">
            Förslag till riksdagsbeslut
          </head>
          <list xml:id="i-NdBQykjNkieCpHr7dAC5FM" style="ol">
            <item xml:id="i-Qmq2vqUodQbzymYPBpkM4e">
              Riksdagen tillkännager för regeringen som sin mening vad i motionen
              anförs om att kontinuerligt inbjuda till samtal med arbetsmarknadens
              parter.
            </item>
            <item xml:id="i-EV3RXkdreBys3SuCtH23Jv">
              Riksdagen tillkännager för regeringen som sin mening vad i motionen
              anförs om stärkt rätt till heltidsanställning med möjlighet till
              deltid.
            </item>
            <item xml:id="i-3qXZ7xWEqMmyNJjuUf6N6h">
              Riksdagen tillkännager för regeringen som sin mening vad i motionen
              anförs om att bidra med medel till utbildning i jämställdhet av
              arbetsgivare och fackliga företrädare.
            </item>
            <item xml:id="i-8Tzs4qxG4CxxTNdkHsrxDq">
              Riksdagen tillkännager för regeringen som sin mening vad i motionen
              anförs om Medlingsinstitutets uppdrag.
            </item>
            <item xml:id="i-KuUjAQtfwxtmngUjAc3xgS">
              Riksdagen tillkännager för regeringen som sin mening vad i motionen
              anförs om att ge SCB uppdraget att åstadkomma en könsneutral yrkesklassificering.
            </item>
            <item xml:id="i-7rpXA7vtuKKntucPLKnVs2">
              Riksdagen tillkännager för regeringen som sin mening vad i motionen
              anförs om att tillsätta en löneskillnadsutredning.
            </item>
            <item xml:id="i-3r3GqHyRX1DDCnf8fBQPGw">
              Riksdagen tillkännager för regeringen som sin mening vad i motionen
              anförs om att uppdra åt Arbetsmiljöverket och Jämställdhetsombudsmannen
              att utvärdera och fortsätta det samarbete i kompetensfrågor som
              de bägge myndigheterna inlett.
            </item>
            <item xml:id="i-XDT7MWt6z9GfwqohxUtGc6">
              Riksdagen tillkännager för regeringen som sin mening vad i motionen
              anförs om en översyn av jämställdhetslagens regler gällande lönekartläggning.
            </item>
          </list>
        </div>
        <div xml:id="i-D8PXTfXyg7LNbMpLeXErtc" type="motContent">
          <head xml:id="i-8M5SsU5BuWN5UsA4NjDDLy" type="h1">
            med anledning av skr. 2006/07:36 Återkallelse av skrivelse 2005/06:213
            Handlingsplan för jämställda löner
          </head>
          <head xml:id="i-KXVUNJzxe7C4HsxHajtt73" type="h1">
            Motivering
          </head>
          <p xml:id="i-3hqJS9uGMjDetiVz5DhCDh">
            Skrivelse 2005/06:213 Handlingsplan för jämställda löner tar
            upp ett antal åtgärder för att komma till rätta med den könsrelaterade
            lönediskrimineringen på svensk arbetsmarknad. Skrivelsen är ett
            resultat av det samarbete som fanns mellan den tidigare regeringen,
            Miljöpartiet och Vänsterpartiet.
          </p>
          <p xml:id="i-Ljsk58vLMYaPVuWD87RKNc">
            Erfarenheten visar att det är svårt att nå resultat som går i
            riktning mot jämställda löner. Till det finns flera förklaringar
            och det finns förstås delade meningar om hur det ska gå till.
            Trots det trodde vi att det fanns politisk enighet om målet, jämställda
            löner.
          </p>
          <p xml:id="i-2HqUGhpRxUSAPBgvbXASTZ">
            Det är begripligt om den borgerliga regeringen vill driva sin
            egen politik. Men när regeringen tar beslut om att återkalla skrivelsen
            presenteras ingen alternativ politik till de åtgärder som föreslås
            från den tidigare riksdagsmajoriteten. Det enda som sagts från
            regeringsföreträdare, i samband med att återkallelsen offentliggjordes,
            är att regeringen vill driva sin egen politik och att man har
            för avsikt att satsa på kvinnors företagande.
          </p>
          <p xml:id="i-6sJQdcodgPPwnh3Jf7BZfw">
            Enligt vår mening är det inget relevant motiv för att återkalla
            skrivelsen. Att satsa på kvinnors möjligheter att starta företag
            är bra men har inget att göra med problemet att anställda kvinnor
            lönediskrimineras. Således ges inte riksdagen möjlighet att ta
            ställning till en alternativ politik för jämställda löner. Mot
            den bakgrunden föreslås riksdagen avslå förslaget att återkalla
            skrivelse 2005/06:213 Handlingsplan för jämställda löner.
          </p>
          <head xml:id="i-VLhs8VMSANHuBKBqcUvvg8" type="h1">
            Handslag för jämställda löner
          </head>
          <p xml:id="i-P62141RhbgXPr48rWfZP9B">
            Miljöpartiet är inte anhängare av statlig lönepolitik. Vi står
            bakom den svenska modellen som bygger på att villkoren på svensk
            arbetsmarknad huvudsakligen regleras genom kollektivavtal mellan
            arbetsmarknadens parter. Det betyder emellertid inte att det politiska
            systemet kan avsäga sig allt ansvar. Politiken har förstås ett
            övergripande ansvar för att avtal och överenskommelser håller
            sig inom lagens ramar. Dessutom har det politiska systemet, i
            sin roll som ägarrepresentanter för offentligt ägda verksamheter,
            ett direkt ekonomiskt arbetsgivaransvar för den offentliga sektorn.
          </p>
          <p xml:id="i-XiBSNpwErcRfmvnDytciVe">
            Mot den bakgrunden har Miljöpartiet drivet linjen om att riksdagen
            och regeringen bör ta initiativ till att arbetsmarknadens parter
            ingår en överenskommelse, ett handslag, med regeringen som syftar
            till att göra slut på den könsrelaterade lönediskrimineringen
            på svensk arbetsmarknad.
          </p>
          <p xml:id="i-AD5CZ3AYYQjQSJTncJn3X8">
            Det är nödvändigt av flera skäl. I genomsnitt är kvinnors löner
            endast 84 procent av männens. Det skiljer således 16 procent varav
            hälften, 8 procent, inte kan förklaras på annat sätt än att kvinnor
            avlönas lägre än män på grund av att de är kvinnor. Till det ska
            läggas att diskriminering på grund av kön är förbjuden enligt
            svensk lag.
          </p>
          <p xml:id="i-PSFzJqQwPAkeeYPcrS8Rti">
            I den tillbakadragna skrivelsen, Handlingsplan för jämställda
            löner, finns stöd för linjen om en överenskommelse med arbetsmarknadens
            parter.
          </p>
          <p xml:id="i-NRjjAsTZd8i1izQaqX9GgY">
            Regeringen avser att kontinuerligt inbjuda till samtal med arbetsmarknadens
            parter med syfte att få till stånd en gemensam samling för att
            systematiskt arbeta för att få bort de osakliga löneskillnaderna.
            Regeringen avser därutöver att hålla årligen återkommande överläggningar
            med Sveriges Kommuner och Landsting för att särskilt följa de
            offentliga arbetsgivarnas arbete med att nå målsättningarna i
            handlingsplanen, skriver den förra riksdagsmajoriteten.
          </p>
          <p xml:id="i-4asNrkSZ66zLBhFnvxrrmx">
            Miljöpartiet anser att detta är en riktig linje och föreslår
            att riksdagen ställer sig bakom inriktningen på kontinuerliga
            samtal med arbetsmarknadens parter.
          </p>
          <head xml:id="i-RDUQ3w2nNejT8tC6wYBxAn" type="h1">
            Stärkt rätt till heltidsanställning med möjlighet till deltid
          </head>
          <p xml:id="i-HG16GLFhanAqH4M6SnTkhm">
            Miljöpartiet anser att rätt till heltidsanställning ska vara
            norm på den svenska arbetsmarknaden. Det betyder inte att alla
            förvärvsarbetande ska jobba heltid. I vissa branscher och i verksamheter
            med få anställda finns svårigheter som innebär att undantag från
            normen är nödvändiga. Dessutom finns det många som föredrar deltidsjobb
            framför heltidsjobb.
          </p>
          <p xml:id="i-RAuLXEELHpALtP6jT42CUz">
            Problemet är att många ofrivilligt tvingats in i deltidsarbete
            och därmed deltids­arbetslöshet. Kvinnor är starkt överrepresenterade
            i denna grupp, och oftast kan det inte förklaras med annat än
            att det betraktas som naturligt och acceptabelt att kvinnor behandlas
            annorlunda än män.
          </p>
          <p xml:id="i-PPyDx5fPtECmuYnHCtYZjc">
            Miljöpartiet anser att förslaget innebär en rimlig avvägning
            mellan arbetsgivarnas och de anställdas intressen.
          </p>
          <p xml:id="i-LjvhmdnumMv9FFgSMFJ8pb">
            Vi anser att det krävs lagstiftning som slår fast att heltidsanställning
            är norm samtidigt som den enskildes rätt att välja deltid stärks.
          </p>
          <head xml:id="i-SYAHcMGipLCE4g49tNNTRC" type="h1">
            Utbildning för arbetsgivare och fackliga företrädare
          </head>
          <p xml:id="i-9ArsJ6u5GzCBJdNj8TyAwz">
            Jämställdhetsombudsmannen, JämO, har vid flera tillfällen påtalat
            att det finns kunskapsbrister hos arbetsgivare och anställda vad
            gäller jämställdhet i arbetslivet. Många saknar grundläggande
            kunskaper om jämställdhetslagen. De känner inte till kraven om
            lönekartläggning, analys, åtgärder och vad handlingsplan innebär.
            Dessutom saknas det på många håll kunskap om varför löneskillnaderna
            finns mellan kvinnor och män.
          </p>
          <p xml:id="i-MAJaALEK8bjZQo2p3KFh3y">
            Ska det vara möjligt att komma till rätta med lönediskrimineringen
            måste allt göras för att arbetsgivare och fackliga företrädare
            ska bli överens om verklighetsbilden. För det krävs gemensam utbildning
            som också sätter in den egna arbetsplatsen i ett bredare sammanhang.
            Det är viktigt för att förstå de bakomliggande orsakerna till
            bland annat den könsuppdelade arbetsmarknaden.
          </p>
          <p xml:id="i-RgQWycnuPixjF3ppqX8XSH">
            Den tidigare riksdagsmajoriteten var beredd att satsa resurser
            på sådana utbildningar för arbetsgivare och fackliga företrädare.
          </p>
          <p xml:id="i-Mf5UUfFgUySkgm8KGQx5sg">
            Miljöpartiet anser att riksdagen bör ställa sig bakom kravet
            att regeringen satsar på jämställdhetsutbildning för arbetsgivare
            och fackliga företrädare.
          </p>
          <head xml:id="i-PxpWeyV79p8FE3ZPW13FnW" type="h1">
            Statliga verksamheters roll och uppgifter
          </head>
          <p xml:id="i-F7Zoen43Z9z17J2Ncc3hEq">
            Generellt gäller att statens egna verksamheter bör föregå med
            gott exempel. Förekommer det osakliga löneskillnader mellan män
            och kvinnor i den politiskt styrda statliga sektorn blir det svårt,
            för att inte säga omöjligt, att vinna framgångar i de övriga sektorerna.
            I klartext betyder det att regeringen och riksdagen bör ge frågan
            om jämställda löner hög prioritet i den statliga sektorn.
          </p>
          <p xml:id="i-KdGBVakv8UhqRjc4wagNBJ">
            Men statliga myndigheter kan också användas för att positivt
            påverka utvecklingen i hela samhället. I skrivelse 2005/06:213
            Handlingsplan för jämställda löner, beskrivs vilken roll Medlingsinstitutet
            har och kan ha. Via regleringsbrevet för 2006 finns uppdraget
            att via överläggningar med arbetsmarknadens parter fästa uppmärksamhet
            på vikten av att de centrala kollektivavtalen konstrueras så att
            de främjar de lokala parternas arbete med jämställda löner. I
            skrivelsen förklaras också att den tidigare regeringen övervägde
            att komplettera Medlingsinstitutets uppdrag med att uppmärksamma
            parterna på att det sammantagna resultatet av avtalsförhandlingar
            leder till minskad lönediskriminering.
          </p>
          <p xml:id="i-Lvx85dQuZhPFRMZ69cTEd1">
            I skrivelsen påtalas vikten av relevant statistik. Det pekas
            exempelvis på behovet av könsneutral yrkesklassificering och att
            SCB får uppdraget att så snabbt som möjligt ändra standarden för
            svensk yrkeskvalificering så att kvinnors och mäns olika arbetsmarknader
            blir lika synliga. Miljöpartiet anser att det är en mycket viktig
            åtgärd som också underlättar för parterna att utgå från en könsneutral
            verklighetsbild.
          </p>
          <p xml:id="i-3gVQwwVAYKL2D63EvsUigq">
            Den tidigare riksdagsmajoriteten avsåg att tillsätta en löneskillnadsutredning.
            Med tanke på den nyvalda regeringens agerande när det gäller handlingsplanen
            för jämställda löner är den åtgärden viktigare än någonsin. Det
            är uppenbart att kunskapsluckorna är påtagliga och att det krävs
            mer fakta kring löneskillnaderna.
          </p>
          <p xml:id="i-CmjECcgoNmdBWeaCs1zGZ1">
            Utredningens uppdrag skall vara brett och omfatta de områden
            som direkt eller indirekt påverkar en individs lön, såsom anställningsform,
            kompetensutveckling och fördelningen av betalt och obetalt arbete,
            skriver den tidigare riksdagsmajoriteten.
          </p>
          <p xml:id="i-97Bu2cMV1wDNutvYQmfDVD">
            Miljöpartiet föreslår därför att regeringen tillsätter en löneskillnadsutredning.
          </p>
          <p xml:id="i-4AQLZwZmANn92oV6qRpoEf">
            Arbetsmiljöverket och Jämställdhetsombudsmannen bedriver ett
            viktigt samarbete kring kompetensfrågor. I det samarbetet ägnas
            bland annat uppmärksamhet åt frågor som rör arbetsmiljölagen och
            jämställdhetslagen. Dessa lagar berör också arbets­organisationen
            och möjligheter till personlig och yrkesmässig utveckling i arbetslivet.
            Ur jämställdhetsperspektivet är det särskilt viktigt då jämställdhetslagen
            innehåller bestämmelser om krav på åtgärder för att förebygga
            och förhindra kränkande sär­behandling och trakasserier.
          </p>
          <p xml:id="i-8Lpfq98ULtK5rRh2YHNZgY">
            Mot den bakgrunden ville den tidigare riksdagsmajoriteten uppdra
            åt Jämställdhets­ombudsmannen och Arbetsmiljöverket att utvärdera
            och fortsätta det samarbete i kompetensfrågor som de bägge myndigheterna
            inlett.
          </p>
          <p xml:id="i-SMe1HMPa9XbNZxXkCJvq13">
            Miljöpartiet anser att regeringen bör ge de bägge myndigheterna
            detta uppdrag.
          </p>
          <head xml:id="i-JJ6gJ1Cdpds5u692ckx4nP" type="h1">
            Översyn av jämställdhetslagens bestämmelser
          </head>
          <p xml:id="i-51pkaSUApdbYwveYWqNtcr">
            Den tidigare riksdagsmajoriteten genomdrev att jämställdhetslagens
            regler om löne­kartläggning förstärktes. Därefter har Jämställdhetsombudsmannen
            lämnat en rapport om effekterna av lagens bestämmelser.
          </p>
          <p xml:id="i-JFFscRZowT3aFeFzCfNhmH">
            Denna förstärkning av kraven på lönekartläggning är ett viktigt
            instrument för att få en relevant bild av det faktiska läget när
            det gäller oskäliga löneskillnader mellan kvinnor och män. Som
            ovan nämnts är det ytterst viktigt att parterna på arbetsmarknaden
            har en gemensam bild av verkligheten då det är vanligt med helt
            skilda uppfattningar huruvida löneskillnaders orsaker kan härledas
            till kön eller inte.
          </p>
          <p xml:id="i-TZJpm2q1StAdpb1nDYghxg">
            Den förra regeringen hade för avsikt att se över om jämställdhetslagens
            bestämmelser behöver förändras eller förstärkas när det gäller
            reglerna om kartläggningens innehåll, samverkan och sanktioner.
          </p>
          <p xml:id="i-Q4uPh42LrxnrXDDxZzWGfV">
            Miljöpartiet föreslår att regeringen gör en översyn av jämställdhetslagens
            regler gällande lönekartläggning.
          </p>
        </div>
        <div xml:id="i-PXma4YCSDheiiiXTpyhwqE" type="motSignatures">
          <list xml:id="i-YM3W2hLtAim6uT5TJuB9aa">
            <item xml:id="i-2XUiyLJWkqeLcvShGdhthX" who="i-SNtv8jZRB19Jr8oegj1mGK">
              Esabelle Reshdouni (mp)
            </item>
            <item xml:id="i-Njf4ThdVVPS5dcnqkRvJ5E" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-EGjqUvVg2YKPvWWFvsW8Fg" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-HoynwMtZhe83sUB5PHkEtw" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
