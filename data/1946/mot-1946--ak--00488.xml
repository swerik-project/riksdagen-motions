<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__488/mot_1946__ak__488-001.pdf"/>
      <fw xml:id="i-4kmN16tnSNWf9zK7rpmPDN">
        Motioner i Andra kammaren, nr 488. 13
      </fw>
      <div type="motHeader" xml:id="i-AksR4wmtKCXnBpdNnLnRCp">
        <div type="motTitle" xml:id="i-6ApNhiSjfxrpWg4J5JtT4P"/>
        <div type="motSubmissionInfo" xml:id="i-ACDqQWF5at7SCgxa79dL1n"/>
      </div>
      <div type="motBody" xml:id="i-Hf28cF49d1n6zkXSEwq7Y6">
        <div xml:id="i-RHM7HUSNoWpGzkRMwD2GaQ">
          <p xml:id="i-QT6QBbasab885zi8CyosyS">
            Nr 488.
          </p>
          <p xml:id="i-Mps3D9d3KTj8KzBSXEmMab">
            Av herr Ohlin m. fl., i anledning av Kungl. Maj:ts proposi- tion,
            nr 220, med förslag till lag om folkpensione- ring, m.m.
          </p>
          <p xml:id="i-Q3ieKhTzUnWYB2f56N3xXW">
            Den förbättring av folkpensionerna, som föreslås i Kungl. Maj:ts
            pro- position nr 220, avser att bereda personer utan inkomst trygghet
            för en dräglig minimistandard. Om de föreslagna beloppen i nu
            rådande lev- nadskostnadsläge kunna anses något så när tillräckliga
            härför — med hänsyn till den möjlighet till kommunala tilläggspensioner
            som står till buds — så är det uppenbart, att en stegring av levnadskostnaderna
            utan motsvarande höjning av pensionerna skulle göra dessa alldeles
            otill- räckliga. Skola de pensionsberättigade erhålla den eftersträvade
            tryggheten, kräves följaktligen att de beredas säkerhet för pensionens
            realvärde genom garanti för att, om anledning därtill uppkommer,
            pen- sionens belopp i pengar räknat justeras efter levnadskostnaderna.
            Det vore icke rimligt om staten skulle använda en höjning av prisnivån
            som en förevändning att reducera pensionernas realvärde. Det senaste
            halvseklets erfarenhet tyder icke på att en prisstegring skulle
            vara ett tecken till att folket i dess helhet blir fattigare.
            Tvärtom har den reala nationalinkomsten under prisstegringsperioder
            varit stigande, frånsett under de båda världskrigen med deras
            speciella förhållanden. En pris- stegring utgör följaktligen ingen
            giltig anledning att reducera pensio- nens verkliga värde genom
            att underlåta en justering uppåt av de nominella beloppen, i varje
            fall när levnadskostnaderna undergått en väsentlig förskjutning.
            Vi finna det under sådana omständigheter naturligt, att statsmak-
            terna, när beslut fattas om pensionsreformen, slå fast, att avsikten
            är att bereda de pensionsberättigade säkerhet för pensionernas
            realvärde. Risken för en prisstegring under det närmaste årtiondet
            får anses så stor, att en försäkran av denna art torde ha väsentlig
            betydelse för ska- pande av den trygghetskänsla, som pensioneringen
            avser att åstad- komma. Vidare finna vi det väl motiverat att
            frågan på vad sätt denna säkerhet för pensionernas realvärde lämpligen
            tryggas, t.ex. genom automatiskt uppkommande tillägg vid viss
            framtida stegring i levnads- kostnaderna, de senare mätta med
            någon adekvat index, upptages till undersökning. Vi dela härvidlag
            den principiella inställning, som inom socialvårdskommittén redovisats
            i ett särskilt yttrande av herr Hart- mann, med instämmande av
            herr Wallén och fru Nordgren, och finna tiden redan nu vara inne
            att igångsätta en dylik undersökning.
          </p>
          <pb facs="riksdagen-motions-pdf/data/1946/mot_1946__ak__488/mot_1946__ak__488-002.pdf"/>
          <fw xml:id="i-JdQPRZCaCh4kXtbBRPyisw">
            14 Motioner i Andra kammaren, nr 488.
          </fw>
          <p xml:id="i-9VpRPpSz6VGyDzZLysWHSe">
            Med hänvisning till ovanstående få vi härmed vördsamt hemställa,
          </p>
          <p xml:id="i-NfiKcoAvsLnh9pKhRJEKMf">
            att riksdagen måtte i skrivelse till Kungl. Maj:t an- hålla,
            att en undersökning utan dröjsmål sker rörande lämpligaste sättet
            att bereda de till folkpension berätti- gade säkerhet för ett
            bibehållande av det realvärde pen- sionen har vid den tidpunkt
            då beslut om pensions- reformen fattas.
          </p>
          <p xml:id="i-97KRHFsVEjqAr2tKuReZ6i" type="date">
            Stockholm den 30 april 1946.
          </p>
          <p xml:id="i-LoymqTmPHW7QQXPrUdWZe8">
            Bertil Ohlin. O. E. Sandberg. Edvin Jacobsson i Igelsbo.
          </p>
        </div>
      </div>
    </body>
  </text>
</TEI>
