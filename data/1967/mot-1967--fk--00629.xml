<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__629/mot_1967__fk__629-001.pdf"/>
      <div type="motHeader" xml:id="i-7VBGsQphuRmGk72XXGt2HY">
        <div type="motTitle" xml:id="i-Sg5aVknZn6tMEngkvGXXFr"/>
        <div type="motSubmissionInfo" xml:id="i-D75byt581dKcd2AzLZ64TB"/>
      </div>
      <div type="motBody" xml:id="i-M93kVYgGgvZg8bk7hYGYiE">
        <div xml:id="i-9EFbMmhxn9YvKt8g1xSK9X">
          <p xml:id="i-HX7aQSWVgGg2qAh1L4rdnz">
            Nr 629—643 - Motioner i Första kammaren, nr 629 år 1967 1
          </p>
          <p xml:id="i-Qh7oGtu2HtmRY1mLD8PWH6">
            Nr 629
          </p>
          <p xml:id="i-RxfhAs3uwVYsfEbxD3Fg1u">
            Av fru Olsson, Elvy, och herr Fälldin, angående prövningen av
            rätt till sjukersättning.
          </p>
          <p xml:id="i-Bot2kQmHEuZcXK6YgjbmxC">
            (Lika lydande med motion nr 793 i Andra kammaren)
          </p>
          <p xml:id="i-43EdgabBbkaPutoVaHcTgA">
            När en försäkringskassa mottagit en sjukanmälan, skall kassan
            snarast möjligt och helst samma dag till den försäkrade översända
            dels en upplys- ningsskrivelse, som samtidigt utgör en bekräftelse
            på sjukanmälan, dels en blankett för »försäkran för erhållande
            av sjukpenning». I upplysningsskri- velsen uppmanas den försäkrade
            att till kassan översända sjukförsäkran. I sjukförsäkran skall
            den försäkrade ange den tid under vilken han eller hon på grund
            av sjukdom fullständigt resp. till minst hälften avhållit sig
            från ar- bete. För att kassan skall kunna bedöma rätten till barntillägg
            skall i för- säkran uppgift lämnas om barnantal. För hemmafruar
            finns en något annor- lunda blankett för försäkran med anledning
            av att fridagsförhållandena är annorlunda. Genom de förklaringar
            som avgetts i den nämnda försäkran bör kassan kunna avgöra om
            rätt till sjukpenning föreligger. I regel torde kassan anse rätten
            styrkt genom sådana förklaringar. För att hindra missbruk av sjuk-
            penningförsäkringen skall kassan utöva kontroll. Man har ett särskilt
            regis- terkort för varje sjukskriven. Fortlöpande prövas om någon
            form av kon- troll kan anses påkallad. Formerna för kontrollen
            växlar. Den kan ske ge- nom besök hos den sjukskrivne eller genom
            kontakt med arbetsgivare eller läkare. Kontrollen skall dessutom
            ha den positiva inriktningen att utröna vilka möjligheter som
            förefinns att ge de sjukskrivna hjälp att återvinna arbetsförmågan.
            Vissa försäkringskassor använder emellertid dessutom andra metoder.
            En kassa tillsänder t. ex. sjuka hemmafruar och även förvärvsarbetande
            kvinnor ett formulär som kan ha följande formulering: »För prövning
            av Er rätt till sjukpenning har försäkringskassan ansett erforderligt
            med viss utredning angående Era sjukskrivningsförhållanden. Kassan
            hemställer, att Ni besvarar nedanstående frågor och därefter inom
            en vecka återsänder ut- redningen till kassan.» Den försäkrade
            får därefter på blanketter besvara ett antal frågor från försäkringskassan.
            Hon får tala om huruvida hon utför någon av ett antal uppräknade
            hushållssysslor under sjukskrivningstiden. De uppräknade syss-
            lorna är:
          </p>
          <p xml:id="i-Y1uutEWAGcfQn4DgQr93Gh">
            1 Bihang till riksdagens protokoll 1967.3 saml. Nr 629—643
          </p>
          <pb facs="riksdagen-motions-pdf/data/1967/mot_1967__fk__629/mot_1967__fk__629-002.pdf"/>
          <p xml:id="i-AgUyE3coB8Bmj5MT3gAPMQ">
            2 Motioner i Första kammaren, nr 629 år 1967
          </p>
          <p xml:id="i-XWTycv39gkEqyz5MKVB9k7">
            Sängbäddning, sopning eller dammsugning, damning, inköp av hushålls-
            förnödenheter, matlagning, diskning, tvättning av golv, piskning
            av mattor, piskning av sängkläder, fönsterputsning, veckotvätt,
            stortvätt. Förfarandet att tillsända kvinnor dylika formulär ger
            anledning att fråga om kassan anser det finnas grund att misstänka
            att kvinnor skulle missbru- ka sjukförsäkringen mera än män. Ett
            stort antal kvinnor har med rätta känt sig diskriminerade. Man
            kan dessutom ifrågasätta betydelsen av läkarinty- gen då man använder
            formulär av ovan nämnt slag. Man måste ju förutsätta att tillåtelse
            skall finnas för att man, om sjukdomstillståndet medger det, skall
            kunna utföra enklare sysselsättningar för att hushållet någorlunda
            skall fungera. Man bör i princip beträffande alla sjukförsäkrade
            kräva att om läkarintyg föreligger skall man sjukskrivas. Klarare
            direktiv om detta bör utfärdas. Med hänvisning till det anförda
            hemställes, att riksdagen 1 skrivelse till Kungl. Maj:t måtte
            anhålla dels om åtgärder för att utsändandet av de speciella blan-
            ketter för sjukförsäkringskontroll, som vissa försäkrings- kassor
            tillställer sjukanmälda kvinnor, upphör, dels om ut- färdande
            av klarare direktiv i enlighet med vad i motionen anförts.
          </p>
          <p xml:id="i-446XWv8je7a7B8i153iUBC">
            Stockholm den 26 januari 1967
          </p>
          <p xml:id="i-SzmYebzzW4T9V1bWqCP8MN">
            Elvy Olsson (cp) Thorbjörn Fälldin (cp)
          </p>
        </div>
      </div>
    </body>
  </text>
</TEI>
