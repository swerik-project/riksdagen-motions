<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0380/mot_200203_MJ_0380-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ380 pnr: v390
          </p>
          <p>
            Motion till riksdagen 2002/03:MJ380
          </p>
          <p>
            av Kjell-Erik Karlsson m.fl. (v, c, m, kd, mp)
          </p>
          <p>
            Östersjön
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening att Sverige
            snarast ansöker vid IMO om att Östersjön klassas som ”särskilt
            känsligt havsområde” i enlighet med vad som anförs i motionen.
            2. Riksdagen tillkännager för regeringen som sin mening att Sverige
            intensifierar sitt arbete inom HELCOM med syfte att få samtliga
            Östersjöländer att klassa sin del av Östersjön som ”särskilt känsligt
            havsområde” i enlighet med vad som anförs i motionen. 3. Riksdagen
            tillkännager för regeringen som sin mening att regeringen bör
            lägga fram förslag till hur kriterierna för PSSA-klassning bör
            utvecklas i enlighet med vad som anförs i motionen.
          </p>
          <p>
            Inledning
          </p>
          <p>
            Sveriges huvudstad ligger vid ett av världens mest förorenade
            hav på grund av otillräckliga åtgärder mot övergödning, överfiske
            och förorening. Östersjön är allvarligt hotat och omedelbara åtgärder
            är nödvändiga för att rädda havet. Stora delar av Östersjöns problem
            är förknippade med sjöfarten, och dessa problem kommer att öka
            inom en snar framtid. Olja och farliga kemikalier släpps ofta
            rakt ut i havet från de fartyg som seglar i Östersjön. Utsläppen
            leder till utbredd fågeldöd, skador på bottnar, höga oljehalter
            och långlivade kemikalier i vattnet samt förstörda kuster. Detta
            har varit känt i decennier men de åtgärder som har satts in har
            haft begränsad effekt. Utsläppen fortsätter och havet blir alltmer
            förorenat. Därför krävs starkare åtgärder.
          </p>
          <pb facs="riksdagen-motions-pdf/data/200203/mot_200203_MJ_0380/mot_200203_MJ_0380-0002.pdf"/>
          <p>
            2002/03:MJ380
          </p>
          <p>
            Sjöfartens ökande ansvar
          </p>
          <p>
            De åtgärder som införs kan inte bara ta sikte på dagens allvarliga
            situation, de måste också ses som en satsning på framtiden. Sjöfarten
            på Östersjön kommer att öka dramatiskt. Östersjöländernas samarbetsorganisation
            HELCOM räknar med att bulk- och containertrafiken på Östersjön
            kommer att öka med 300 procent till 2017. Trafiken med stora oljetanker
            kommer också att öka kraftigt. Riskerna ökar alltså och förstärks
            ytterligare av att över 40 procent av fartygen i Östersjön har
            säkerhetsbrister. Första halvåret 2002 kontrollerades 394 fartyg
            i svenska hamnar. 169 fartyg hade säkerhetsbrister och fem av
            dem fick omedelbara nyttjandeförbud p.g.a. deras allvarliga brister.
            Utan starkare åtgärder kommer Östersjön att trafikeras av fler
            undermåliga fartyg på grund av ansvarslösa befraktare, redare
            och befälhavare. Risken för stora utsläpp vid kollisioner ökar.
            Transporterna över haven innebär alltid risker för miljön. För
            att minska riskerna krävs att större krav ställs på de fartyg
            som tillåts segla i Östersjön vad gäller exempelvis teknisk standard
            eller fartygsbefäl och besättnings kompetens.
          </p>
          <p>
            PSSA -— Particularly Sensitive Sea Area
          </p>
          <p>
            Där havsmiljön är speciellt känslig och värdefull ur ekologiskt
            perspektiv kan stater med territoriell jurisdiktion ställa speciella
            krav på sjöfarten genom att klassa området som ”särskilt känsligt
            havsområde” (Particularly Sensitive Sea Area eller PSSA). Östersjön
            uppfyller med god marginal de kriterier som FN- organet IMO (International
            Maratim Organisation) ställer på ett havsområde för att kunna
            klassas som PSSA. Vi anser att Sverige snarast bör ansöka hos
            IMO om att få svenska vatten i Östersjön klassade som PSSA och
            sedan börja ställa krav på de fartyg och besättningar som seglar
            i svenska vatten och var de får segla. Detta ska ges regeringen
            till känna. På sikt måste alla Östersjöländer ansöka om att få
            sina vatten klassade som PSSA. Först då finns möjlighet att skapa
            ett gemensamt och heltäckande regelverk för trafik på Östersjön.
            Därför är det viktigt att Sverige agerar inom HELCOM (Östersjöns
            samarbetsorganisation) och andra organ för att få med andra länder.
            Vi anser att regeringen inom HELCOM bör verka för att även övriga
            länder i Östersjöregionen ansöker om att få sina vatten klassade
            som PSSA. Detta ska ges regeringen till känna. Vi anser att regeringen
            redan nu även bör söka utveckla de kriterier som lassningen inom
            PSSA innebär i arbetet med att få klassningen så heltäckande som
            möjligt. Bland dessa frågor kan exempelvis definieras var tyngre
            skeppsfart bör begränsas eller förbjudas och vilka leder som den
            av hänsyn till miljörisker bör hänvisas till. Detta ska ges regeringen
            till känna.
          </p>
          <pb facs="riksdagen-motions-pdf/data/200203/mot_200203_MJ_0380/mot_200203_MJ_0380-0003.pdf"/>
          <p>
            Stockholm den 21 oktober 2002
          </p>
          <p>
            Kjell-Erik Karlsson (v) Jan Andersson (c) Sven Gunnar Persson
            (kd) Åsa Domeij (mp)
          </p>
          <p>
            Marietta de Pourbaix-Lundin (m) Chatrine Pålsson (kd)
          </p>
          <p>
            2002/03:MJ380
          </p>
        </div>
      </div>
    </body>
  </text>
</TEI>
