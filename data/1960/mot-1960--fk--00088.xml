<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__88/mot_1960__fk__88-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 88 år 1960 9
          </p>
          <p>
            Nr 88
          </p>
          <p>
            Av herr Berg, Gunnar, m. fl., i anledning av Kungl. Maj:ts fram-
            ställningar om anslag till marinen.
          </p>
          <p>
            I likhet med vad chefen för försvarsdepartementet anfört i bilaga
            6 till årets statsverksproposition anser vi, att marinplan 60
            utgör en god grund för marinens materielanskaffning under den
            sjuårsperiod som planen av- ser. Det är därför med beklagande
            vi nödgas konstatera, att sagda plan icke såsom förutskickats
            i 1958 och 1959 års riksdagsbeslut nu framlägges för riksdagens
            godkännande. Det kvantitativa innehållet i de genom pro- positionen
            framlagda materielplanerna för marinen företer så stora av- vikelser
            från marinplanen, att dennas målsättning måste anses ha förskju-
            tits. Såvitt vi kunnat finna kommer de föreslagna beskärningarna
            att få ytterst allvarliga återverkningar på marinens materielanskaffning
            under lång tid framåt. Den förutskickade övergången till en ny
            flottyp kommer sålunda att avsevärt skjutas på framtiden genom
            att inga beställnings- bemyndiganden upptagits i propositionen
            för några av i marinplanen in- gående attackubåtar, motortorpedbåtar,
            motorkanonbåtar och minsvepare och att möjlig bemyndiganderam
            även under de närmast följande åren blir ytterst begränsad. Detta
            medför att marinen, bortsett från ur 1952 års flottplan försenade,
            ännu ej levererade fartyg samt i propositionen upp- tagen ombyggnad
            av sex kustubåtar, knappast kommer att kunna tillföras några nya
            enheter förrän under 1960-talets senare del. även i fråga om vapenmateriel,
            bl. a. kustartilleribatterier, får den minskade kostnads- ramen
            starkt hämmande konsekvenser för anskaffnings- och utvecklings-
            möjligheterna. Det synes oss därför kunna ifrågasättas, om det
            materiella innehållet i den nu framlagda anskaffningsplanen för
            marinen kan sägas stå i överensstämmelse med försvarsbeslutets
            anda i fråga om modernitet och hög kvalitet hos ifrågavarande
            stridsmedel. Enligt vår mening är den relativa föråldring av marinens
            materiel, som blir en ofrånkomlig följd av att marinens ersättningsanskaffning
            än mer reduceras och skjuts på fram- tiden, ägnad att inge allvarliga
            betänkligheter. Såvitt kan utläsas ur i propositionen anförda
            motiveringar föreligger enbart ekonomiska skäl till att marinplanen
            icke framlagts i sin helhet. Denna plan förutsätter under perioden
            1960—1967 en materielanskaffning för totalt 1 364 milj. kr. Den
            i propositionen upptagna kostnadsramen stan- uar vid 1 021,5 milj.
            kr. innebärande en minskning med 342,5 milj. kr. eller 25 procent.
            Departementschefen har anfört, att möjligheter icke föreligger
            att inom försvarets totala kostnadsram ”med bibehållen handlingsfrihet
          </p>
          <pb facs="riksdagen-motions-pdf/data/1960/mot_1960__fk__88/mot_1960__fk__88-002.pdf"/>
          <p>
            10 Motioner i Första kammaren, nr 88 år 1960
          </p>
          <p>
            bereda utrymme för marinen i den omfattning marinplanen förutsätter
            utan ytterligare minskningar på andra försvarsgrenar”. Den uppfattning
            om de ekonomiska möjligheterna att inrymma marin- planen i 1958
            års försvarsbeslut, som här kommit till uttryck, synes oss emellertid
            inte invändningsfri. Vi vill i detta sammanhang erinra om att
            1958 års riksdagsbeslut har karaktären av ”allmänna riktlinjer”
            för krigs- maktens utveckling och ”icke innebär en avvägning i
            detalj”. Dessa formu- leringar kan icke ges en rimlig tolkning
            i sak, om icke mindre justeringar skulle kunna företagas i de
            angivna kostnadsramarna, utan att detta skall uppfattas som ett
            frångående av försvarsbeslutet. Av oss utförd granskning beträffande
            möjligheterna att kunna antaga marinplan 60 har givit vid handen,
            att två alternativa möjligheter torde finnas, som var för sig
            eller i kombination medger att marinplanen kan inrymmas i sin
            helhet i de genom 1958 års försvarsbeslut uppdragna all- männa
            riktlinjerna för försvarets utformning utan att den i sagda beslut
            angivna totala kostnadsramen behöver vidgas. Av de 342,5 milj.
            kr., d. v. s. i medeltal 49 milj. kr. per år, som skiljer marinplanen
            från den i propositionen framlagda materielkostnadsramen för marinen,
            förutsätter vi, att för täckning av genom 1958 års riksdags- beslut
            aktualiserade avbeställningskostnader 22 milj. kr. skall kunna
            till- föras marinen av till Kungl. Maj:ts förfogande stående medel
            enligt de riktlinjer för avbeställningskostnadernas bestridande
            som angivits av 1958 års riksdag. En dylik åtgärd synes oss vara
            i full konsekvens med riks- dagens uttalande 1959 om att de medel,
            som avses för marinen, beräknas till sådant belopp att icke svårigheter
            uppstår för en anpassning till en ny marinorganisation. Det återstår
            alltså att täcka i runt tal 320 milj. kr.
          </p>
          <p>
            Alternativ 1
          </p>
          <p>
            I den budgetkonstruktion som framlagts av 1957 års ÖB-utredning
            och till vilken försvarsbeslutet ansluter, ingår en till bestämda
            objekt icke i för- väg bunden ”budgetreserv” avsedd att kunna
            inrymma bl. a. nya vapen. Denna post är under perioden 1961—1967
            upptagen med ett årligen stigan- de belopp, vilket alltså innebär
            en successivt ökad handlingsfrihet. Utan att vilja ifrågasätta
            det riktiga i sagda budgetkonstruktion kan vi dock icke finna
            att några principiella hinder föreligger för att eventuellt tillföra
            marinens anslag viss del av dessa medel på motsvarande sätt som
            exem- pelvis skett till flygvapnet för förstärkning av luftförsvaret.
            Oberoende av vilken inställning man må ha till frågan om anskaffande
            av atomvapen kan konstateras att nu föreliggande beslut i denna
            fråga innebär, att för sådana vapen avsatta medel under ifrågavarande
            period icke kommer att tagas i anspråk på det sätt som 1957 års
            ÖB-utredning räknat med.
          </p>
          <pb facs="riksdagen-motions-pdf/data/1960/mot_1960__fk__88/mot_1960__fk__88-003.pdf"/>
          <p>
            Motioner i Första kammaren, nr 88 år 1960 11
          </p>
          <p>
            Det synes alltså möjligt att utan frångående av 1958 års försvarsbeslut
            och utan att beröra de övriga försvarsgrenarnas kostnadsramar
            med ut- nyttjande av en del av denna post helt eller delvis tillgodose
            marinens an- slag i sådan omfattning att marinplanen kan genomföras.
          </p>
          <p>
            Alternativ 2
          </p>
          <p>
            En annan möjlighet att inom ramen för 1958 års försvarsbeslut
            inrymma marinplanen är att i tiden något förskjuta flygvapnets
            och arméns ma- terielplaner. Detta kan synas stå i motsatsförhållande
            till försvarsbeslutets krav på stridsmedlens modernitet och kan
            även förefalla inkonsekvent med anledning av vad som ovan anförts
            rörande moderniteten hos marinens materiel. Den förskjutning som
            här ifrågasättes är emellertid på grund av materielanslagens storlek
            vid dessa försvarsgrenar så obetydlig, att in- vändningar av detta
            slag enligt vår mening inte kan anses bärande. Flygvapnets och
            arméns materielplaner upptar för tiden 1960—1967 sammanlagt 8457
            milj. kr. Marinens merbehov, under förutsättning att kompensation
            för avbeställningskostnaderna utgår enligt ovan, är som nämnts
            320 milj. kr., d. v. s. 3,8 9o av nyssnämnda summa. Utan att höja
            den totala ramen för försvarets materielkostnader utöver den i
            proposi- tionen förutsatta skulle marinens behov enligt marinplanen
            kunna inrym- mas genom en prolongering av anskaffningsperiodens
            längd med tre må- nader från nuvarande sju år till sju år och
            tre månader. Det innebär alltså att varje årsplan skjuts omkring
            två veckor framåt i tiden. Som jämförelse kan nämnas att marinens
            nu löpande materielplaner redan förskjutits av- sevärt mycket
            mer. 1952 års T-årsplan för flottan kommer innan den genom- förts
            att ha dragit över tiden med 3—4 år, och detsamma gäller i princip
            kustartilleriets av 1953 års riksdag beslutade sexårsplan. Den
            modifiering i tiden — det gäller sålunda icke omfattningen — av
            flygvapnets och ar- méns materielplaner, som här diskuterats,
            måste anses så obetydlig, att den icke behöver påverka vare sig
            freds- eller krigsorganisationen inom dessa försvarsgrenar. Av
            departementschefen befarade inskränkningar härav behöver således
            icke aktualiseras av den här föreslagna lösningen. För marinens
            del skulle en justering av detta slag få en mycket stor posi-
            tiv effekt genom att den bl. a. skulle möjliggöra påbörjande av
            i marin- planen ingående 3 torpedbåtar, 4 pansarkanonbåtar, 3
            attackubåtar och 6 minsvepare — en åtgärd som annars måste skjutas
            flera år framåt i tiden — samt att man beträffande KA-materielen
            kan påbörja den moder- nisering och anpassning till den tekniska
            utvecklingen, som försvarsbe- slutet avsett. Det synes oss sålunda
            möjligt att även med detta alternativ utan åsido- sättande av
            försvarsbeslutets verkliga innebörd frigöra erforderliga me- del
            för marinplanens antagande.
          </p>
          <pb facs="riksdagen-motions-pdf/data/1960/mot_1960__fk__88/mot_1960__fk__88-004.pdf"/>
          <p>
            12 Motioner i Första kammaren, nr 88 år 1960
          </p>
          <p>
            Modifieringar av denna storleksordning synes så mycket mer berättigade
            som resultatet därav inte endast blir ett bättre tillgodoseende
            av försvars- beslutets krav på modernitet hos sjöförsvaret utan
            även torde innebära en reell förstärkning av vårt totala försvar.
            I den ovan lämnade redogörelsen har alternativ 1 och 2 behandlats
            fri- stående från varandra. Det synes emellertid lämpligt att
            i förekommande fall överväga en kombination av dessa alternativ
            genom att fördela den aktuella summan med lämplig del på vartdera
            alternativet. Återverkningar- na på flygvapnets och arméns materielplaner
            blir då ännu obetydligare.
          </p>
          <p>
            I anslutning till utskottsbehandlingen av föreliggande planer
            för ma- rinens framtida omfattning och utformning är det oss angeläget
            att fram- hålla följande synpunkter. Med hänsyn till den betydelse
            som riksdagens fria prövning av denna fråga har nödgas vi beklaga
            att det materiella innehållet i den för marinen föreslagna kostnadsramen
            icke redovisats mera utförligt. De enda objekt som upptagits bland
            fartygsbyggnader är ombyggnad av sex kustubåtar. Ej heller har
            de operativa konsekvenserna av den föreslagna 25-procentiga beskärningen
            av marinplanens kostnadsram belysts. Det synes sålunda — under
            förutsättning att marinens verksamhet inom invasionsförsvaret
            kon- centreras till norra Östersjön och Gotland — ytterst ovisst
            om och i vilken omfattning styrkor kommer att kunna avdelas till
            våra övriga sjöoperativa områden, d. v. s. södra Östersjön, Västerhavet
            och Bottenhavet för sådana uppgifter som bäst eller enbart kan
            lösas av marinstridskrafter. En fri och rättvisande prövning av
            dessa frågor torde vara svår eller omöjlig att ut- föra utan tillgång
            till nämnda grundläggande fakta och bedömanden. Med instämmande
            i vad departementschefen anfört om önskemålet att inom den fixerade
            kostnadsramen för försvaret ernå maximal avhållnings- effekt vill
            vi fästa uppmärksamheten vid den på senare år tilltagande ma-
            rina kraftutvecklingen i Östersjön och kring dess utlopp. Den
            nyligen avi- serade förstärkningen av de sovjetiska undervattensvapnen
            liksom på- gående och planerad förstärkning och modernisering
            av de polska, östtyska, västtyska och danska marinerna liksom
            utvecklingen inom flertalet mari- tima länder i världen i övrigt
            utgör en god illustration till den stigande värdesättningen av
            marinstridskrafterna som gäller hos både öst och väst. Den ökade
            tätheten i de strategiska kraftlinjerna i nordeuropeiska farvat-
            ten utgör enligt vår mening ett memento såväl beträffande försvarets
            in- riktning i allmänhet som i synnerhet omfattningen och utformningen
            av de i sjöförsvaret verkande vapensystemen. I propositionen understrykes
            betydelsen av att öka våra stridskrafters eidkraft och flexibilitet.
            Inom den alltmera aktuella sektorn av sjöförsvaret — undervattenskriget
            — blir emellertid resultatet snarare det motsatta,
          </p>
          <pb facs="riksdagen-motions-pdf/data/1960/mot_1960__fk__88/mot_1960__fk__88-005.pdf"/>
          <p>
            Motioner i Första kammaren, nr 88 år 1960 13
          </p>
          <p>
            om de kraftiga beskärningar i utvecklingsmöjligheterna av undervattens-
            krigets vapen, som propositionen aktualiserar, göres till föremål
            för riks- dagens beslut. Det bör understrykas att inom vårt försvar
            endast de ma- rina vapnen kan bringas till effektiv verkan mot
            såväl ytmål som mål un- der vattnet. Även förtjänar framhållas
            marinstridskrafternas betydelse för att vid neutralitetsvakt kunna
            ge eftertryck åt vår strävan att genom en fast neutralitetspolitik
            bevara landets fred och oberoende. Den i pro- positionen anförda
            uppfattningen att företagna studier och utredningar i dessa frågor
            icke givit anledning till annat ställningstagande till försvarets
            avvägning än den på vilken 1958 års försvarsbeslut grundats förefaller
            där- för inte övertygande. Mot bakgrunden av den internationella
            militärtekniska utvecklingen, så- dan denna återspeglas i föreliggande
            planer och anskaffning av krigs- materiel, synes det icke osannolikt
            att behovet av en justering av nu gäl- lande avvägning mellan
            olika vapen och vapenbärare till de marina strids- medlens förmån
            kommer att aktualiseras inom en relativt snar framtid. Vi anser
            det därför angeläget, att marinens materielanskaffning icke nu
            eftersättes i den omfattning som de i propositionen framlagda
            planerna för marinen skulle föranleda. Det får icke förglömmas
            att marinplan 60 icke utgör någon förutsätt- ningslös utredning
            rörande det operativa behovet av marinstridskrafter för de uppgifter
            som åvilar marinen. Planen har helt avpassats för att kunna rymmas
            inom försvarsbeslutets ram och samtidigt medge övergång till en
            mindre men ändock modern marinorganisation. Denna strävan får
            också anses utgöra bakgrunden till att marinplanen vunnit tilltro
            och erkännande hos den allmänna opinionen. Under hänvisning till
            det ovan anförda får vi härmed hemställa, att marinplan 60 såväl
            kvalitativt som kvantitativt läg- ges till grund för riksdagens
            beslut i fråga om marinens omfattning och utformning under den
            närmaste framtiden samt att i konsekvens härmed kostnadsramarna
            för peri- oden 1960—1967 i vad avser fartygsbyggnader och vapen-
            materiel upptages till belopp som svarar mot de i marin- planen
            angivna.
          </p>
          <p>
            Stockholm den 25 januari 1960 Gunnar Berg Rikard Svensson Lars
            Schött Göran Karlsson Ernst W. Olsson Sten Åkesson
          </p>
          <p>
            N. Yngve Nilsson Nils B. Hansson G. Ivar Virgin
          </p>
        </div>
      </div>
    </body>
  </text>
</TEI>
