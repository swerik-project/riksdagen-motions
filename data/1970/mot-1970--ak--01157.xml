<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1157/mot_1970__ak__1157-001.pdf"/>
      <fw xml:id="i-CYDoBzbGHPrdXFXtAcEzQM">
        4 Motion i Andra kammaren, nr 1157 år 1970
      </fw>
      <div type="motHeader" xml:id="i-DQ1aGj4KPe4ZikbNecVbim">
        <div type="motTitle" xml:id="i-Hq3QsNuUMo8BrnmnM2DkSq"/>
        <div type="motSubmissionInfo" xml:id="i-J951QKkPmQcD4PTSvKri3G"/>
      </div>
      <div type="motBody" xml:id="i-T5RnD8N1XTpMjStPRoK123">
        <div xml:id="i-XkkTtgi65MGUsgqn83C9N9">
          <p xml:id="i-9Dzt36aUTMAT4evdCqXiiz">
            Nr 1157
          </p>
          <p xml:id="i-17dwhPBZuo72o8ZKdoyS1W">
            Av herr Holmberg m. fl., i anledning av Kungl. Maj:ts proposi-
            tion nr 24, med förslag till ändring i regeringsformen.
          </p>
          <p xml:id="i-PuaCSQVevMU9vjkJfycuCK">
            (Lika lydande med motion nr 999 i Första kammaren)
          </p>
          <p xml:id="i-13cZLH8rDiUMiDeVk3tfme">
            I proposition nr 24 föreslås — för prövning i grundlagsenlig
            ordning — upphävande av regeringsformens bestämmelse i $ 87 om
            skyldighet i vissa fall för Kungl. Maj:t att inhämta lagrådets
            yttrande över lagförslag; en- ligt förslaget skall det i stället
            ankomma på Kungl. Maj:t att bestämma vilka lagförslag lagrådet
            skall yttra sig över. Lagrådets granskning enligt $ 21 RF skulle
            i fortsättningen alltså bli fakultativ och icke obligatorisk.
            I varje särskilt fall skulle regeringen äga bestämma om vilka
            lagförslag som lagrådet skulle äga granska. Någon kritik mot lagrådets
            verksamhet framföres icke i propositionen. Departementschefen
            konstaterar i stället (s. 38) att lagrådets verksam- het otvivelaktigt
            ofta är värdefull som ett led i arbetet på att få fram fullgoda
            lagstiftningsprodukter. Riksdagen har tidigare ställt sig bakom
            liknande omdömen. År 1949 framhöll sålunda konstitutionsutskottet
            (1949:8) att rådets granskning bidragit till att ”vidmakthålla
            det inre sammanhanget i lagstiftningen”. Under de senaste decennierna
            har, en- ligt uppgift i den i propositionen åberopade promemorian,
            i den författ- ningsdebatt som förts aldrig ifrågasatts att avskaffa
            lagrådet. Under 1920- talet påyrkade visserligen borgmästare Carl
            Lindhagen institutionens för- svinnande men hans motioner härom
            avslogs. En motion av år 1927 i viss mån i liknande syfte — tanken
            framfördes att lagrådets uppgifter skulle kunna övertas av en
            förstärkt lagavdelning i justitiedepartementet — av- slogs likaledes.
            KU framhöll då att tjänstemännen på en sådan avdelning vore justitieministerns
            omedelbara underlydande och enligt sakens natur måste känna sig
            förpliktade att ge form åt hans lagstiftningstankar. ”Den självständiga
            och oberoende laggranskningen skulle därmed försvinna.” I detta
            sammanhang kan citeras vad Nils Herlitz skriver om lagrådet i
            sitt arbete Om lagstiftning. Enligt Herlitz (s. 290) uppfattas
            lagrådets yttrande allmänt såsom ett nyttigt och välbehövligt
            led i den lagstift- ningsprocedur som inledes med Kungl. Maj:ts
            initiativ: Man framhåller sålunda vikten av att varje lagstiftningsfråga
            blir be- dömd ej blott av personer, som specialiserat sig på ifrågavarande
            rätts-
          </p>
          <p xml:id="i-S8qSNwErUcCXJgLcwQBxy7">
            område, utan också av de andra personer, med den vidsträckta
            erfarenhet och den överblick över gällande rätt som i allmänhet
            endast står de högsta
          </p>
          <pb facs="riksdagen-motions-pdf/data/1970/mot_1970__ak__1157/mot_1970__ak__1157-002.pdf"/>
          <fw xml:id="i-4kHjsaJhv6dU8ogUxCWE1Z">
            Motion i Andra kammaren, nr 1157 år 1970 5
          </fw>
          <p xml:id="i-R8ykXAmHf2yE4Sf7eGmmUb">
            rättskipningsorganens ledamöter till buds, och sannolikheten
            att därige- nom varje lagstiftningsfråga skall bliva rikt och
            allsidigt belyst. Särskilt har man påpekat vikten av att genom
            lagrådets behandling lagstiftningen blir konsekvent och enhetlig,
            där eljest, i betraktande av att olika perso- ner föra pennan
            i olika lagstiftningsämnen, faran för inkonsekvenser och motsägelser
            ligger nära till hands. Härvidlag har man för ögonen icke blott,
            att logiska oegentligheter skola undvikas, att alltså de nya rätts-
            reglerna skola kunna motsägelselöst infogas i den bestående rätten
            — utan framför allt att enhetligheten i rättens grundläggande
            principer skall bevaras. Det torde i själva verket kunna betecknas
            såsom laggranskning- ens största betydelse, att varje fråga om
            ändrad lagstiftning blir betrak- tad mot bakgrunden av den gällande
            rätten och dess allmänna grundsat- ser, sådana dessa uppfattas
            av erfarna jurister. Det står icke i deras makt att hindra en
            avvikelse, även om de djupt ogilla den. Men det blir åtmins- tone
            — eller bör bliva — klargjort för dem som hava att besluta, att
            den föreslagna lagen innebär en dylik avvikelse, att det alltså
            är fråga om ett ur rättssynpunkt betydelsefullt steg, som kräver
            sorgfälligt övervägande.
          </p>
          <p xml:id="i-KkLZrXbjyfnarG2Fm1uJon">
            Regeringsrätten har i sitt utlåtande över promemorian med särskild
            motivering närmare klargjort innebörden av lagrådets granskningsarbete:
          </p>
          <p xml:id="i-UPX8B8U2VMC6iTJZZsowt7">
            Ett särskilt skäl att göra detta är, att lagrådets utlåtanden
            i sin tradi- tionellt knapphändiga utformning endast ger en ofullständig
            bild av ar- betet. Om lagrådet t.ex. efter ingående överväganden
            finner sig kunna godta ett förslag i en svårbedömd och invecklad
            lagfråga, brukar detta i regel inte komma till uttryck på annat
            sätt än att lagrådet lämnar för- slaget utan erinran. Flertalet
            anmärkningar i detaljfrågor meddelas un- der hand till departementet
            som s. k. blåkritsanmärkningar och avspeglas således inte i utlåtandet.
            Denna praxis är uttryck för det goda samarbetet mellan departement
            och lagråd i det gemensamma syftet att åstadkomma en så fullvärdig
            lagstiftningsprodukt som möjligt.
          </p>
          <p xml:id="i-LxzFW69aBqhxik8x4SiJLP">
            Enighet råder sedan länge om att lagrådets granskning i främsta
            rum- met skall avse lagförslagens juridiska utformning och att
            lagrådet inte skall ingå på de bakomliggande politiska övervägandena.
            Inom denna till synes snäva gräns — som för övrigt ingalunda alltid
            är klar — finns emel- lertid ett vidsträckt fält för lagrådets
            granskning. Den redaktionella ut- formningen av lagreglerna, viktig
            i och för sig, är inte huvudsaken. Till en början anmäler sig
            frågan om ett förslags grundlagsenlighet, låt vara att det ytterst
            sällan varit aktuellt att ifrågasätta anmärkning i sådant hänseende
            På i viss mån samma plan ligger den granskning av förslagen som
            sker från rättssäkerhetssynpunkt och rörande deras förenlighet
            med rådande värderingar av medborgarnas rättigheter, både inbördes
            och i förhållande till det allmänna. Här kräves ofta mycket grannlaga
            bedöm- ningar under hänsynstagande till den nyss näranda begränsningen
            i lag- rådets uppgifter. Det förtjänar framhållas, att i begreppet
            rättssäkerhet ingår att en svagare part skall få tillräckliga
            möjligheter att tillvarataga sina intressen och skydd mot övergrepp.
            Vidare skall lagrådet undersöka om ett förslag fyller skäliga
            krav på konsekvens samt på lämpligt sätt kan inpassas i det rådande
            rättssystemet och fylla de uppgifter som av- setts av de politiska
            instanserna.
          </p>
          <pb facs="riksdagen-motions-pdf/data/1970/mot_1970__ak__1157/mot_1970__ak__1157-003.pdf"/>
          <fw xml:id="i-TxTm67LLz8gxNCKD8WBSij">
            6 Motion i Andra kammaren, nr 1157 år 1970
          </fw>
          <p xml:id="i-HXwYtMGnr2p3oAYaZbTsAE">
            Vilka skäl åberopar då regeringen för sitt förslag? Främst må
            nämnas arbetstekniska förhållanden. Lagrådet har till följd av
            arbetsbelastning- en tidvis måst arbeta på tre avdelningar, vilket
            har ansetts inkräkta på högsta domstolens och regeringsrättens
            dömande verksamhet. Emellertid är denna departementschefens motivering
            knappast hållbar. Vad som or- sakat den särskilda arbetsbördan
            under senare tid har varit två ytterligt arbetskrävande lagförslag,
            nämligen jordabalksförslaget och förslaget till fastighetsbildningslag.
            Dessa ärenden är nu slutbehandlade och en minsk- ning av lagrådets
            arbetsbörda är att emotse. Tidvis har det även under denna tid
            visat sig vara svårt att utnyttja de tre avdelningarna till deras
            fulla kapacitet. Det kan i detta sammanhang nämnas att samtliga
            de 23 justitieråd, som deltagit i utarbetandet av HD:s remissyttrande
            — refe- ratet av yttrandet i propositionen är tyvärr något oklart
            — enats om att framhålla att högsta domstolens befattning med
            laggranskningen tills vi- dare bör bestå i samma omfattning som
            hittills. Innan ändring sker talar goda skäl för, heter det från
            19 justitieråd, att man bör avvakta erfaren- heter av hur en ordning
            med i princip endast två lagrådsavdelningar ut- faller under mera
            normala förhållanden. Varken i promemorian eller i de- partementschefens
            uttalande göres för övrigt gällande att lagrådsgransk- ningen
            utgjort någon flaskhals vilken skulle ha lagt hinder i vägen för
            viktiga lagstiftningsåtgärder. Det uppgivna arbetstekniska motivet
            för en nyordning synes därför vid närmare granskning kunna bortfalla.
            Departementschefen åberopar emellertid (s. 37) också ett annat
            prin- cipiellt motiv: ”Enligt min mening är det icke förenligt
            med en fullt kon- sekvent parlamentarism att tillförsäkra ett
            organ som saknar parlamen- tarisk förankring en ovillkorlig rätt
            att yttra sig i vissa lagstiftningsären- den ” Det bör enligt
            hans mening ankomma på regeringen att ensam (kur- siverat av undertecknade)
            avgöra hur dess förslag lämpligen bör förbe- redas och utformas.
            Uttalandet är märkligt och minst sagt självtillräckligt. Kan goda
            råd någonsin skada? Att regeringen i sitt arbete otillbörligen
            och oparlamen- tariskt skulle hindras av ett remissyttrande, låt
            vara obligatoriskt, är ett uppseendeväckande konstaterande. Regeringen
            har ju all frihet att un- derlåta att ta någon som helst hänsyn
            till lagrådets uttalande, en frihet, som då och då begagnats och
            detta med full rätt, eftersom regeringen obestridligen har det
            parlamentariska ansvaret. Menar möjligen departe- mentschefen
            att situationen skulle vara en annan om lagrådets medlem- mar
            en gång hade av ett parlamentariskt organ utsetts till sina ämbeten?
            I så fall bör det tjäna honom till någon tröst att riksdagen genom
            $ 103 RF dock kan skilja ledamöter i HD och RR från deras kall.
            Strängt taget innebär emellertid departementschefens synpunkt
            även ett underkännan- de av det i grundlagen (RF 10) föreskrivna
            obligatoriska remissförfaran-
          </p>
          <pb facs="riksdagen-motions-pdf/data/1970/mot_1970__ak__1157/mot_1970__ak__1157-004.pdf"/>
          <fw xml:id="i-3ojABH7CRe6tmMESNS3gTb">
            Motion i Andra kammaren, nr 1157 år 1970 T
          </fw>
          <p xml:id="i-RgFyArbWyCyr745pMQu972">
            det. Remissinstanserna är faktiskt ej heller de alla parlamentariskt
            valda. För var och en som anser det vara av värde att lagar, innan
            de träder i tillämpning, blir föremål för en sakkunnig och noggrann
            granskning är departementschefens resonemang förvånande. Ett annat
            påstående i pro- positionen bör kompletteras. Det uppges att systemet
            med obligatorisk granskning av lagförslag från den högsta domarmaktens
            sida leder sitt ursprung från tider då maktfördelningen mellan
            monark med personliga maktbefogenheter och folkrepresentationen
            var den centrala konstitutio- nella frågan och att den obligatoriska
            laggranskningen i första hand sy- nes ha tillkommit för att begränsa
            konungens personliga maktutövning i lagstiftningssammanhang.
          </p>
          <p xml:id="i-N1BfCYUdugy3UXMwjskNCZ">
            Redan enligt landslagen ålåg det konungen att ”hålla, styrka
            och vär- ja” gällande lagar. Ny lag i landslagens mening fordrade
            ”allmogens” samtycke och kunde blott komma till stånd med dess
            ”ja och godvilja”. Denna regel gällde i stort sett fram till frihetstiden,
            även om konungens domsrätt påverkade praxis. Fr.o.m. 1719 övergick
            lagstiftningsmakten till ständerna som då ansågs som ”lagens källa”.
            Under denna tid arbetade dock lagkommissionen (1686—1807) som
            yttrade sig över lagförslagen och bland annat svarade för den
            slutliga justeringen av 1734 års lag. Se- nare föreskrevs i 1772
            års regeringsform att konungen i samband med sitt ställningstagande
            till lagförslag skulle inhämta riksrådets mening. När Gustav III
            år 1789 i samband med förenings- och säkerhetsaktens anta- gande
            fastställde riksrådens antal till noll och i stället inrättade
            högsta domstolen som i viss mån en ersättning påbjöds ej att domstolen
            skulle yttra sig i lagstiftningsfrågor. År 1809 inskrevs emellertid
            i $ 87 RF skyl- dighet för såväl riksens ständer som konungen
            att ”inhämta statsrådets och högsta domstolens tanke” över lagförslag.
            I lagstiftningsfrågor torde dock kungliga initiativ knappast ha
            förekommit efter 1844 (Herlitz a.a. s. 260). Då år 1909 i samband
            med lagrådets inrättande obligatorisk granskningsskyldighet av
            lagförslag bibehölls kan detta således icke ha haft sin grund
            i någon som helst konungens personliga maktutövning i fråga om
            lagstiftning.
          </p>
          <p xml:id="i-KZw5U8hwqS2N9zuYsKnDA1">
            Under förarbetena till propositionen har antytts att utskottsorganisa-
            tionen under senare år i någon mån förstärkts liksom att den departemen-
            tala prövningen i någon mån utgör en ersättning för lagrådets
            obligato- riska granskning. Dessa synpunkter är, som remissvägen
            framhållits, icke realistiska. I fråga om departementstjänstemännen
            gäller fortfarande KU:s uttalande från år 1927 att dessa är regeringens
            underordnade. De- partementalreformen av år 1965 synes därjämte
            knappast ha garanterat eller förstärkt en juridisk prövning vid
            ärendenas beredning. Utskottens tjänstemän — om de står helt utanför
            kanslihuset — har vidare redan av
          </p>
          <pb facs="riksdagen-motions-pdf/data/1970/mot_1970__ak__1157/mot_1970__ak__1157-005.pdf"/>
          <fw xml:id="i-KX5UzEyAMEgG5VX3PmtZC1">
            8 Motion i Andra kammaren, nr 1157 år 1970
          </fw>
          <p xml:id="i-2qkbsMC5uX8BHwTthuaC7U">
            tidsnöd sällan möjlighet att juridiskt ingående pröva lagförslagen;
            pro- positionsanhopningen är för stor och propositioner lämnas
            alltför sent.
          </p>
          <p xml:id="i-G1n1Kjxf1ykw3NAYMY7CT5">
            På s. 38 uttalar departementschefen att lagrådets granskning
            bör be- gränsas till uppgifterna att yttra sig över det ändamålsenliga
            i den valda lagstiftningsmetodiken och de föreslagna reglernas
            överensstämmelse med varandra samt vid behov uttala sig i tillämpningsfrågor.
            $ 21 RF in- nehåller icke någon sådan begränsning. I denna paragraf
            föreslås ingen ändring genom propositionen. Departementschefens
            uttalande i denna del synes också sakna rättslig relevans, eftersom
            grundlagarna skall tolkas efter sin ordalydelse. Varken regering
            eller riksdag äger att i annan form än i den för grundlagsändring
            föreskrivna ge annan innebörd åt ett grund- lagsstadgande än den
            gällande.
          </p>
          <p xml:id="i-CLgJaZKSA1BzqRgiNKGdb1">
            En annan sak är att lagrådets granskning bör vara juridisk och
            icke politisk. Om detta synes i stort sett ha rått enighet sedan
            mycket lång tid tillbaka. Möjligen kan ett och annat undantag
            konstateras, såsom ett från år 1919, åberopat i promemorian. Men
            när ett yttrande från 1955, om ut- omäktenskapliga barns arvsrätt,
            anförs i sammanhanget, är detta missvi- sande. I det åberopade
            yttrandet framhöll lagrådet att det fordrades änd- ringar i då
            gällande regler om fastställande av faderskap till barn u. ä.,
            innan u. ä.-barn generellt borde kunna få arvsrätt efter fader.
            I samband med att lagförslaget återkom 1969 ägde uppmjukning av
            dessa regler rum. Lagrådet tillstyrkte då lagförslaget; dess synpunkter
            hade i denna viktiga del beaktats.
          </p>
          <p xml:id="i-TZn689youk484dAEzrz35Z">
            Under förarbetena har även framhållits att systemet med obligatorisk
            lagrådsgranskning för vissa lagar icke innebär sådana fördelar
            att dessa skulle uppväga ”godtyckligheten och stelheten” i ett
            sådant system. En bitande invändning från en remissinstans må
            här åberopas. Att anföra ”godtyckligheten” som ett skäl för införande
            av en ordning där godtyc- ket ges fritt spelrum ”är förfelat”.
          </p>
          <p xml:id="i-AYuW1qh9ZErxgWbtG9Ezaf">
            I promemorian nämnes vidare att Finland torde vara det enda land
            som har någon motsvarighet till den svenska lagrådsinstitutionen.
            Detta är en sanning med modifikation. Den omedelbara parallellen
            torde visser- ligen finnas endast i Finland men att man i lagstiftningssammanhang
            ut- nyttjar innehavarna av de högsta domarämbetena och ger dem
            inflytan- de över lagstiftningen är, såsom regeringsrätten framhållit,
            inte något ovanligt:
          </p>
          <p xml:id="i-ThxQYdiF6oebXmEB7YWAPS">
            Här kan hänvisas till de uppgifter som tillkommer Förenta staternas
            högsta domstol, den västtyska författningsdomstolen och, framför
            allt, den franska respektive belgiska Conseil d'Etat. Den verksamhet,
            som be- drives inom de sistnämnda institutionerna, utgör åtminstone
            i vissa hän- seenden en motsvarighet till det svenska lagrådets.
          </p>
          <pb facs="riksdagen-motions-pdf/data/1970/mot_1970__ak__1157/mot_1970__ak__1157-006.pdf"/>
          <fw xml:id="i-EP7thLdNgroSqT8rsqTJ7j">
            Motion i Andra kammaren, nr 1157 år 1970 9
          </fw>
          <p xml:id="i-31CWSgkBntmDiARjR6K5JT">
            Författningsutredningen ville — något som är belysande — enhälligt
            bibehålla lagrådets granskning och begärde icke en inskränkning
            i lag- rådets kompetens utan en utvidgning. (SOU 1963: 12.) Såvitt
            vi kunnat finna förordades icke i ett enda remissutlåtande över
            utredningens betän- kande att dess granskning skulle bli fakultativ.
            Sammanfattningsvis kan anföras följande. Några bärande skäl för
            den obligatoriska lagrådsgranskningens upphörande och ersättande
            med av regeringen i varje särskilt fall begärd granskning har
            icke åberopats. Den nuvarande ordningen borde därför tills vidare
            få gälla — tills vidare där- för att grundlagberedningen för närvarande
            är sysselsatt med att utarbeta en ny regeringsform; i detta sammanhang
            kommer de högsta statsorga- nens medverkan i lagstiftningsmakten
            självfallet att förutsättningslöst prövas. Denna prövning bör
            rimligen avvaktas. Att nu, innan andra sär- skilda garantier skapats,
            upphäva den obligatoriska granskningen skulle innebära ett avlägsnande
            av en skyddsmekanism, vilken är avsedd att verka till gagn för
            kontinuitet och sammanhang i lagstiftningen och till skydd för
            den enskilde medborgaren och hans rättssäkerhet. Under åberopande
            av det ovan anförda hemställer vi, att riksdagen måtte avslå Kungl.
            Maj:ts proposition nr 24.
          </p>
          <p xml:id="i-KqL5u5omZAFGdYBDFEPtZw" type="date">
            Stockholm den 24 februari 1970 Yngve Holmberg (m) Staffan Burenstam
            Linder (m) Leif Cassel (m)
          </p>
          <p xml:id="i-JYWTdrogJaSvCHyi82amYE">
            Rolf Eliasson (m) Carl Eric Hedin (m) Astrid Kristensson (m)
            i Moholm
          </p>
          <p xml:id="i-Cr8sZKSRsxGmfgGutKcnF1">
            Tage Marnusson (m) Karin Wetterström (m) i Borås
          </p>
        </div>
      </div>
    </body>
  </text>
</TEI>
