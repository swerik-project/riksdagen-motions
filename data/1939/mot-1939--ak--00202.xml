<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__202/mot_1939__ak__202-001.pdf"/>
      <fw xml:id="i-DWufhh6jYhk5fgPoRbu2my">
        Motioner i Andra kammaren, Nr 202. 7
      </fw>
      <div type="motHeader" xml:id="i-8pumLbH8sMWNiHrWXG9c4r">
        <div type="motTitle" xml:id="i-4a4KzrzJj2fmXuu2W9kQ5X"/>
        <div type="motSubmissionInfo" xml:id="i-Gqr7yPuu6qFf1fcxdssL2p"/>
      </div>
      <div type="motBody" xml:id="i-2bhnTsyxe9RDupoLNL3iqf">
        <div xml:id="i-YQJrZRDFTsGUK7ZPTyXkMd">
          <p xml:id="i-KGP1gBTyQyNqVQNGzNsT97">
            Nr 202.
          </p>
          <p xml:id="i-BkgMpyxHGN77YHefpbDkyt">
            Av herrar Viklund och Åkerström, angående avsättande av viss
            del av inflytande tipsmedel till en särskild fond för bidrag till
            uppförande av samlingslokaler å lands- bygden.
          </p>
          <p xml:id="i-SRo1BqLoMeCZdf7j7yRed">
            På grund av den allt mer rikliga tillgången å tipsmedel har chefen
            för handelsdepartementet under punkt 77 i tionde huvudtiteln i
            Kungl. Maj:ts statsverksproposition funnit anledning ifrågasätta
            en omprövning angåen- de medlens fördelning å olika ändamål. I
            anslutning härtill föreslås också bland annat avsättning av tre
            miljoner kronor till en särskild fond för friluftslivets främjande,
            vilket torde hälsas med allmän tillfredsställelse, eftersom omfattande
            folkgruppers behov av friluftsvistelse samt fritidspro- blemet
            i dess helhet nödvändiggöra särskilda samhälleliga anordningar
            för ändamålet. Ett spörsmål, som också inneslutes i detta stora
            fritidsproblem, är lands- bygdens lokalfråga, som vållar särskilt
            ungdomen stora svårigheter. Denna ungdom saknar visserligen inte
            möjligheter att erhålla muskelträning och solbränna, men genom
            bristen på samlingslokaler saknar den i stället ett viktigt medel
            för den psykiska träningen samt utvecklingen av intellek- tuella
            och medborgerliga färdigheter, vilka från samhällets sida böra
            för- tjäna lika beaktande som goda fysiska egenskaper. Det är
            av största vikt att personer med inomhusarbete samt industrianställda
            under ledigheter beredas tillfälle till rekreation ute i det fria,
            men det är också synnerligen angeläget, att de som ha utearbete
            erhålla möjlighet att inomhus ända- målsenligt använda sin fritid
            för t. ex. studie- och biblioteksverksamhet liksom övrigt frivilligt
            bildningsarbete eller föreningsverksamhet av olika slag. Inte
            minst viktigt är det, att den arbetslösa ungdomen, som inom vissa
            landsdelar finnes i ej så ringa omfattning även på landsbygden,
            finge genom studie- och föreningsarbete känna samhörighet med
            andra. I kam- ratkretsen kunde på detta sätt den nedbrytande känslan
            av att vara över- flödig hållas borta och intresset bundes vid
            en nyttig sysselsättning. Den omfattande bristen på samlingslokaler
            försvårar emellertid lands- bygds- och särskilt skogsbygdsbefolkningens
            ändamålsenliga utnyttjande av fritiden. Ett tillgodoseende av
            lokalbehovet genom sammankomster i hemmen är oftast inte heller
            möjligt, då bostadsförhållandena ej äro av den beskaffenhet att
            de medgiva en sådan anordning. Själv förmår inte heller en orts
            befolkning ordna sin lokalfråga, emedan den är allt för få- talig
            och de ekonomiska förutsättningarna saknas. I de fall då så emellertid
          </p>
          <pb facs="riksdagen-motions-pdf/data/1939/mot_1939__ak__202/mot_1939__ak__202-002.pdf"/>
          <fw xml:id="i-A8rdXxauN62QQbX64K8n9q">
            8 Motioner i Andra kammaren, Nr 202.
          </fw>
          <p xml:id="i-PC9Y9e5KvZWsSQJzHf7YXF">
            skett, har man oftast varit hänvisad till det ekonomiska stöd,
            som all- männa nöjesanordningar kunnat ge. Att på detta sätt ekonomiskt
            grunda ett lokalbygge på nöjestillställningar är långt ifrån någon
            tillfredsställande lösning av frågan, ty härigenom uppkommer en
            beroendeställning, som måhända överser med mindre tilltalande
            yttringar inom nöjeslivet, och en allmän uppslutning kring företaget
            försvåras. Där mera ekonomiskt obe- roende föreningar svarat för
            lokaler, har det också visat sig att nöjeslivet kunnat hållas
            på en hög standard. Den enda framkomliga vägen för uppnående av
            mera tillfredsställande förhållanden på här berörda område är
            att statsmakterna genom bevil- jande av lämpligt avpassade bidrag
            underlätta möjligheten för landsbyg- dens orter att lösa frågan
            om samlingslokaler. Samhörighetsandan i sam- hället skulle säkerligen
            inte heller förlora på om olika grupper av ung- dom, som på idrottsplatsen
            trivas utmärkt bra tillsammans, finge ett hand- tag, vilket möjliggjorde
            för dem att gemensamt bygga ett hem för fostran och skickliggörande
            i samhälleligt hänseende ävensom för ändamålsenligt utnyttjande
            av fritiden i övrigt. Intet synes böra hindra, att dessa sam-
            lingslokaler ordnades på ett sätt, som medgåve gymnastik och inomhus-
            idrott. Som lösningen av här berörda lokalproblem har den största
            betydelse, när det för stora folkgrupper gäller att på ändamålsenligt
            sätt ordna för användningen av fritiden, borde ej särskilda betänkligheter
            kunna hysas mot en anordning, som medgåve tipsmedlens användande
            även för bidrag till uppförande av samlingslokaler på landsbygden.
            En del av dessa medel kunde därför lämpligen avsättas till en
            fond för ändamålet. Innan detta kunde ske, torde emellertid vissa
            utredningar bliva nöd- vändiga. Behovet av ifrågavarande lokaler
            är redan tillräckligt klarlagt genom tidigare företagna undersökningar,
            men däremot böra frågor utredas rörande bland annat det lokala
            ansvaret för dessa lokaler, bidragsbestäm- melser och användningsföreskrifter
            liksom också generella byggnadsnor- mer i praktiskt och förbilligande
            syfte. Med utgångspunkt från det sålunda här anförda hemställes,
            att riksdagen vid behandlingen av Kungl. Maj:ts förslag rörande
            tipsmedlens användning måtte besluta anhålla, att Kungl. Maj:t
            kommande år måtte avsätta en viss, efter det föreliggande behovet
            avpassad del av inflytande tipsmedel till en särskild fond för
            bidrag till uppförande av samlingslokaler å landsbygden samt att
            dessförinnan nödiga utredningar i frågan måtte företagas.
          </p>
          <p xml:id="i-7nHPbT2JRGQTJGsKhN1kLL" type="date">
            Stockholm den 23 januari 1939.
          </p>
          <p xml:id="i-QvT1ZmX5F7ws1Zf9u4v9L4">
            K. G. Viklund. E. Oskar Åkerström.
          </p>
        </div>
      </div>
    </body>
  </text>
</TEI>
