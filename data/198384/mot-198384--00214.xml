<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00214">
  <teiHeader>
    <fileDesc>
      <titleStmt>
        <title>Löntagarfonder (prop. 1983/84:50)</title>
        <author>Margit Gennser</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Löntagarfonder (prop. 1983/84:50)</title>
          <idno type="rdwebb">G702214</idno>
          <rs type="number">214</rs>
          <ref type="dokument_url_text">http://data.riksdagen.se/dokument/G702214/text</ref>
          <ref type="dokument_url_html">http://data.riksdagen.se/dokument/G702214</ref>
          <ref type="dokumentstatus_url_xml">http://data.riksdagen.se/dokumentstatus/G702214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>MARGIT GENNSER</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KPF19tjELS9kquxPk22wwA" type="signed"/>
        <correspContext corresp="i-KPF19tjELS9kquxPk22wwA">
          <note type="signatory" corresp="i-KFLLBh5CxVpZkUZaHy3pAz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__214/mot_198384__214-001.pdf"/>
      <fw xml:id="i-P8cxXUA8KVfUi9YypfZaSe">
        Mot. 1983/84:214 9
      </fw>
      <div xml:id="i-Ws2S5Zh98zFqVAGjKFFg8L" type="motHeader">
        <div xml:id="i-DV7mfcZ4rLrruJNHN8ipPz" type="motTitle"/>
        <div xml:id="i-Tpw8wtbxSEAc87UpTM9UWV" type="motSubmissionInfo"/>
      </div>
      <div xml:id="i-LW8jeMTjkCyzcuYtTNjQTw" type="motBody">
        <div xml:id="i-HuZqbNLMKUBJ6XWrEJKV2f">
          <p xml:id="i-UTBnqSSbPs8tMpLTHd8LHA">
            Motion
          </p>
          <p xml:id="i-VZ39Gm78gvqZCPj75PwAMn">
            1983/84:214
          </p>
          <p xml:id="i-4fi17eSvXo4NCHWX7zBjme">
            Margit Gennser Löntagarfonder (prop. 1983/84:50)
          </p>
          <p xml:id="i-PP1GR1dfZgUkR75qF5bX9X">
            Förslaget om löntagarfonder motiveras i propositionen med att
            nya medel krävs för att lösa upp den stabiliseringspolitiska konflikten
            och att det är viktigt att finna vägar att göra en omfattande
            vinstökning förenlig med en jämn fördelning och en lugn kostnadsstegring.
            Löntagarfondernas väsentligaste uppgift skulle således enligt
            proposi- tionen vara att minska de fördelningspolitiska motsättningarna
            och där- med ge löntagarnas organisationer bättre förutsättningar
            att medverka till att bevara en hög lönsamhet i näringslivet.
            Fonderna kan — heter det i propositionen — i första hand genom
            vinstdelning bidra till att bryta den onda cirkel som består i
            att höga vinster tenderar att följas av kraftig löneglidning,
            vilket i sin tur leder till högre inflation och försämrad köp-
            kraft. Fonderna anses vidare enligt propositionen innebära att
            löntagarna ges ett direkt ansvar för riskkapitalets användning
            och allokering samtidigt som de anställda får del i framtida vinster
            och ett ökat inflytande i företa- gen. Detta bör — enligt propositionen
            — kunna medverka till en utveck- ling som kan överbrygga vissa
            av de starka motsättningar som i dag finns mellan kapital och
            arbete. I propositionen konstateras att kritiken mot förslaget
            om löntagarfonder i stor utsträckning handlat om fondernas eventuella
            effekter på samhälls- ordningen och dagens ekonomiska system.
            Framför allt har kritikerna — enligt propositionen — under senare
            tid framfört uppfattningen att lönta- garfonderna innebär att
            marknadsekonomin successivt kommer att ersät- tas av en planekonomi.
            I förlängningen av detta resonemang har t. o. m. utmålats farhågor
            för ett centralstyrt byråkratiskt samhälle, som rent av skulle
            innebära risker för demokratin. Departementschefen betonar i pro-
            positionen, att han inte delar dessa farhågor. Samtidigt framhåller
            han att en ekonomi som inte inbegriper grundläggande marknadsekonomiska
            funktioner är oförenlig med en politisk demokrati av vår typ.
            Inte minst utgör de östeuropeiska ekonomierna talande bevis för
            detta. Det är således i längden nödvändigt, trots inneboende konflikter,
            att slå vakt om såväl ett medvetet hävdande av de mänskliga och
            sociala värdena som de grundläg- gande marknadsekonomiska funktionerna.
            Denna ”samlevnad” är — en- ligt propositionen — en av de bärande
            tankarna bakom utvecklingen av svensk blandekonomi. Remissbehandlingen
            har som framgår av de tidplaner som gällt för arbetet med löntagarfondsförslaget
            varit ytterst summarisk. Remissge-
          </p>
          <pb facs="riksdagen-motions-pdf/data/198384/mot_198384__214/mot_198384__214-002.pdf"/>
          <p xml:id="i-EPiV1BhY5mTSFBy6jNbW5Q">
            nomgången i propositionen är utomordentligt knapphändig. Svaren
            från remissinstanserna kommenteras ytterst sparsamt. Skattemyndigheternas
            synpunkter behandlas mycket kort. Skattemyndigheterna har — enligt
            propositionen — anfört att den föreslagna vinstdelningen på ett
            olyckligt sätt komplicerar ett redan synnerligen invecklat skattesystem.
            Departe- mentschefen instämmer i detta. En ny skatt innebär oundvikligen
            — kon- staterar han — ett merarbete för skatteadministration och
            de skattskyldiga. De administrativa problemen anses dock inte
            innebära ett hinder för införandet av löntagarfonder.
          </p>
          <p xml:id="i-8eJu3PqkLwf5JCDqmcv3cP">
            Problemanalysen
          </p>
          <p xml:id="i-V48B4zATBVTHbibHd9aNy1">
            Huvudmotivet för löntagarfonderna anges i propositionen som stabilise-
            ringspolitiskt. En icke uttalad förutsättning är då att vinstdelningen
            är neutral, när det gäller kostnader, priser och kapitalbildning.
            En sådan utgångspunkt vilar på felaktigheter och missuppfattningar.
            Ett obligato- riskt vinstdelningssystem påverkar kapitalkostnaderna.
            I ytterlighetsfallet kan förutsättningarna för en fri kapitalmarknad
            upphöra med ett obliga- toriskt vinstdelningssystem, men ett sådant
            kan också utformas så att det inte direkt och omedelbart förhindrar
            en fri kapitalmarknad. Det är i första hand detta senare alternativ
            som skall beaktas. Vid kontant vinstdelning där pengarna inte
            direkt återförs till företaget minskar självfinansieringen. Vid
            oförändrade avkastningskrav från kapitalmarknaden stiger dessutom
            företagens kostnader för nytt riskkapital. En vinstdelning där
            medlen återförs till företaget minskar visserligen inte självfinansieringsgraden,
            men vinstdelningen bidrar till att höja kostnaderna för kapital
            som t. ex. skall anskaffas genom nyemissioner. Detta innebär att
            företagen måste anpassa sina investeringar, så att avkastningen
            motsvarar de nya ökade kapitalkostnaderna. En sådan anpassning
            kommer troligen att minska benägenheten att investera. Företagen
            kommer helt enkelt att skära bort de minst lönsamma investeringarna,
            och investeringar med högt risktagande kommer att undvikas. Dessa
            nu refererade slutsatser förbigås helt i propositionen. I stället
            hänger man upp sin diskussion på förmodanden att vinstdelning
            kommer att leda till lägre lönekrav. Att företagen genom lägre
            lönekrav från de anställda och deras organisationer skulle kompenseras
            för vinstdelning och ökade löneskatter kan inte beläggas empiriskt.
            Erfarenheterna från det senaste decenniets avtalsrörelser tyder
            i stället på att ökade löneskatter endast till ringa del avräknas
            vid avtalsförhandlingarna. Utspelen i årets avtalsförhandlingar
            tycks också bekräfta detta. LO ”avser” endast att avräkna vinstdelningsavgiften
            på 0,2 20 vid avtalsförhandlingarna. Lönta- garfonderna har beräknats
            kosta verkstadsföretagen i genomsnitt 2940. Själva vinstdelningen
            skall inte avräknas enligt LO.
          </p>
          <pb facs="riksdagen-motions-pdf/data/198384/mot_198384__214/mot_198384__214-003.pdf"/>
          <fw xml:id="i-UrdoYeouExCsE3xz9BWKrQ">
            Mot. 1983/84:214
          </fw>
          <p xml:id="i-Be36sL86YY9rLiYxMd3SJn">
            Vinster och löneglidning
          </p>
          <p xml:id="i-C7XSXzcGWQnZAe5Wu6AhHn">
            Enligt propositionen skulle löntagarfonderna fungera stabiliserande
            ge- nom att vinstökningar inte skulle starta en spiral av lönekompensationer.
            Löneglidningen anses vara ett samhällsekonomiskt problem. Problemet
            består i att den föder kompensationskrav av två slag, dels via
            förtjänstut- vecklingsgarantier, dels via den solidariska lönepolitiken.
            Löneglidningen är emellertid ett sätt för marknaden att kompensera
            ”felaktiga” centrala avtal, medan förtjänstutvecklingsklausuler
            och den solidariska lönepoliti- ken i sin tur justerar resultatet
            av en marknadsmässig lönebildning. En ”rättvisare” lön anses dessutom
            alltid uppnås genom justeringar av löner- na uppåt. Priset för
            detta blir en ökande arbetslöshet och/eller andra störningar i
            samhällsekonomin. Om full sysselsättning och det svenska näringslivets
            konkurrenskraft på en gång skall bevaras, måste den ”soli- dariskt”
            fastställda lönenivån ligga lägre än en marknadsanpassad löne-
            nivå. Vinstdelning i enlighet med löntagarfondsförslaget kräver
            ytterligare sänkta löner. En vinstökning genererar inte automatiskt
            löneglidning, vilket tycks vara uppfattningen i proposition 1983/84:50.
            Sambanden mellan löne- glidning, vinstutveckling och arbetsmarknadsläget
            har studerats av IUI. Resultaten visar att det finns en stark
            konjunktureffekt i löneglidningen. När konjunkturerna vänder uppåt,
            ökar produktionen framför allt på exportsidan och vinsterna förbättras.
            Fortfarande brukar det dock finnas gott om outnyttjad kapacitet
            i företagen. Först ett till två år efter en begynnande konjunkturuppgång
            börjar tillgången, särskilt på yrkeskun- nig arbetskraft, stramas
            åt. Det är först då löneglidningen sätter i gång. Löneglidningens
            höjd samvarierar således inte i första hand med vins- terna i
            företagen utan med de olika konjunkturfaserna och arbetsmark-
            nadsläget. Att löntagarfonderna skulle fungera stabiliserande
            och infla- tionshämmande genom vinstdelning, som skulle leda till
            lägre löneglid- ning, stämmer således inte. Ett av de väsentligare
            argumenten för lönta- garfonder i proposition 1983/84:50 är inte
            sakligt underbyggt.
          </p>
          <p xml:id="i-EaHn2vT9JQ8nex4Ri4dMiB">
            Löntagarfonderna och marknadsekonomin
          </p>
          <p xml:id="i-67fPsgZTd7TwFggArQeWAA">
            I propositionen konstateras att det är utomordentligt väsentligt
            att inte skada marknadsekonomins funktionssätt. Den svenska blandekonomin
            har sedan början av 1970-talet varit utsatt för så många inslag
            av statlig styrning att marknadssystemet redan är allvarligt skadat.
            Den stora offent- liga sektorn, omfattande statliga ingrepp för
            att rädda gravt olönsamma branscher, nästintill statlig totalstyrning
            av hela branscher, framför allt bostads- och byggsektorn, har
            lett till en blandekonomi med tunga inslag av effektivitetssänkande
            planhushållning. Införandet av löntagarfonder och vinstdelning
            kommer att öka ineffektiviteten i det svenska blandeko- nomiska
            systemet.
          </p>
          <pb facs="riksdagen-motions-pdf/data/198384/mot_198384__214/mot_198384__214-004.pdf"/>
          <fw xml:id="i-S1KwJCnGWoHbc2H65JVSVk">
            Mot. 1983/84:214 1"
          </fw>
          <p xml:id="i-VvdfP4HfZe9HaD25ZrLwua">
            Motiven för ingrepp i marknadsekonomin bygger dessutom på en
            fel- aktig verklighetsuppfattning. I propositionen står att det
            råder en motsats- ställning mellan mänskliga värden och samlevnad
            samt marknadsekono- mi. Modern beslutsteori har visat att dessa
            förmodanden är felaktiga. I Scientific American (maj 1983) redogör
            Douglas R. Hofstadter för resul- taten från dataturneringar gällande
            bästa lösningar på upprepade spel med paradoxen ”Fångens dilemma”.
            Analysen av dessa spel visar att det lönar sig, rent egoistiskt
            sett, att satsa på samarbete och inte på ”fusk” eller ett beteende
            som brukar beskrivas som ”allas kamp mot alla”. Hofstadters artikel
            i Scientific American, som bygger på en bok av A. Axelrod: The
            Evolution of Cooperation (Basic Books 1983), visar att framväxten
            av samarbetet (i propositionen uttryckt som samlevnad och mänskliga
            vär- den) inte behöver förklaras med moral eller altruism. Dataspelen
            har gett nya insikter om hur samarbete mellan olika individer
            och grupper (pro- gram) växer fram. För det första kan konstateras
            att program som var samarbetsvilliga hade störst chans att bli
            vinstrika under en förutsättning, att de snabbt försvarar sig
            mot fusk. Komplexa strategier, antingen de bygger på samarbete
            eller inte, ger upphov till frustration hos medparter- na. Komplexitet
            uppfattas ofta som totalt kaos. Strategier som bygger på slumpmekanismer,
            eller som tycks byggda på sådana, uppfattas som icke samarbetsvilliga.
            Är en motpart inte samarbetsvillig skapas inga incita- ment till
            samarbetsvilja från omgivningen. Att arbeta med för utstuderade
            strategier är således en mindre framgångsrik taktik. Löntagarfonderna
            ökar komplexiteten i de regler företagen skall följa. Till detta
            kommer att lagen om löntagarfonder bara är en, av ett stort antal
            lagar, som utgör konstifika förhållningsregler för företag och
            hushåll. Slutresultatet blir motsatsen till vad lagstiftaren vill
            uppnå, ett hårdare och ineffektivare samhälle. Strategier som
            bygger på samarbete får helt enkelt svårare att hävda sig i en
            miljö som kännetecknas av en omfattande, svårförståelig — och
            inte sällan — inkonsekvent lagstiftning. Analysen bakom löntagarfondsförslaget
            bottnar i en marxistiskt inspirerad motsats- ställning mellan
            kapital och arbete. Det marxistiska synsättet bygger san- nolikt
            på antaganden att vårt lands ekonomi är ett nollsummespel. Så
            är naturligtvis inte fallet. Ett rationellt samhälle, där var
            och en har rätt att handla fritt, skapar oöverskådliga fördelar:
            Det materiella värdet av den enskildes arbete bestäms nämligen
            inte bara av den egna ansträngningen utan också av det arbete
            och de ansträngningar som utförs av de mest talangfulla och produktiva
            människorna. Sammanfattningsvis kan konstateras att samarbete
            etableras av små grupper, som sätter den sociala utvecklingen
            i rörelse. En miljö med många svårförståeliga regler, där goda
            handlingar bestraffas och onda belönas, fördröjer och försvårar
            de små gruppernas samarbetssträvanden. Mark- nadsekonomin bygger
            i hög grad på individer och gruppers samarbete, och marknadsekonomin
            har härigenom kunnat åstadkomma de välfärdsvins-
          </p>
          <pb facs="riksdagen-motions-pdf/data/198384/mot_198384__214/mot_198384__214-005.pdf"/>
          <fw xml:id="i-Jaqjzirh96xhhwZLdPNKHw">
            Mot. 1983/84:214 12
          </fw>
          <p xml:id="i-3JKWAkjZ2oV4y7UPSZRPBA">
            ter som även författarna till propositionen om löntagarfonder
            är medvetna om. Att ”bestraffa” framgångsrika företag genom extra
            skatter i form av vinstdelning innebär ett ingrepp som på avgörande
            sätt förstör samarbets- strävanden och välfärdstillväxt.
          </p>
          <p xml:id="i-JqxhKkjtF4EQwBr2Tnm9Lu">
            Förändring av det ekonomiska systemet
          </p>
          <p xml:id="i-WVf5ec9hUJRP2vvHErARaN">
            Förslagsställarna till löntagarfondsförslaget måste bevisa att
            det nuva- rande ekonomiska systemet inte genom löntagarfonderna
            förvandlas till ett rent socialistiskt system. Någon bevisning
            av detta slag finns inte, vare sig i propositionen eller i de
            utredningar som legat till grund för proposi- tionen. Ett av motiven
            i löntagarfondsdiskussionerna har varit att reformen skulle leda
            till ”ekonomisk demokrati”. Med ”ekonomisk demokrati” har förslagsställarna
            menat att majoritetsbeslut skall utsträckas från det poli- tiska
            till det ekonomiska området. En enkel tillämpning av majoritetsbe-
            slut på det ekonomiska området finns inte, därför att antalet
            ”berörda” individer är oöverblickbart stort. Vilka skall då få
            vara med att rösta när det gäller den ekonomiska demokratin? Detta
            är ett klassiskt problem och svaret är sedan länge givet av socialistiska
            tänkare och ekonomer: Den enda naturliga avgränsningen av gruppen
            ”berörda” är medborgarna i landet i dess helhet. Följaktligen
            är den enda rimliga tillämpningen av majoritetsprincipen på det
            ekonomiska området, att näringslivet styrs av folkets valda företrädare.
            Namnet på detta ekonomiska system är socia- lism eller mera precist
            statssocialism. Argumentationen för ekonomisk demokrati — antingen
            den är välgrundad eller ej — är argumentation för ett socialistiskt
            system. Även om regeringen verkligen avser att hålla marknadsekonomin
            nå- gorlunda intakt dels genom att hålla fast vid det aviserade
            stoppåret 1990 för fondutbyggnaden, dels genom att exempelvis
            sänka skattetrycket både på arbets-, kapital- och företagsinkomster
            har löntagarfonderna då sanno- likt åstadkommit genomgripande
            förändringar i det politiska och ekono- miska systemet. Löntagarfonder
            leder till en sammanvävning av det politiska och det ekonomiska
            livet. Den lagstiftande församlingen kommer i växande ut- sträckning
            att hamna i en besvärlig belägenhet när deras lagstiftningsar-
            bete på det ekonomiska området i ökad utsträckning direkt kommer
            att påverka den egna situationen. Det är i och för sig inget nytt
            problem. Riksdagsmän befinner sig exempelvis i den pinsamma belägenheten
            att behöva bestämma de egna lönerna. Höjer de riksdagsarvodet
            kan de anklagas för egennytta, och höjer de inte sitt arvode,
            kan detta skapa problem att rekrytera kompetenta riksdagsledamöter.
            Om den här typen av situationer blir vanligare, kommer detta att
            urholka de konstitutionella ramarna, rättssystemet och rättssäkerheten.
            Detta kan ske på två helt olika
          </p>
          <pb facs="riksdagen-motions-pdf/data/198384/mot_198384__214/mot_198384__214-006.pdf"/>
          <fw xml:id="i-nLfXoLW6FpoEbZaxcqRug">
            Mot. 1983/84:214 13
          </fw>
          <p xml:id="i-LzdTgKGWkgPDK8UCkqWWnG">
            sätt: Beslutsfattandet kan inriktas på att gynna en viss grupp
            av maktha- vare eller de lagstiftande kan ta överdriven hänsyn
            till vad som i dagsläget uppfattas som god moral och etik för
            att inte beskyllas för egennytta och nepotism. Denna senare typ
            av handlingsmönster försvårar möjligheterna att fatta rationella
            beslut. I bägge fallen blir resultatet detsamma: Vårt värdesystem
            eroderas och det ekonomiska och politiska systemet omvand- las
            i en icke förutsedd och oplanerad riktning. (De nu berörda problemen
            är viktiga att beakta av lagstiftaren, varför jag hänvisar till
            Scientific American, januari 1982, Hofstadter: Metamagical Themas.
            About Nomic: A Heroic Game that Explores The Reflexivity of the
            law.) Har väl löntagarfondsförslaget införts och löntagarfonderna
            fått verka under ett decennium eller längre minskar möjligheterna
            att lägga ner systemet även om betydande nackdelar blir uppenbara.
            Löntagarfonder är alltså en reform som efter en tioårsperiod knappast
            är reversibel. Det är därför viktigt att om lagen om vinstdelningsskatt
            m. m. införs avskaffa den så snabbt som möjligt. Ett avskaffande
            1985 av lagen om vinstdelnings- skatt m. m. skapar få problem
            medan motsvarande operation skulle te sig utomordentligt mycket
            svårare 1995. Gunnar Myrdal har under senare år varnat för att
            genomföra reformer som inte i efterhand går att göra ogjorda.
            Om en sådan reform ändå anses vara önskvärd, måste utomordentligt
            stora krav ställas på utredningsma- terialet. Propositionen om
            löntagarfonder fyller inte detta krav utan kän- netecknas av ofullständiga
            utredningar, hastverk och en helt otillfredsstäl- lande remissbehandling
            av förslagen.
          </p>
          <p xml:id="i-M8TLFeXDfiuKpLHEj6qA1X">
            Hemställan
          </p>
          <p xml:id="i-RmVxEVXh4GGHewwaWom6HD">
            På grundval av det ovan anförda yrkar jag att riksdagen avslår
            proposition 1983/84:50.
          </p>
          <p xml:id="i-69oh2SQndnc7SoEhBSQ17D" type="date">
            Stockholm den 24 november 1983
          </p>
          <div xml:id="i-Qj8a1FYaC6UBd8i7xBKQNc" type="signatureBlock">
            <list xml:id="i-WPCHGPQuK2j88Uo1vSmQHj">
              <item xml:id="i-6ueQRNwhvT8EsYD2Y3HZMz" who="i-KFLLBh5CxVpZkUZaHy3pAz" type="signature">
                MARGIT GENNSER (m)
              </item>
            </list>
          </div>
          <pb facs="riksdagen-motions-pdf/data/198384/mot_198384__214/mot_198384__214-007.pdf"/>
          <pb facs="riksdagen-motions-pdf/data/198384/mot_198384__214/mot_198384__214-008.pdf"/>
          <pb facs="riksdagen-motions-pdf/data/198384/mot_198384__214/mot_198384__214-009.pdf"/>
          <p xml:id="i-3JAhu75A2Xbj59UvMGUQyJ">
            LiberTryck Stockholm 1983
          </p>
        </div>
      </div>
    </body>
  </text>
</TEI>
