<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1910/mot_1910__ak__13/mot_1910__ak__13-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, Nr 13. 7
          </p>
          <p>
            Nr 13.
          </p>
          <p>
            Af grefve Hamilton, om skrifvelse till Kungl. Maj:t angående
            statens öfvertagande af kostnaderna för väghållmings- besvärets
            utgörande å landet m. m.
          </p>
          <p>
            Uti en vid 1909 års riksdag väckt motion (nr 69) hemställde jag,
            att Riksdagen ville i skrifvelse till Kungl. Maj:t anhålla, att
            Kungl. Maj:t måtte låta utarbeta och för Riksdagen framlägga förslag
            därom, dels att kostnaderna för väghållningsbesvärets utgörande
            å landet måtte af staten öfvertagas eller af statsmedel bestridas,
            dels ock att, under tiden intill dess staten sålunda helt och
            hållet påtagit sig vägunderhållet, med höjning af statsbidraget
            grunderna för vägskattens beräkning måtte ändras i den riktning,
            som angifves uti två af herr P. O. Lundell vid 1905 års riksdag
            inom Andra Kammaren väckta motioner (nr 206 och 222). Till stöd
            för denna min motion anförde jag hufvudsakligen följande. Till
            en början erinrade jag om, dels huru dryga de skatter äro, som
            påhvila den svenska landsbygden, särskildt för kommunala och kyrk-
            liga ändamål samt för vägunderhållet, dels ock huru ojämnt fördelade
            dessa skatter — särskildt vägskatten — äro ej blott inom olika
            delar af landet, utan jämväl inom olika kommuner eller distrikt
            i samma lands- ända. Till belysande af dessa missförhållanden
            åberopade jag en del siffror och exempel, hämtade från tillgängliga
            statistiska publikationer. Vidare påpekade jag, hvarthän de anmärkta
            missförhållandena ledde: stegrad emigration, jordbruksarbetarnes
            flykt från jordbruksarbetet och öfvergång till industrien, stora
            svårigheter för jordbrukarna m. m. De drygaste skatterna på landsbygden,
            vägskatten och skatterna för kyrkliga ändamål samt för folkundervisning
            och fattigvård, vore icke att betrakta såsom kommunala besvär,
            utan såsom besvär af mera allmän beskaffenhet.
          </p>
          <pb facs="riksdagen-motions-pdf/data/1910/mot_1910__ak__13/mot_1910__ak__13-002.pdf"/>
          <p>
            8 Motioner i Andra Kammaren, Nr 13.
          </p>
          <p>
            Hvad vore då naturligare, än att de öfvertoges af staten? Den
            omstän- digheten, att staten redan nu i ej ringa mån lämnade medel
            till bestri- dandet af kostnaderna för vägunderhållet, visade
            för öfrigt, att dess verk- liga karaktär af en statens angelägenhet
            på sätt och vis vunnit statsmakter- nas erkännande. En ändring
            i nu rådande skatteförhållanden vore syn- nerligen önskvärd och
            ett viktigt steg till ändamålets vinnande syntes vara att låta
            staten öfvertaga utgifterna för väghållningen på landet. Första
            delen af min omförmälda motion gick ock ut på, att Riks- dagen
            skulle hos Kungl. Maj:t anhålla om utarbetande och framläggande
            af förslag i sist angifna syfte. Då det emellertid, äfven vid
            bifall därtill, sannolikt skulle dröja flera år, innan staten
            komme att ensam svara för kostnaderna för vägunderhållet på landet,
            hade det synts mig, som om, intill dess detta skedde, grunderna
            för vägskattens beräkning borde något ändras, och hade jag därvid
            tänkt mig, att ändringen borde gå i den riktning, som angifves
            uti omförmälda två af herr P. O. Lundell vid 1905 års riksdag
            inom Andra Kammaren väckta motioner (nr 206 och 222). Herr Lundells
            förslag innebar hufvudsakligen, att hela väghållnings- kostnaden
            såväl för vägunderhållet in natura som eljest inom ett distrikt
            skulle sammanslås i en summa; att hvad däraf efter afdrag af stats-
            bidraget och andra tillgängliga inkomster återstode såsom brist
            att fylla skulle utdebiteras såsom vägskatt lika för alla vägfyrkar;
            samt att en hvar väghållare in natura skulle genom afräkning vid
            uppbörden af hans vägskatt och öfriga allmänna utskylder bekomma
            full ersättning för värdet af den honom åliggande naturaprestationen,
            sådan den blifvit af särskilda nämnden uppskattad. Dessa grunder
            hade jag ansett böra tillämpas under tiden till dess staten helt
            och hållet öfvertagit vägunderhållet. Denna min motion mottogs
            från många håll inom Riksdagen och ute i landet med välvilja och
            ehuru den icke vann Riksdagens bifall, tvekar jag dock icke att
            ånyo inför Riksdagen framkomma med enahanda yrkanden, som i min
            förra motion, och tillåter jag mig därvid att åberopa hvad jag
            till stöd för densamma anfört. Obestridligen är det af den allra
            största vikt för vårt land att få de i det föregående antydda
            svåra missförhållandena botade och enligt min mening skulle ett
            bifall till motionen innebära ett betydelsefullt steg i riktning
            mot målet. Rörande olikheten i skatternas storlek inom olika orter
            tillåter jag mig hänvisa till hvad jag i min förberörda motion
            anfört. Denna olikhet
          </p>
          <pb facs="riksdagen-motions-pdf/data/1910/mot_1910__ak__13/mot_1910__ak__13-003.pdf"/>
          <p>
            Motioner i Andra Kammaren, Nr 13. 9
          </p>
          <p>
            synes hafva en tendens att snarare ökas en minskas. Härtill bidrager
            ock den omständigheten, att på senare år tätare bebyggda samhällen
            på landet bryta sig ut ur landskommunen och öfvergå till städer.
            Ett kraftigt bidragande skäl därtill är ofta nog, att de vilja
            undandraga sig att bi- draga till landskommunens vägunderhåll,
            som då gifvetvis kommer att drabba de återstående väghållningsskyldige
            så mycket hårdare. Under åberopande af hvad sålunda anförts tillåter
            jag mig vörd- samt hemställa, att Riksdagen ville i skrifvelse
            till Kungl. Maj:t anhålla, att Kungl. Maj:t måtte låta utarbeta
            och för Riksdagen framlägga förslag därom, dels att kost- naderna
            för väghållningsbesvärets utgörande å landet må af staten öfvertagas
            eller af statsmedel bestridas, dels ock att, under tiden intill
            dess staten sålunda helt och hållet påtagit sig vägunderhållet,
            med höj- ning af statsbidraget grunderna för vägskattens beräk-
            ning må ändras i här ofvan närmare angifven riktning.
          </p>
          <p>
            Stockholm den 22 januari 1910.
          </p>
          <p>
            R. G. Hamilton.
          </p>
          <p>
            Bih. till Riksd. Prot. 1910. 1 Saml. 2 Afd. 2 Band. 5 Häft. 2
          </p>
        </div>
      </div>
    </body>
  </text>
</TEI>
