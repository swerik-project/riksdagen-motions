<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02792">
  <teiHeader>
    <fileDesc>
      <titleStmt>
        <title>Nationell handlingsplan för socialtjänsten</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2792 av Camilla Waltersson Grönvall m.fl. (M)</title>
          <idno type="rdwebb">H6022792</idno>
          <rs type="number">2792</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022792/text</ref>
          <ref type="dokument_url_html">http://data.riksdagen.se/dokument/H6022792</ref>
          <ref type="dokumentstatus_url_xml">http://data.riksdagen.se/dokumentstatus/H6022792</ref>
          <ref type="docx">http://data.riksdagen.se/fil/72FF77FA-A8EE-4414-BD90-903AD33C31F5</ref>
          <ref type="pdf">http://data.riksdagen.se/fil/C6F17DFA-65AB-4A54-9E67-EBF2078142EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BJtRNBZ8cRBABjhwfkzyNC" type="signed"/>
        <correspContext corresp="i-BJtRNBZ8cRBABjhwfkzyNC">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-ChDzdZDYwg4X9oGXyFy8Ta"/>
        </correspContext>
        <correspAction xml:id="i-6VkkeK3HjyunmdCRBSpfqj" type="submitted">
          <date when="2018-11-30"/>
          <time when="14:06:11"/>
        </correspAction>
        <correspAction xml:id="i-L7TrtadHswHwfGvfWum9Zc" type="reviewed">
          <date when="2018-11-30"/>
          <time when="15:25:36"/>
        </correspAction>
        <correspAction xml:id="i-C65LewjERgZZ36UU1uPMZq" type="referred">
          <date when="2018-12-05"/>
        </correspAction>
        <correspAction xml:id="i-MAvAeZUrEq7cumwMXEw4rz" type="assigned">
          <date when="2019-06-24"/>
          <time when="12:21:30"/>
        </correspAction>
        <correspContext corresp="i-MAvAeZUrEq7cumwMXEw4rz">
          <ref type="assignedTo">Socialutskottet</ref>
        </correspContext>
        <correspAction xml:id="i-CCZoUxW2epSbpB6ffqqtzg" type="behandlas_i"/>
        <correspContext corresp="i-CCZoUxW2epSbpB6ffqqtzg">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RXxquxM41WWcBDP5E5MzUY" type="motHeader">
        <div xml:id="i-xvDKhMB7DYtMU9ZhSDKdo" type="motTitle">
          Motion till riksdagen 2018/19:2792 av Camilla Waltersson Grönvall
          m.fl. (M) Nationell handlingsplan för socialtjänsten
        </div>
      </div>
      <div xml:id="i-R4w4QFx9WLMHtqZViZqW5o" type="motBody">
        <div xml:id="i-BE5sMyXQeSQRk6SZth1ZTt" type="motProposal" subtype="förslag">
          <head xml:id="i-K5nWUMZz7bf9jVys6YQYVX">
            Förslag till riksdagsbeslut
          </head>
          <list xml:id="i-9kr117qH5rGeSfidsF6UmK">
            <item xml:id="i-KXug1gZetVYce6shf86sho" sortKey="Yrkande 1">
              Riksdagen ställer sig bakom det som anförs i motionen om att
              ta fram en nationell handlingsplan i syfte att stärka socialtjänsten
              i dess helhet och tillkännager detta för regeringen.
            </item>
          </list>
        </div>
        <div xml:id="i-KzQPPD2MNaDLHfJ7Vo9TuF" type="motContent">
          <head xml:id="i-BvTos5gGCUP4CAZqxa9wYi" type="h1">
            Motivering
          </head>
          <p xml:id="i-TShaE6bF2hpRBAB9MxAC2U">
            Socialtjänsten har en grundläggande roll i ett väl fungerande
            välfärdssamhälle. Det är det yttersta skyddsnätet. Socialtjänsten
            ska bidra till att förebygga, förhindra och bryta utanförskap.
            Det handlar om att ge stöd till människor som behöver det för
            att de ska kunna komma tillbaka, men det handlar också om att
            ställa krav för att var och en ska ta ansvar för sitt eget liv
            och försörjning. Socialtjänstens uppdrag och ansvar är omfattan­de.
            Bland de viktigaste uppdragen är att stödja och hjälpa de mest
            utsatta barnen. Att de ska kunna växa upp i trygghet och klara
            av skolan.
          </p>
          <p xml:id="i-WYBBiCYvXXkG4UcryWLsBt">
            Socialtjänsten i Sverige är i en såväl nationell som lokal kris.
            Den ser lite olika ut beroende på var i landet man befinner sig.
            Trycket på socialtjänsten har under många år varit starkt. Många
            socialsekreterares vardag präglas av alltför hög arbetsbelastning.
            Många beskriver känslor av otillräcklighet samt att deras möjligheter
            att göra ett bra jobb försvåras av att arbetsmiljön inte är rimlig.
            Detta leder till en stark press på kvalitet och rättssäkerhet.
          </p>
          <p xml:id="i-64UAmRVeTgryWW4GhHz2sd">
            Bemanningskrisen inom socialtjänsten måste brytas och vändas.
            Det saknas för närvarande 1 000 socialsekreterare.
            <ref xml:id="i-24KzePsEV67HFB4gGz5C3R" target="i-RpT6zBhtd3acCf5CmFGJAh">
              [1]
            </ref>
            <ref xml:id="i-Pa1Suais9LgAMXfWVqu9En" target="i-EpqQeAFajiAtNv1jM85EwU">
              [2]
            </ref>
            <ref xml:id="i-4UgTkTdwJTfRDkrxGGeL9i" target="i-NsmZzcTXtqzwjtnX1dgA6q">
              [3]
            </ref>
          </p>
          <p xml:id="i-QkSL4HQ1WeMe35arMkCmvk">
            Varje år är det nödvändigt av olika skäl att placera barn och
            unga i boende på annat håll än i det egna hemmet. Detta ställer
            särskilt höga krav på kunskap och rättssäkerhet i socialtjänstens
            agerande och myndighetsutövning. Tyvärr så är därmed en av de
            allra största utmaningarna inom socialtjänsten att det ofta är
            oerfarna och nyexaminerade socionomer som får ta hand om de allra
            svåraste fallen, såsom beslut om tvångsvård och omedelbart omhändertagande
            av barn och unga. Detta är inte en rimlig utveckling. Här måste
            medveten och metodisk förändring ske, bland annat att mindre kommuner
            söker mer av samarbete med varandra.
          </p>
          <p xml:id="i-Aa59io5gpohTgBNCPJSQyg">
            I dag finns också fortfarande betydande brister i tillsyn, uppföljning
            och följdåt­gärder när det gäller hur socialtjänstens verksamheter
            fungerar. Det handlar bland annat om hur kontroller sker av familjevård,
            krav på utbildning och kompetens samt det stöd som ges till familjehem
            och jourhem. Det är viktigt att öka utvärderingsbarheten i insatserna
            och utveckla fler metoder som är väl belagda och fungerar. För
            att lyckas med detta krävs att inhämtning av kunskap sker metodiskt,
            att erfarenheter dokumen­teras och att förebyggande projekt utformas
            för att vara utvärderingsbara.
          </p>
          <p xml:id="i-QtPs3JyXM7NToq8cDeF56C">
            Det är naturligt att värderingskonflikter uppstår när kulturer
            möts, men då är det viktigt att våga ta diskussionen om vilka
            värderingar som vi inte kompromissar med i Sverige, exempelvis
            demokrati och jämställdhet mellan kvinnor och män. Socialtjänsten
            har ett tydligt ansvar att ge stöd och hjälp till de som utsätts
            för hedersrelaterat våld och förtryck, men trots detta får inte
            alltid de utsatta det stöd och den hjälp som de behöver och har
            rätt till.
          </p>
          <p xml:id="i-4QoZo6BvUY9dZcWFkYUK7w">
            För att stöd, hjälp och skydd ska fungera i praktiken är det
            viktigt att personal inom socialtjänsten har kunskap om denna
            typ av våld. Det behöver göras riskbedömningar avpassade för hedersrelaterat
            våld och förtryck och det behövs kunskap om vad som utmärker detta
            våld och förtryck, hur det kan ta sig uttryck och vilka konsekvenser
            det kan ha för de personer som utsätts för det.
          </p>
          <p xml:id="i-oHYMMrfKk5YC8H1Uq7VD1">
            Sveriges socialtjänst ska fungera. Socialsekreterarna måste få
            bättre förutsättningar att kunna göra sitt jobb. Moderaterna tänker
            inte låta ett av samhällets viktigaste skyddsnät brista.
          </p>
          <head xml:id="i-J5qL9wVdCqttxpmp9oYHQ3" type="h2">
            Moderata värderingar och utgångspunkter
          </head>
          <p xml:id="i-PKv7ser3wKUo19ydahHJrD">
            Varje enskild människa är den viktigaste utgångspunkten och perspektivet
            för Modera­ternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta barn i Sverige
            har det bra. Samtidigt finns det många barn, unga och vuxna som
            mår dåligt. Barn, unga och vuxna som tyvärr lever i miljöer som
            ibland är direkt skadliga.
          </p>
          <p xml:id="i-2sJiuJ2nwmp5NMayWAS3T5">
            Vi vet att varje människa har stora förmågor och möjlighet att
            kunna utveckla dessa, exempelvis med rätt utbildning och yrkeserfarenhet.
            Ofta växer och utvecklas männi­skor som mest när de dels möter
            nya utmaningar, dels prövas när de ställs inför svåra livssituationer.
            Då behöver man ofta hjälp och stöd av anhöriga, vänner och det
            omgivande samhället.
          </p>
          <p xml:id="i-N8bSaYCziL5Yvoiewzitym">
            En central utgångspunkt är att socialtjänstens verksamheter ska
            finansieras gemensamt. Socialtjänstens stöd och hjälp ska ges
            efter behov och vara tillgänglig oavsett var i landet man bor.
            Alla barn, unga och vuxna har rätt att få känna trygghet. Den
            tryggheten växer sig stark av att det finns tillit till såväl
            den egna familjen som att samhället bidrar till att alla barn
            och unga ges rimliga uppväxtvillkor.
          </p>
          <p xml:id="i-YHhYtVwPXnJPCji5ZWJRgQ">
            Ett tydligt barnperspektiv är ytterligare en central utgångspunkt.
            Vi måste alla kunna lita på tydliga lagar och regler som finns
            till hands när helst det behövs. Dessa lagar och regler ska bidra
            till skydd och omsorg om barnens bästa. Den nuvarande socialtjänst­lagen
            utgör ett lapptäcke av föreskrifter och är för otydlig och oöverskådlig.
            Social­tjänstlagen behöver bli den ramlag den var avsedd att fungera
            som. Därtill bli mer överblickbar och anpassad till dagens levnadsförhållanden.
          </p>
          <p xml:id="i-7rfiTbJqtGy9C3ZdcszjmQ">
            Socialtjänsten är i kris. Den ser emellertid olika ut beroende
            på var i landet man befinner sig. Den samlade socialtjänsten behöver
            en nystart. Den samlade socialtjänsten ska vara av hög kvalitet.
            Socialtjänstlagen behöver reformeras. Landets socialsekre­terare
            behöver bli sedda och lyssnade till. Det behövs en nationell handlingsplan
            för socialtjänsten. För att möta socialtjänstens omfattande utmaningar
            krävs konkreta reformer som genomförs skyndsamt.
          </p>
          <head xml:id="i-XUrcQi1Qsrv8oZDsgMPugy" type="h2">
            Stärk socialtjänstens medarbetare
          </head>
          <p xml:id="i-Xg9a21wcSmY87CppYbuaco">
            Det finns stora svårigheter att säkra kompetens- och personalförsörjningen
            inom socialtjänsten. Ofta handlar det om bristande förmåga att
            behålla välutbildade socialsekreterare. En av tre socialsekreterare
            är nya i yrket. Sju av tio chefer inom socialtjänsten har mindre
            än tre års erfarenhet. I fyra av tio kommuner har det under de
            senaste åren förts diskussioner om att anställa icke behörig personal.
          </p>
          <p xml:id="i-Pp2UvV7ERhLkGZTGBkQkoW">
            Vi anser att det är fel väg att gå att sänka kraven på kvalitet
            och kompetens. När sju av tio socialsekreterare funderar på att
            sluta och var fjärde söker nytt jobb är det i stället en kraftfull
            larmsignal. Socialtjänstens medarbetare behöver stärkas.
          </p>
          <p xml:id="i-AyyViBwG9nGWddNQ45wcau">
            Statistiska centralbyråns arbetskraftsbarometer visar att det
            råder brist på yrkes­erfarna utbildade socionomer. Samtidigt är
            socionomutbildningen attraktiv och har ett högt söktryck.
          </p>
          <p xml:id="i-UEnYQzJr4F8A674CteuEVY">
            Denna brist på socialsekreterare medför att alltfler kommuner
            anlitar socionomer som konsulter. Det i sin tur medför kraftigt
            ökade kostnader. Det kan handla om den dubbla kostnaden jämfört
            med en ordinarie anställd. För att rekrytera och kunna behålla
            socialsekreterare krävs att socialtjänsten är en attraktiv arbetsgivare
            som erbjuder långsiktigt konkurrenskraftiga villkor.
          </p>
          <p xml:id="i-DBZNjS7q1eiMdVSVxhhv71">
            Mycket av arbetet inom socialtjänsten präglas av tidskrävande
            krav på tydlig dokumentation som är nödvändig för att kunna säkra
            rättssäkerhet. Samtidigt växer de administrativa uppgifter som
            med fördel skulle kunna utföras av annan personal. Hälften av
            alla medarbetare inom socialtjänsten uppger att de inte klarar
            att upprätthålla kvaliteten och rättssäkerheten på det sätt som
            krävs.
          </p>
          <p xml:id="i-QHEu2xhgNUMs1u3rnzhdDL">
            För att minska socialsekreterares administrativa belastning bör
            det fastställas vilka arbetsuppgifter som kan utföras av anställda
            som inte är utbildade socionomer eller innehar motsvarande högskoleutbildning.
            Ytterligare ett sätt att minska den administra­tiva arbetsbördan
            är att se över möjligheterna att förenkla biståndsbedömningen.
            Det kan exempelvis ske genom modern teknik och effektiva processer.
          </p>
          <p xml:id="i-JjwkyhDBi3xNcFxxxM77EQ">
            En mer genomtänkt strukturerad introduktion och metodisk handledning
            för socialsekreterare där de får ett kvalificerat stöd skulle
            förbättra förutsättningarna för socialsekreterare att genomföra
            sitt jobb. Socialstyrelsen bör därför få i uppdrag att utarbeta
            en sådan introduktion i samverkan med arbetsmarknadens parter.
            För att underlätta möjligheterna att styra och utveckla verksamheterna
            bör kommuner uppmuntras att ta fram verktyg som kan mäta arbetsbelastningen.
          </p>
          <p xml:id="i-WqEXhB1stv8euLQ5rCymWW">
            Socialtjänstens medarbetare ska också kunna känna sig säkra på
            jobbet. Var fjärde socialsekreterare har känt sig utsatt för hot
            och våld av händelser relaterade till deras tjänsteutövning de
            senaste åren. Det är oacceptabelt. Straffen bör skärpas för våld
            och hot som riktas mot dem på grund av deras arbetsuppgifter.
            Hoten inträffar ofta i samband med myndighetsbeslut, som vid omhändertagande
            av barn eller att en klient har fått avslag på en ansökan om ekonomiskt
            bistånd. Vi vill införa en särskild straffskärpningsgrund som
            innebär att alla brott som innefattar ett angrepp mot viktiga
            samhällsfunktioner leder till skärpta straff.
          </p>
          <head xml:id="i-8ynA78HKADR9GExGTSKyiX" type="h2">
            Ledarskapsutbildning inom socialtjänsten
          </head>
          <p xml:id="i-H19FXtjtbmyjCnssCnKCyN">
            Ledarskap och mentorskap har avgörande betydelse för socialtjänstens
            långsiktiga förmåga att bedriva verksamhet av hög kvalitet. En
            viktig del för att kunna skapa förutsättningar för detta handlar
            om utbildning och fortbildning för chefer inom alla delar av socialtjänsten.
            Det finns i dag en nationell kurs avsedd för ledare inom individ-
            och familjeomsorgen i universitets- och högskoleregi. Det är bra,
            och bör utvecklas.
          </p>
          <p xml:id="i-4oT2LBwWPztwPF72mmgmo5">
            Vi vill inrätta en nationell ledarskapsutbildning avsedd för
            framtidens ledare inom socialtjänsten för att ge professionen
            inom socialtjänsten en ännu starkare och tydligare roll. Det är
            viktigt att kommunerna tar sitt arbetsgivaransvar och utvecklar
            ledarskaps­utbildningar, själva eller gemensamt, i samverkan med
            akademin. Chefer ska kunna ge ett strukturerat mentorskap till
            oerfarna socialsekreterare. Det gäller inte minst ärenden avseende
            omhändertagande av barn och unga samt andra komplicerade familjeärenden.
          </p>
          <p xml:id="i-K9ieSqbdvZSKvh3PZsmvE3">
            Vi vill utreda hur intresseorganisationer, aktörer, utförare
            av socialtjänstverksamheter och lämpliga statliga myndigheter
            tillsammans kan ta fram förslag på ledarskapsutbildning gällande
            socialtjänstens verksamheter. Det är viktigt att som arbetsgivare
            kunna erbjuda kvalificerad ledarutbildning på akademisk nivå.
            Ledarskapsutbildningen ska i första hand vara avsedd för ”första
            linjens” chefer inom socialtjänsten. Vi vill stärka det lokala
            ledarskapet, stimulera vidareutbildningar, handledarstöd och att
            socialtjänsten lokalt tar fram mentorskapsprogram.
          </p>
          <head xml:id="i-CZrxDBLbWfNzXxnqaMEoUR" type="h2">
            Säkra den utsattes trygghet – kvalitetskontrakt i socialtjänsten
          </head>
          <p xml:id="i-S9vBvqYDgkvzrNrwcZTYaj">
            Det är viktigt att förbättra kvaliteten inom hela socialtjänsten.
            Kvalitet inom social­tjänstens verksamheter låter sig inte utvärderas
            av ett enstaka krav eller enbart en indikator. Därför föreslås
            att ett begränsat antal nationella kvalitetskrav för socialtjänstens
            verksamheter fastställs, som ska spegla en samlad bedömning av
            socialtjänstens kvalitet.
          </p>
          <p xml:id="i-4y6J6vxnM2BC1koh2RgvoV">
            Det ska inte spela någon roll för kvalitet och rättssäkerhet
            vilken socialtjänst som ger stöd till den som är i behov av hjälp.
            Så ser det dock inte ut i dag. För att säkerställa att alla oavsett
            bostadsort ges bästa möjliga socialtjänst vill vi införa kvalitetskontrakt
            i socialtjänsten. Kvalitetskontrakt ska gälla socialtjänstens
            alla verksamheter, oavsett utförare och driftsform.
          </p>
          <p xml:id="i-RmbDT2p5WfJp5NSJ536qVK">
            Nationella kvalitetskrav ska införas för att säkerställa socialtjänstens
            kvalitet och resultat så att alla får det stöd som de har rätt
            till. Uppföljning och analys ska ha ett tydligt äldreperspektiv.
            Det handlar om en helhetsgranskning, inte detaljkontroller. I
            de delar där det är möjligt ska resultaten och informationen redovisas.
          </p>
          <p xml:id="i-GqNEvSfdXsKhXp763YBKEX">
            I de fall en utförare inte når upp till kvalitetskraven ska den
            åläggas ett kvalitets­kontrakt. Kvalitetskontraktet tecknas mellan
            huvudmän och Socialstyrelsen avseende den utförare/enhet som inte
            når de fastställda kvalitetskraven i det fallet huvudmannen är
            en kommun. Fristående aktörer ska teckna kvalitetskontrakt med
            berörd kommun. Att inte nå upp till kraven innebär att verksamheten
            bedömts hålla otillräcklig eller undermålig kvalitet.
          </p>
          <p xml:id="i-FKSmpXfe6rSWxh8RBsKr1L">
            Kvalitetskontrakten ska innehålla krav på åtgärder som forskning
            och beprövad erfarenhet har visat kan möta de ställda nationella
            kvalitetskraven. Finansieringen av dessa nödvändiga åtgärder ska
            delas mellan stat och berörd huvudman.
          </p>
          <p xml:id="i-2drq6XcTm5YdKCAAGXBuib">
            Kvalitetskontrakt gäller både offentliga och fristående huvudmän.
            Kontrakten avser att skydda brukare från bristande verksamheter.
            När en verksamhet brister men bristerna går att åtgärda utan risk
            för brukares hälsa ska kvalitetskontrakt tecknas. Åtgärdas inte
            bristerna inträder sanktioner enligt dagens lagstiftning. Nya
            sanktioner kan bli aktuella för att säkerställa att brister åtgärdas.
          </p>
          <head xml:id="i-mgWtv4Z86JedSCZQidVVV" type="h2">
            Socialtjänstens samarbete med övriga delar av samhället
          </head>
          <p xml:id="i-7rWTb3mbipvK6FVjK7GYEg">
            De ideella insatserna är en stor tillgång för samhället. Det
            är krafter som inte kan eller ska styras av politiker och myndigheter.
            De ideella insatserna ska däremot stödjas och uppmuntras. Volontärskapet
            i Sverige är starkt. Vuxna och unga deltar i trygghets­vandringar
            på helgnätter, hjälper hemlösa och engagerar sig mot hedersförtryck.
            Pensionärer tar sig tid för ideellt arbete i anslutning till skolor
            och fritidsverksamhet.
          </p>
          <p xml:id="i-XxVF3313Q4oMMDVNEbAKci">
            Vi vill uppmuntra till ökad samverkan och samarbete mellan socialtjänst,
            skolhälso­vård, ungdomspsykiatrin och den ideella sektorn, till
            exempel idrottsföreningar och kultursektorn. Här finns stora möjligheter
            att använda sig av varandras kunskap och engagemang. Goda exempel
            på samarbeten mellan idrottsföreningar eller kulturverk­samheter
            och olika verksamheter inom socialtjänst och skola ska systematiskt
            sammanställas och spridas. Det kan bland annat handla om att fler
            socialsekreterare arbetar i yttre tjänst tillsammans med annan
            fältpersonal, t.ex. i mobila team med polis på kvällar och helger.
          </p>
          <p xml:id="i-TBru2hH8DWrXGk3VgS2vJ4">
            Varningssignalerna syns ofta tidigt gällande barn som riskerar
            att hamna snett. Detta ställer högre krav på bättre samarbete
            mellan socialtjänst och andra myndigheter. Socialtjänsten har
            kritiserats för att många utredningar blir liggande. Det tar lång
            tid att komma till beslut. Det är emellertid inte socialtjänsten
            som är ensam ansvarig för detta.
          </p>
          <p xml:id="i-HgvHUMK7JZ5dx9HcpSLwBp">
            Såväl barn och unga som deras föräldrar riskerar att hamna i
            kläm mellan olika myndigheters ansvar och skyldigheter. Detta
            gäller inte minst i utanförskapsområden och vid hedersrelaterade
            problem. Verksamheter som präglas av stress och under­bemanning
            tenderar att inte orka samarbeta med andra verksamheter. För att
            mer av samarbete ska kunna ske mellan socialtjänst, skola, vård,
            psykiatri, polis och ideell sektor krävs det ett annat förhållningssätt
            än i dag.
          </p>
          <p xml:id="i-WnWAT9CefYbzkbHR1zTBfL">
            Vi vill ge Socialstyrelsen i uppdrag att gemensamt med representanter
            för socialtjänst, skola, vård, psykiatri och polis utveckla metoder
            för mer strukturerat och metodiskt samarbete och samverkan. Socialstyrelsens
            stöd ska stärka mindre kommuners möjligheter att hålla en hög
            professionell kompetens inom socialtjänsten. Det är centralt att
            analysera och använda de goda exempel som finns gällande ökad
            samverkan och samarbete mellan mindre kommuner och mellan landsting/region
            och kommun.
          </p>
          <head xml:id="i-RTnabe77CPe6zQcDZt5TBX" type="h2">
            Ta fram en ny modern socialtjänstlag
          </head>
          <p xml:id="i-RQRtYZHFZuCSnwSDJqaJ47">
            Socialtjänstlagen var avsedd att fungera som en övergripande
            ramlag. Ett drygt hundratal förändringar, varav ett sjuttiotal
            stora förändringar, av lagen har dock vidtagits genom åren. Socialtjänstlagen
            är i dag som ett lapptäcke av olika föreskrifter och genomförandeplaner
            som riskerar att ta ut varandra. Lagen har därmed blivit mer svåröverskådlig.
            Det medför svårigheter vid tillämpning av lagen. Den upplevs vara
            otydlig och sakna ett väl fungerande användarperspektiv. Detta
            underlättar inte en enhetlig och rättssäker tillämpning av lagen.
          </p>
          <p xml:id="i-WAd8PHSu7frgfWHzEEzQEA">
            En ny och modern framtidsinriktad socialtjänstlag bör tas fram
            i syfte att skapa den ramlag som den var avsedd att fungera som.
            Därtill bör den bli mer överblickbar och anpassad till dagens
            levnadsförhållanden. Den nya socialtjänstlagen ska också möjliggöra
            förenklade biståndsbedömningar, dock utan att vara kostnadsdrivande
            för kommunerna. Vi vill tydligt minska den administrativa bördan
            kopplad till bistånds­bedömningar. Socialtjänstlagen och offentlighets-
            och sekretesslagen bör också utformas så att dessa lagar underlättar,
            inte försvårar ökat användande av digital teknik inom socialtjänsten.
          </p>
          <head xml:id="i-4EARpMQYUm3PPypCMyNQy7" type="h2">
            Stimulera digitalisering av socialtjänst
          </head>
          <p xml:id="i-PZJYQ7cWuqEpyhKSPix5fG">
            En mer digitaliserad socialtjänst kan stödja och avlasta socialtjänstens
            medarbetare och underlätta för den som söker kontakt med socialtjänsten.
            Detta gäller inte minst många ungdomar, men också många vuxna
            som har stor vana vid och gillar att kommunicera via mobiler,
            datorer och läsplattor. Nya tekniska hjälpmedel kan emellertid
            aldrig ersätta mänskliga kontakter och möten.
          </p>
          <p xml:id="i-89PvbddkMsaHZktDbLRV9h">
            Digitalisering av socialtjänsten är en avgörande strategisk ledningsfråga.
            Det handlar bland annat om att kunna motverka den stora tidsåtgång
            som behövs för det administra­tiva rutinarbete som socialsekreterare
            tvingas genomföra varje vecka. Administrationen äter upp stora
            delar av den tid som med fördel i stället bör ägnas åt att möta,
            samtala med och stödja sina klienter.
          </p>
          <p xml:id="i-Po11yWF8yzGtHkjNyE8otq">
            Det projekt som startats i Helsingborgs stad tillsammans med
            universitet i Lund att erbjuda socialtjänstens klienter digital
            kontakt bör följas av att många fler vågar pröva nya metoder och
            använda den digitala teknikens möjligheter på ett strukturerat
            och metodiskt sätt. Socialtjänstens huvudsakliga uppdrag är att
            hjälpa människor. Digitala mötesformer och arbetssätt kan underlätta
            detta.
          </p>
          <p xml:id="i-DbJQKXSmkxFE6P4LwMR5mV">
            Vi vill att det sätts upp nationella mål för digitalisering av
            socialtjänsten i hela landet. Det handlar bland annat om:
          </p>
          <list xml:id="i-PxVTrDQyqsZWmjw4TV1Tdb" style="ul">
            <item xml:id="i-LebP35qNC3piuVkbadfryA">
              minskad tidsåtgång för administration
            </item>
            <item xml:id="i-Qx1ZELTsB2tgob49p5gNyy">
              underlätta hanteringen av ärenden
            </item>
            <item xml:id="i-7UwnQbjFfWQSkqDZzzjAw3">
              förbättra och utveckla mer avancerade beslutsstöd
            </item>
            <item xml:id="i-Hekxbg3Mjfh6U2biNnN7Mm">
              förbättra uppföljningen av resultat.
            </item>
          </list>
          <head xml:id="i-Ki3T5tL54JY1VbP5cnvuAu" type="h2">
            Nationell handlingsplan för socialtjänsten
          </head>
          <p xml:id="i-2x7MAS8YYAeV4fHsqdgQLj">
            Socialtjänsten är satt under starkt tryck. Det leder till en
            stark press på kvalitet, säkerhet och arbetsmiljö. Socialsekreterarnas
            vardag präglas av hög arbetsbelastning, en känsla av otillräcklighet
            och hög personalomsättning. Det är inte rimligt att socialsekreterare
            hinner träffa sina klienter i genomsnitt fyra timmar per vecka,
            enligt uppgifter i Göteborgs stad. Resterande arbetstid går till
            administrativa uppgifter.
          </p>
          <p xml:id="i-JJLyCgoAQpFXNnY4VdsApU">
            Fyra av tio chefer inom barn- och ungdomsvården uppger att de
            inte förmår leva upp till socialtjänstlagens intentioner. Många
            socialsekreterare upplever att det blir långa utredningstider
            och att det tillkommer nyanställda som blir utan introduktion.
            Därtill slutar många på egen begäran. Det blir en ond cirkel med
            fler och fler inkomna anmälningar som måste behandlas och utredas.
          </p>
          <p xml:id="i-6cc9mbNh1o2TLapKFpMbon">
            Stressen och pressen ökar. Till slut ger många upp. De lämnar
            medvetet sin tjänst som socialsekreterare anställd av socialtjänstförvaltningen.
            De kanske återkommer i tjänsteutövningen men då ofta genom ett
            bemanningsföretag eller dylikt. Sju av tio kommuner anlitar bemanningsföretag
            i socialtjänsten.
          </p>
          <p xml:id="i-JbMhGcBTRd5BEKecoxpw1R">
            En av tre socialsekreterare är nya i yrket. Sju av tio chefer
            som arbetar inom socialtjänsten har mindre än tre års erfarenhet.
            Det medför bland annat att stabilitet genom mer erfarna kollegor
            brister och att unga nyutexaminerade socialsekreterare får ta
            ett alltför stort ansvar redan från början.
          </p>
          <p xml:id="i-JnwxPEYspT3FAJB8MxpLSP">
            Socialtjänstens arbete är därtill bland annat präglat av tidskrävande
            dokumentations­krav och växande administrativa högar. Därtill
            fattas många beslut i de absolut svåraste ärendena gällande barn
            och unga av nyutexaminerade socionomer. De är visserligen välutbildade
            men saknar relevant erfarenhet. Beslut om exempelvis placering
            av barn och unga i familjehem eller jourhem är många gånger livsavgörande
            beslut. De borde i så stor utsträckning som möjligt fattas av
            socialsekreterare med relevanta erfarenheter i yrket.
          </p>
          <p xml:id="i-MZCnchsz5qkcVscpfGsKU3">
            Att situationen är sådan inom socialtjänsten får tydliga konsekvenser
            för dels kvaliteten och säkerheten, dels vilket stöd barn och
            unga får i utsatta livssituationer.
          </p>
          <p xml:id="i-6AqHbiNS8pcJqHg9nZVufX">
            Flera berörda aktörer har krävt att regeringen ska upprätta en
            nationell handlingsplan för den sociala barn- och ungdomsvården.
            Alliansregeringen såg tidigt dessa problem och tillsatte därför
            en nationell samordnare. Det var ett bra steg, samtidigt som det
            var avsett att vara en första åtgärd av många för att kunna förbättra
            situationen inom socialtjänsten i hela landet. Det får inte så
            som situationen är nu, med den förda politiken, bli den enda åtgärden
            och redskapet att nationellt stödja socialsekreterarna och socialtjänsten.
          </p>
          <p xml:id="i-WCbX23mekt8sBW6ThPQNff">
            Kommunerna har ansvaret för socialtjänsten. De är till stor del
            ansvariga för krisen i socialtjänsten. Samtidigt har den tidigare
            alliansregeringen och den nuvarande vänsterregeringen sin del
            av ansvaret. För att kunna vända utvecklingen inom socialtjänsten
            anser vi att det krävs ett ökat nationellt ansvarstagande.
          </p>
          <p xml:id="i-NUfVSZR56buykwZbS49NNM">
            Vi föreslår att en nationell handlingsplan ska tas fram för att
            stärka socialtjänsten i dess helhet.
          </p>
        </div>
        <div xml:id="i-F9gvYeeoPJh6mCS4HVB1Zf" type="motSignatures">
          <list xml:id="i-8WjEfdoW385Tgg2KtYWz6d">
            <item xml:id="i-PBeLyD2qK6QyJ3jNrLaZRV" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-8bC3w2bHEUBsCfy8CdvooH" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-5sS5cTmHBjK2QzBZDRPGWH" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-CsmhjrnMmtaPmaD6VRqE5d" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-3B7VRaDdACY1Ew5p59Kys3" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-J6WS46PvH57X3M951Pv49s" who="i-SUAEH6RCke4pVRKPPGZ14p">
              Mattias Karlsson i Luleå (M)
            </item>
            <item xml:id="i-PkrriMk4Hdt52oFQhyBb4B" who="i-ChDzdZDYwg4X9oGXyFy8Ta">
              Kristina Axén Olin (M)
            </item>
          </list>
        </div>
        <div xml:id="i-3w3oYEvSA6rX9NEHAH1mgY" type="motNotes">
          <noteGrp xml:id="i-5XGH6TrZ9rUzFGHZKLitdw">
            <note xml:id="i-RpT6zBhtd3acCf5CmFGJAh">
              [1] Dagens Samhälle, sammanställning av en enkät.
            </note>
            <note xml:id="i-EpqQeAFajiAtNv1jM85EwU">
              [2] Dagens Samhälle, 12 januari 2017.
            </note>
            <note xml:id="i-NsmZzcTXtqzwjtnX1dgA6q">
              [3] Nationella samordnaren för barn- och ungdomsfrågor.
            </note>
          </noteGrp>
        </div>
      </div>
    </body>
  </text>
</TEI>
