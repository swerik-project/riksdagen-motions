<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01864">
  <teiHeader>
    <fileDesc>
      <titleStmt>
        <title>Förbättrade transportmöjligheter till turistområden i övre Norrland</title>
        <author>Arne Nygren m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrade transportmöjligheter till turistområden i övre Norrland</title>
          <idno type="rdwebb">G5021864</idno>
          <rs type="number">1864</rs>
          <ref type="dokument_url_text">http://data.riksdagen.se/dokument/G5021864/text</ref>
          <ref type="dokument_url_html">http://data.riksdagen.se/dokument/G5021864</ref>
          <ref type="dokumentstatus_url_xml">http://data.riksdagen.se/dokumentstatus/G5021864</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RhK7jwyF7YTEXMoQMKuYsb</idno>
            <name>ARNE NYGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8cFSCdWjvpDgozuk8RHZyW</idno>
            <name>NILS-OLOF GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-TtvHecYGhXDKbncEMyzhpQ</idno>
            <name>BO FORSLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LVJjcmWQBUddCuFpzh9g4d" type="signed"/>
        <correspContext corresp="i-LVJjcmWQBUddCuFpzh9g4d">
          <note type="signatory" corresp="i-RhK7jwyF7YTEXMoQMKuYsb"/>
          <note type="signatory" corresp="i-8cFSCdWjvpDgozuk8RHZyW"/>
          <note type="signatory" corresp="i-TtvHecYGhXDKbncEMyzhpQ"/>
          <note type="signatory" corresp="i-SMtXkX9rqc6Nj3SiUsn8gT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1864/mot_198182__1864-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82:1864
          </p>
          <p>
            Arne Nygren m. fl. Förbättrade transportmöjligheter till turistområden
            i övre Norr- land
          </p>
          <p>
            För Norrlandslänen har turismen alltmer kommit att utvecklas
            till en basnäring och ett verkningsfullt regionalpolitiskt medel.
            Av särskild betydelse är att de bästa utvecklingsmöjligheterna
            för turism finns i utpräglade glesbygdsområden, dvs. i sådana
            områden som i praktiken saknar alternativa sysselsättningsmöjligheter.
            Med tanke på framför allt fjäll- och inlandsområdets låga industrialiseringsgrad
            framstår turismens betydelse som alltmer klar. I detta sammanhang
            bör erinras om de positiva effekterna som turistnäringen medför
            för den lokala servicen. Dessa effekter är tack vare näringens
            struktur långt mer omfattande än vid t. ex. konventionella industrilokaliseringar.
            Mer än en tredjedel av landets kommersiella turistnäring — verksamheter
            vid turisthotell och semesterbyar — finns i de fyra nordliga länen.
            I fråga om den relativa betydelse som turismen har för sysselsättning
            och service intar de fyra nordliga länen tillsammans med Dalarna
            och Gotland en särställning i landet. Mot bakgrund av turistnäringens
            stora regionalpolitiska betydelse är det viktigt att den kan jämställas
            med t. ex. tillverkningsindustrin vad avser politiskt engagemang,
            samhällsstöd, stöd till sektorsorgan och utvecklings- institutioner
            m. m. För Norrlandslänens framtid är detta en fråga av avgörande
            betydelse mot bakgrund av den roll som näringen har och i än högre
            grad kommer att få för den framtida sysselsättningsutvecklingen.
            I detta sammanhang är fungerande transporter av central betydelse.
            Utvecklingen inom turistnäringen är förvisso inte problemfri.
            Bl. a. den snabba bäddutbyggnaden i främst det södra fjällområdet
            har bidragit till viss stagnation i beläggningen. Säsongvariationerna
            försvårar helårssysselsätt- ning. Mot denna bakgrund är det angeläget
            att konsolidera den befintliga näringen parallellt med att ytterligare
            boendekapacitet tillskapas. En sådan inriktning för den fortsatta
            utvecklingen ligger i linje med allmänna besparingsambitioner,
            dvs. att med förhållandevis måttliga insatser kunna aktivera och
            bättre nyttja befintliga anläggningsresurser för ökad sysselsätt-
            ning, för att öka valutainkomsterna m. m.
          </p>
          <p>
            Transportmöjligheterna måste förbättras
          </p>
          <p>
            Förbättrade transportmöjligheter till de befintliga turistområdena
            blir en huvuduppgift i det framtida konsoliderings- och utvecklingsarbetet.
            Kollek-
          </p>
          <p>
            1 Riksdagen 1981/82. 3 saml. Nr 1864-1867
          </p>
          <p>
            Mot. 1981/82 1864-1867
          </p>
          <pb facs="riksdagen-motions-pdf/data/198182/mot_198182__1864/mot_198182__1864-002.pdf"/>
          <p>
            Mot. 1981/82:1864 2
          </p>
          <p>
            tiva transportsystem måste byggas upp till turistområdena, och
            de lokala transporterna måste anpassas till turisternas behov.
            Den egna bilen dominerar turistresandet till och inom Norrland.
            I Norr- och Västerbotten är andelen bilturister ca 9026 och i
            Jämtland och Västernorrland drygt 80 26. Från energiförsörjningssynpunkt
            måste ett sådant nära nog totalt beroende av bilen anses vara
            mycket tveksamt. Om inga påtagliga förändringar sker kommer energikostnadsutvecklingen
            att få konsekvenser för turisternas val av semesterort. Framför
            allt kan de mer nordligt och perifert belägna turistområdena drabbas
            hårt. Från regionalpo- litisk synpunkt måste det vara felaktigt
            att en basnäring som turism skall vara beroende av de vanskliga
            transportförutsättningar som f. n. råder. Förhål- landena nödvändiggör
            ökad handlingsberedskap och strategiska åtgärder som möjliggör
            ökad övergång till kollektiva semesterresor. Många olika intressenter
            är direkt berörda av och engagerade i turisttrans- porter — de
            olika trafikslagen, näringen och dess organisationer samt övriga
            organisationer och myndigheter. En av svårigheterna med att bygga
            upp en fungerande turisttrafik är bristen på samordning mellan
            dessa intressenter. Här krävs ett gemensamt planeringsunderlag
            och en probleminventering där hinder, brister m. m. kartläggs
            och blir föremål för gemensamma lösningar. TUREK - turist- och
            rekreationspolitiska utredningen — genomför i samarbete med Jämtland-Härjedalens
            Turistförening ett sådant arbete. En rapport kommer att presenteras
            under första halvåret 1982. Vi ser det som angeläget att bl. a.
            TUREK:s arbete kan ge snara resultat. En konkret och åtgärdsinriktad
            aktionsplan för framtida turisttransporter till Norrland bör snarast
            upprättas. Statsmakterna bör ta på sig ansvaret för ett urval
            strategiska åtgärder som gör det möjligt att organisera upp det
            kollektiva turistresandet till och inom turistområdena. Vi vill
            i det följande peka på följande åtgärder som vi ser som särskilt
            angelägna.
          </p>
          <p>
            Förbättrade kollektiva turisttransporter
          </p>
          <p>
            En turistanpassad lokaltrafik med möjlighet att förflytta sig
            mellan t. ex. boende- och aktivitetsanläggningar och en fungerande
            anslutningstrafik är en förutsättning för att över huvud taget
            få till stånd ett ökat kollektivt semesterresande: I de regionala
            trafikförsörjningsplanerna har turismens transportbehov inte tillgodosetts
            i nämnvärd omfattning. Den främsta anledningen är att det statliga
            bussbidragssystemet främst varit avsett för att tillgodose lokalbefolkningens
            resebehov. Turistkommunerna har inte haft ekonomiska möjligheter
            att ensamma bära det ekonomiska ansvaret för turisttrafiken. I
            några områden har näringen organiserat egen trafik men den har
            varit begränsad och utan samordning med annan trafik som berör
          </p>
          <p>
            området. Det finns i dag inte något organiserat kollektivt transportsystem
            i
          </p>
          <pb facs="riksdagen-motions-pdf/data/198182/mot_198182__1864/mot_198182__1864-003.pdf"/>
          <p>
            Mot. 1981/82:1864 3
          </p>
          <p>
            turistområdena som binder ihop boende och aktiviteter. På samma
            sätt saknas på flertalet håll en turistanpassad transfertrafik
            från/till tåg- och flygtrafiken. Dessa förhållanden gör det ytterst
            svårt att nyttja befintliga kollektiva fjärrtransporter eller
            att bygga upp nya sådana. Det är av största vikt att turisternas
            resebehov tas in i bedömningarna av områdenas totala resebehov.
            Organisation, samordning med annan trafik och finansiering måste
            klaras ut. Länshuvudmännen tillsammans med turistnäringen och
            dess organisationer samt berörda kommuner har här ett självklart
            ansvar. Samma ansvar bör gälla transfertrafiken. Ett pilotprojekt
            där de lokala turisttransporterna studerats har genomförts för
            Åreområdet. Här finns modeller för hur bl. a. samordnings- och
            finansieringsfrågorna kan lösas. Vi anser mot denna bakgrund att
            ett förstärkt statligt stöd till kollektiv persontrafik bör kunna
            utgå till länshuvudmännen som har ett betydande ansvar för kollektiv
            turisttrafik.
          </p>
          <p>
            Upprustning av SJ:s vagnpark
          </p>
          <p>
            Den ökade efterfrågan på järnvägsresor till följd av energiprisutveckling-
            en, lågprissatsningar m. m. har fått betydande effekter för turistnäringen.
            Framför allt till det södra fjällområdet har efterfrågan på tågplatser
            för turistresor ökat mycket snabbt. Det antal tågplatser som f.
            n. kan ställas till förfogande för turisttranspor- ter ligger
            redan i dag långt under behovet. Bristen på transportkapacitet
            medför ett betydande ekonomiskt avbräck för turistnäringen. Allt
            tyder på att situationen väsentligt kommer att försämras under
            de närmaste åren. Det är helt otillfredsställande att SJ:s begränsade
            kapacitet på rullande material skall ha ett sådant avgörande inflytande
            på kollektivresandet till våra turistområden. SJ har inte haft
            någon egentlig kapacitetsökning på personvagnar sedan 1950-talet.
            Det ökade kollektiva resandet har medfört att behovet av att ersätta
            gamla lok och vagnar med nytt material är trängande. Med tanke
            på att resandet kan förväntas öka ytterligare, inte minst beträffande
            turistresorna, och den långa tidsrymden mellan beställning och
            leverans av nytt material måste snara åtgärder sättas in. Det
            är mot denna bakgrund nödvändigt att SJ ges erforderliga medel
            för en planmässig och kontinuerlig nyanskaffning av sitt- och
            sovvagnar samt av lok.
          </p>
          <p>
            Inlandsbanan
          </p>
          <p>
            För transportförsörjningen till turistområdena i fjällvärlden
            och i Norr- lands inland har inlandsbanan ett mycket strategiskt
            läge. En upprustning av banan för tyngre persontågstrafik bl.
            a. sovvagnar skulle radikalt förbättra transportförsörjningen
            till främst Härjedalen och fjäll- och inlandsområdena
          </p>
          <p>
            1” Riksdagen 1981182. 3 saml. Nr 1864-1867
          </p>
          <pb facs="riksdagen-motions-pdf/data/198182/mot_198182__1864/mot_198182__1864-004.pdf"/>
          <p>
            Mot. 1981/82:1864 4
          </p>
          <p>
            norr om Åre. De regionalpolitiska, näringspolitiska och rekreationspolitiska
            motiven är mycket starkt vägande. En upprustad inlandsbana skulle
            ge turistnäringen i Norrland möjlighet att gemensamt ha ett chartertåg
            i pendeltrafik på t. ex. följande sträckor:
          </p>
          <p>
            Oo Göteborg-Stockholm-Mora-Sveg o Stockholm-Östersund-Strömsund-Vilhelmina-Storuman-Arvidsjaur
          </p>
          <p>
            med anslutningstrafik från de större orterna i Syd- och Mellansverige
            samt med matarbussar in till turistorterna i fjällen. Inlandsbanan
            i sig borde också kunna göras till en turistattraktion. Möjligen
            kan ett ”Inlandsbanepaket” erbjudas där SJ samarbetar med de rederier
            som trafikerar utlandet. Ett annat alternativ kan vara att erbjuda,
            inte minst utländska turister, ett ”biltåg” till Norrlands inland.
            Mot bakgrund av den radikalt förbättrade transportsituationen
            för turism som en upprustning av inlandsbanan skulle ge och mot
            bakgrund av riksdagens tidigare uttalanden i denna fråga finner
            vi det angeläget att en upprustning av inlandsbanan för tyngre
            trafik snarast kan komma till stånd.
          </p>
          <p>
            Tillståndsgivning för busstrafik
          </p>
          <p>
            Beträffande tillståndsgivningen för busstrafik är förfarandet
            i dag mycket krångligt och byråkratiskt. Det finns otaliga exempel
            på att initiativ som tagits för att etablera för turistnäringen
            angelägen trafik inte kunnat komma till stånd beroende på nuvarande
            bestämmelser. Tillståndsgivningen måste snarast förenklas och
            göras mer smidig. Vi har tidigare hävdat att länshuvudmännen måste
            ta ett huvudansvar också för turisttrafiken. Det förefaller därför
            vara lämpligt att ansvaret för trafiktill- stånden övertas av
            länshuvudmännen. Dessa har det bästa kunnandet om trafikbehovet
            och om de olika trafikutövarna. Det byråkratiska handläggan- det
            kan därmed reduceras.
          </p>
          <p>
            Flygtrafiken
          </p>
          <p>
            Ett av turistnäringens huvudproblem f. n. är otillräcklig beläggning
            främst sommartid. Vår bedömning är att kraftfulla marknadsföringsinsatser
            måste ske på framför allt utlandsmarknaderna för att uppnå en
            ur företagsekon- omisk synpunkt acceptabel beläggningsnivå. Av
            helt avgörande betydelse för att lyckas i utlandsmarknadsföringen
            är att bygga upp fungerande transpor- ter. Därvid är flygtrafiken
            av största betydelse. Flygplatserna i Norrlands inland har begränsade
            möjligheter att ta emot mer omfattande turisttrafik t. ex. i form
            av charter. Beträffande reguljärtra- fiken — Östersund, Gällivare
            och Kiruna — finns också begränsningar. Flygplats med reguljär
            trafik saknas helt i Västerbottens inland.
          </p>
          <pb facs="riksdagen-motions-pdf/data/198182/mot_198182__1864/mot_198182__1864-005.pdf"/>
          <p>
            Mot. 1981/82:1864 5
          </p>
          <p>
            Vi anser mot denna bakgrund att luftfartsverket bör ge hög prioritet
            åt flygplatserna i Norrlands inland när det gäller anslag för
            om- och tillbyggnader så att dessa blir utrustade och dimensionerade
            för att kunna ta emot turisttrafik. Detta gäller både för inrikes-
            och utrikestrafik. Särskilt bör förutsättningarna för en upprustning
            av Gunnarns flygplats beaktas och övervägas. Även mer direkta
            åtgärder för att stimulera charterflyget bör komma till stånd.
            F. n. utgår skatt på charterresor till utlandet. På detta sätt
            inflyter till statskassan storleksordningen 150 milj. kr. per
            år. I lika hög grad som charterresor till utlandet negativt påverkar
            valutabalansen fås positiva effekter av utlandsturism till Sverige.
            Det ligger nära till hands att motivera ekonomisk stimulans för
            att få i gång charterflyg till landet utifrån den skatt som utgår
            på utlandsresorna. Ett eventuellt stöd för att introducera nya
            utlandsmarknader bör utformas framför allt som garantier till
            researrangörer som är beredda att etablera ny trafik. Sådana insatser
            som har karaktären av investeringar för framtiden har mycket starka
            valutapolitiska, näringspoli- tiska och regionalpolitiska motiv.
            S.k. intermingling, dvs. att i en och samma chartermaskin blanda
            inresande utländska turister med utresande svenskar, är f. n.
            inte tillåten enligt de samnordiska charterbestämmelserna. Om
            denna bestämmelse upphävs förbättras förutsättningarna för charterflyg
            till våra turistområden. Arrangörernas risktagande kan reduceras
            genom möjligheten att få belägg- ning både från ankomst- och avreseorten.
            De negativa effekterna på reguljärflyget får bedömas som obefintliga
            åtminstone vad avser trafik till Norrland.
          </p>
          <p>
            Garantier
          </p>
          <p>
            Både marknadsföringsåtgärder och åtgärder för att etablera olika
            former av transporter kräver stora initialinsatser för att uppnå
            önskvärda volymer i resandet och för att få effekter av bestående
            karaktär. Risktagandet är mycket stort. De regionala boknings-
            och försäljningsorganen saknar resurser för önskvärda offensiva
            investeringar i framför allt transportupp- byggnader. Det kan
            vara svårt att företagsekonomiskt motivera det risktagande som
            transportsatsningarna medför. Mot bakgrund av det stora samhällsekono-
            miska intresset av att få till stånd en ökad turism till Norrland
            menar vi att staten bör ta på sig ett ökat ansvar för strategiska
            marknadsförings- och transportinsatser av introduktionskaraktär.
            Detta kan enligt vår uppfattning bäst ske genom att staten avlastar
            de regionala marknadsföringsorganen något av det risktagande som
            dessa har i sitt offensiva arbete. Lämpligen kunde ett sådant
            statligt stöd utformas som en statlig kreditgaranti på hälften
            av risktagandet, att utgå till projekt som innebär en introduktion
            av nya marknader och bättre transportmöjligheter. En garanti
          </p>
          <pb facs="riksdagen-motions-pdf/data/198182/mot_198182__1864/mot_198182__1864-006.pdf"/>
          <p>
            Mot. 1981/82:1864 6
          </p>
          <p>
            av detta slag är enligt vår uppfattning ett bättre alternativ
            än ett mer direkt persontransportstöd. Garantin bör utgå för såväl
            buss som tåg- och flygtrafik. När det gäller flyget kan ett uppfyllande
            av garantierna finansieras via den charterskatt som f. n. utgår
            på resor till utlandet.
          </p>
          <p>
            Hemställan
          </p>
          <p>
            Med hänvisning till det anförda hemställer vi 1. attriksdagen
            beslutar att hos regeringen hemställa att motionen överlämnas
            till turist- och rekreationspolitiska utredningen (TUREK), 2.
            att riksdagen hos regeringen anhåller om en översyn syftande till
            en förenkling av tillståndsgivningen för busstrafik, 3. attriksdagen
            beslutar som sin mening ge regeringen till känna vad som anförs
            i motionen om behovet av särskilda samhälls- insatser för att
            förbättra transportmöjligheterna till turistområ- den i övre Norrland.
          </p>
          <p>
            Stockholm den 26 januari 1982
          </p>
          <p>
            ARNE NYGREN (s) NILS-OLOF GUSTAFSSON (s) BO FORSLUND (s) INGVAR
            SVANBERG (s)
          </p>
        </div>
      </div>
    </body>
  </text>
</TEI>
