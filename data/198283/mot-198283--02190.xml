<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02190">
  <teiHeader>
    <fileDesc>
      <titleStmt>
        <title>Tågpendeltrafiken mellan Uppsala och Stockholm, m. m.</title>
        <author>Sture Korpås m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tågpendeltrafiken mellan Uppsala och Stockholm, m. m.</title>
          <idno type="rdwebb">G6022190</idno>
          <rs type="number">2190</rs>
          <ref type="dokument_url_text">http://data.riksdagen.se/dokument/G6022190/text</ref>
          <ref type="dokument_url_html">http://data.riksdagen.se/dokument/G6022190</ref>
          <ref type="dokumentstatus_url_xml">http://data.riksdagen.se/dokumentstatus/G6022190</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GWiin5iepkds1r2XGDVyy8</idno>
            <name>STURE KORPÅS</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>ROSA ÖSTH</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LVuQNcuJkYDamhGK4hMn7U" type="signed"/>
        <correspContext corresp="i-LVuQNcuJkYDamhGK4hMn7U">
          <note type="signatory" corresp="i-GWiin5iepkds1r2XGDVyy8"/>
          <note type="signatory" corresp="i-UFZGewHDwtGkFra772Gsp6"/>
          <note type="signatory" corresp="i-NWjcGTLPrVzhsv5pBHnJbA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2190/mot_198283__2190-001.pdf"/>
      <fw xml:id="i-S4snyn5CYHV8guVRTgwnoV">
        Motion 1982/83:2190
      </fw>
      <div xml:id="i-5JyqYNJtj3ddJKmS1VffDN" type="motHeader">
        <div xml:id="i-MjVDKhYbM7jbqTTVVubVNm" type="motTitle"/>
        <div xml:id="i-NLoFCnkmueMHnLctsuFrii" type="motSubmissionInfo"/>
      </div>
      <div xml:id="i-GyHN2u65Q81zs2UvM1NK8W" type="motBody">
        <div xml:id="i-B2JV6ZWsBydKNVyatRW2ra">
          <p xml:id="i-VcCU39vVNDVFaakVnrP1VA">
            14
          </p>
          <p xml:id="i-5YPAj3LuWRerfWtnfWEHro">
            Sture Korpås m. fl. Tågpendeltrafiken mellan Uppsala och Stockholm,
            m. m.
          </p>
          <p xml:id="i-ASfaFB7HraCtXCjCWNi9X4">
            Inledning
          </p>
          <p xml:id="i-RrsvKPP6HJDSsst8KDxLeD">
            Uppsala län uppfattas ofta av landet i övrigt som länet utan
            problem, med alla fördelar som man kan dra av att ligga i Stockholms
            närhet. Detta är en utbredd missuppfattning. Uppsala län har i
            jämförelse med andra län fördelar av sitt geografiska läge, men
            det hindrar inte att länet har problem, vilka vi i det följande
            närmare kommer att beröra. Uppsala län är ett av landets minsta
            län till ytan. Länet har också en speciell struktur genom att
            residensstaden är så dominerande, både geografiskt, verksamhetsmässigt
            och befolkningsmässigt. Av länets ca 245 000 invånare bor ca 148
            000 i Uppsala. Uppsala län har under en längre tid haft en mycket
            stark befolkningstill- växt. Ökningen har i huvudsak skett inom
            Uppsala och Håbo kommuner. Enligt länsprogram 80 bedömdes 255
            000 invånare bo i länet år 1990. Utvecklingen mellan 1970 och
            1981 visar en ökning av befolkningen i samtliga kommuner i länet
            utom i Tierp och Älvkarleby. De senaste åren har dock inneburit
            klara förändringar i utvecklingstakten. Håbo kommun har t. .ex.
            endast ökat med drygt 200 personer per år efter 1979, vilket kan
            jämföras med drygt 750 personer per år mellan 1970 och 1979. Uppsala
            kommuns kraftiga befolkningsökning under 1960- och 1970-talen
            beror till stor del på sysselsättningsutvecklingen inom den offentliga
            och privata tjänstesektorn i kommunen. Andelen sysselsatta inom
            den offentliga sektorn var 1980 ca 45 20. Närheten till Storstockholmsområdet
            har också inneburit ett ökat arbetspendlande under 1970-talet.
            Antalet lediga jobb har dock minskat inom det tidigare överhettade
            Stockholmsområdet.
          </p>
          <p xml:id="i-UaAcQPWTTzDKLAPvxJqhoL">
            Sysselsättning
          </p>
          <p xml:id="i-6QCYaKL6HxcXahG8AD98xx">
            Uppsala kommun har speciella fördelar i form av forsknings- och
            utbildningsverksamhet. BI. a. är två av landets universitet förlagda
            hit. Dessa utgör givetvis ett positivt inslag, men bidrar också
            till den starka Uppsala-dominansen jämfört med länet i övrigt.
            Det är mycket viktigt att Uppsala universitet och lantbruksuniversitet
            också i framtiden ges goda utvecklingsmöjligheter. Detta är också
            ett riksintresse. Den nuvarande regeringens avvisande inställning
            till att förlägga ett internationellt centrum för genteknik och
            bioteknik till Uppsala är beklaglig.
          </p>
          <pb facs="riksdagen-motions-pdf/data/198283/mot_198283__2190/mot_198283__2190-002.pdf"/>
          <fw xml:id="i-4HJUGtaqeuG3AVfwxCCraT">
            Mot. 1982/83:2190 15
          </fw>
          <p xml:id="i-Cp4sNJundpQKAoCwkTVnN1">
            Enligt vår uppfattning bör riksdagen därför uppdra åt regeringen
            att verka för att ett internationellt centrum för genteknik och
            bioteknik förläggs till Uppsala. I Uppsalaregionen finns en omfattande
            spannmåls- och animalieproduk- tion, som bör innebära goda förutsättningar
            för en satsning på livsmedels- industri. Sådan industri bör kunna
            dra fördel av ett nära samarbete med bl. a. lantbruksuniversitetet
            och statens livsmedelsverk. Den södra länsdelen har ett gott kommunikationsläge,
            närhet till stora avsättningsmarknader i Mellansverige, tillgång
            till välbelägna industriområ- den, tillgång till arbetskraft m.
            m. Dessa lokaliseringsfördelar torde ha störst betydelse för verksamheter
            som svarar för distribution av varor och tjänster. Uppsala län
            har en näringslivsstruktur som varierar i olika delar av länet.
            Enköpings kommun har ett ensidigt näringsliv, där tillverkningsindustrin
            är helt dominerande. Det har alltid varit svårt för kvinnor att
            få arbete i Enköping. Fem Bahco-företag i Enköping sysselsätter
            ca 1700 personer. Dessutom är många mindre företag till stor del
            beroende av den legotill- verkning som Bahco bedriver. Bahco har
            nu anställningsstopp. Man har varslat personal och under flera
            perioder har Bahco-företag haft korttidsvecka. Många legoarbeten
            har dragits in för underleverantörer i kommunen. Problemen för
            kvinnor att få arbete var en av anledningarna till att den tidigare
            mittenregeringen och även Enköpings kommun engagerade sig i Eisers
            nedläggning av konfektionsfabriken Hettemarks, där 170 sömmerskor
            var anställda. Engagemanget ledde, tillsammans med handlingskraft
            från de anställda, till att 70 sömmerskor under sommaren 1982
            startade en löntagarägd tekofabrik med firmamärket Joar-Fashion.
            Håbo kommun har under senare år haft en stor inflyttning av personer
            med arbetsplats i Stockholmsområdet. Det har bl. a. lett till
            en dåligt fungerande lokal arbetsmarknad, speciellt för kvinnorna.
            Problemen har ytterligare förvärrats genom den tidigare nämnda
            nedgången i antalet arbetstillfällen i Stockholmsregionen. I Norduppland
            är sysselsättningen i hög grad beroende av industrin, vilken dominerats
            av ett fåtal stora arbetsplatser. Gemensamt för dessa är att de
            är starkt påverkade av konjunktur- och strukturförändringar. Jord-
            och skogsbruk svarar för en förhållandevis hög andel av sysselsättningen,
            huvudsakligen i små enheter. Förvärvsintensiteten för kvinnor
            är låg. Situationen för ungdomarnas arbetsmöjligheter är bekymmersam.
            Just nu dominerar problemen i Österbybruk, där ca 140 personer
            blir utan arbete samt i Tierp, där 175 personer berörs av Sandviks
            nedläggning. I Örbyhus har AB Sängfabriken också drabbats av vikande
            konjunkturer, vilket lett till ytterligare påfrestningar i ett
            redan hårt drabbat industrisam- hälle.
          </p>
          <pb facs="riksdagen-motions-pdf/data/198283/mot_198283__2190/mot_198283__2190-003.pdf"/>
          <fw xml:id="i-8gyEBz5vTdQm1mUYqGoJR3">
            Mot. 1982/83:2190 16
          </fw>
          <p xml:id="i-5r8xXeee7EDz9cNSJVRg15">
            Skärgården
          </p>
          <p xml:id="i-53KeExywmiVwLBp32Gjd74">
            Frågan om broförbindelse mellan fastlandet och Gräsö i norra
            Uppland har länge diskuterats bland öbefolkningen. På Gräsö finns
            ca 600 perma- nentboende. Under sommarhalvåret mångdubblas antalet
            människor på ön. Nu har frågan om broförbindelse fått ytterligare
            aktualitet då stora delar av Gräsö ligger inom Forsmarks inre
            riskzon. Vid en eventuell olycka vid Forsmark uppstår stora problem
            att snabbt evakuera dessa människor till fastlandet. På sommarhalvåret
            skulle det praktiskt taget vara omöjligt utan en broförbindelse.
            En beredskapsplan för eventuell Forsmarksolycka är därför nödvändig
            inte bara för Gräsö utan också för närliggande kustområ- den.
            Uppsala län har bättre förutsättningar att ta itu med skärgårdsproblemen
            och andra glesbygders och småorters problem än tidigare. Inte
            minst gäller det den möjlighet som numera finns för länet att
            regionalt disponera en del av det regionalpolitiska stödet. Det
            är viktigt att regeringen vid sin fördelning av det regionalpolitiska
            länsanslaget noga beaktar de stora problem som finns i inte minst
            Uppsala läns skärgårdsdelar och den norra länsdelen. En broförbindelse
            har också andra fördelar. Den skulle innebära att serviceutbudet
            vad gäller t. ex. handel och kommunikationer skulle förbätt- ras.
            Detta vore till stor fördel för framför allt den permanenta befolkning-
            en. Även om en broförbindelse innebär en kortsiktig investeringskostnad
            så blir en bro på längre sikt samhällsekonomiskt lönsam. Dessutom
            skapas arbetstillfällen under byggnadstiden.
          </p>
          <p xml:id="i-DHiCXm2KTx7y9VK9NqUN4V">
            Järnvägshamn i Hargshamn
          </p>
          <p xml:id="i-9Je3edJHoMpwHoxZSESqgQ">
            Hargshamn är en av Sveriges mest djupgående isfria hamnar, som
            dessutom har järnvägsanslutning med bruksorterna. Hamnen och järnvägsanslutningen
            är dock i sådant skick att upprustning måste ske. Detta måste
            ses som en angelägen och sysselsättningsbefrämjande investering,
            vilket bör beaktas bl. a. i arbetet med kommande ytterligare sysselsättningsstimulerande
            insatser. Därvid skulle förbättrade avsättnings- möjligheter för
            det uppländska näringslivet öppnas och ett antal sysselsätt- ningstillfällen
            skapas dels under upprustningsskedet, dels därefter genom den
            löpande verksamheten i hamnen.
          </p>
          <p xml:id="i-16z481f4yoSfcmfgCbCwyG">
            Utvecklingsfonden
          </p>
          <p xml:id="i-DbB8o4mp3J9EdyA6HeqwXb">
            Av handlingsprogrammet för Utvecklingsfonden framgår att näringslivet
            har mycket olika förutsättningar i olika delar av länet. Den strukturföränd-
            ring som framför allt de större företagen genomgår är en situation
            som kommer att bli bestående åren framöver. Det innebär att orter
            med ett
          </p>
          <pb facs="riksdagen-motions-pdf/data/198283/mot_198283__2190/mot_198283__2190-004.pdf"/>
          <fw xml:id="i-EKm9PZKPCHeh7bLwd2bT62">
            Mot. 1982/83:2190 17
          </fw>
          <p xml:id="i-JpYxvV48FcNGKkkEnK5qoy">
            ensidigt näringsliv, som dessutom är knutet till ett enda företag,
            är utomordentligt känsliga vid en sådan strukturförändring. Mot
            den bakgrunden kommer Utvecklingsfonden att spela en alltmer avgörande
            roll när det gäller att trygga de mindre redan existerande företagen
            och skapa förutsättningar för ett nyföretagande i strukturföränd-
            ringarnas spår. Utvecklingsfonderna har sedan tillkomsten fått
            en inarbetad rutin i den nya rollen som regionalpolitiskt organ.
            Fonden i vårt län är på väg att finna sin profil utifrån att stödja
            den befintliga småföretagssamheten att dels ha beredskap för insatser
            för att mildra effekterna av strukturförändringar, dels bedriva
            en offensiv verksamhet baserad på länets specialiteter med två
            universitet, som genom sin forskning föder uppfinnings- och företagsutveck-
            ling. Det finns goda exempel på vad universitetets institutioner
            och institutioner knutna till Akademiska sjukhuset har kunnat
            prestera i form av nya produkter, vilka möjliggjort nya företag
            som skapat många sysselsättnings- tillfällen i länet. En förutsättning
            för en offensiv regionalpolitisk verksamhet förutsätter dock en
            ekonomisk uppbackning av huvudmännen =— staten och landstinget.
            Det är också viktigt att Utvecklingsfonden får planera utifrån
            de länsförut- sättningar som är oss givna enligt den nyss gjorda
            exemplifieringen. Mot den bakgrunden ser vi med oro på de ingrepp
            i planeringsförutsättnignarna som industriverket gjort då man
            kraftigt beskurit medelstilldelningen på just Uppsalafonden med
            hänvisning till att fonden under ett angivet år skulle få ett
            budgetöverskott. En förutsättning för att resp. fonder skall få
            utveckla sin länsprofil är att deras långsiktiga planering också
            accepteras av huvudmän- nen. Utvecklingsfonden är således ett
            bra instrument för det regionala näringslivet. Men utvecklingen
            har visat att kompetensen för Utvecklings- fonden måste vidgas
            så att fonden kan gå in i alla typer av företag och problem. Exempel
            härpå är förekomsten av olika regionala investmentbo- lag, vilka
            rätteligen borde inrymmas i Utvecklingsfondens verksamhet. Sålunda
            krävs en ändring av stadgarna för fonden.
          </p>
          <p xml:id="i-YLSCyqA5DSum8GKSkKvFUb">
            Kommunikationer
          </p>
          <p xml:id="i-U2MKSVWUQfLEn1QyyRT7HE">
            Uppsala län ligger ur kommunikationssynpunkt centralt. Närheten
            till Storstockholmsområdet med bl. a. Arlanda och Bromma flygplatser
            gör att många resenärer passerar eller kommer från Uppsala län.
            Uppsala fungerar i dag som omstigningsort för charterresenärer
            och för resenärer med utrikesflyget. I samband med överflyttningen
            av inrikesflyget från Bromma till Arlanda så kommer troligen en
            kraftig ökning av antalet resenärer med inrikesflyget till framför
            allt Uppsala, eftersom personer bosatta i detta område endast
            i liten utsträckning har utnyttjat inrikesflyget vid Bromma.
          </p>
          <pb facs="riksdagen-motions-pdf/data/198283/mot_198283__2190/mot_198283__2190-005.pdf"/>
          <fw xml:id="i-Q39wQWqR38MuifV7vrAq6X">
            Mot. 1982/83:2190 18
          </fw>
          <p xml:id="i-5pmNSp3ZHCCyLkqzrkcQx5">
            Turtätheten för bussarna mellan Uppsala och Arlanda bör bl. a.
            av denna anledning öka. Vad beträffar vägarna så passerar både
            E 4 och E 18 Uppsala län. Stora trafikströmmar finns framför allt
            på dessa vägar samt på väg 55 mellan Litslena och Uppsala samt
            på väg 78 mellan Uppsala och Östhammar. Uppsala län har varit
            ett föregångslän vad gäller kollektivtrafik i länsregi. Sedan
            1978 drivs denna av Upplands lokaltrafik AB. Trots detta kvarstår
            vissa trafikproblem att lösa. För att sålunda bl. a. förbättra
            förutsättningarna för busstrafiken bör planerade planfria vägkors-
            ningar genomföras så snart som möjligt. Det viktigaste exemplet
            härpå är korsningen E 18-Väg 55 vid Litslena kyrka, vilken finns
            med i vägverkets prioriteringslista. Den bör lyftas upp som ett
            mycket angeläget projekt. Synnerligen viktigt för landsvägstrafiken
            är också, att en planerad förbättring av sträckan E 18 Bålsta-Enköping
            tidigareläggs. Omkring 6 000 människor arbetspendlar dagligen
            med järnväg mellan Uppsala och Stockholm. Framför allt under de
            senaste vintrarna har det förekommit mycket besvärande störningar
            i järnvägstrafiken. Det är därför viktigt, att tekniska och personella
            resurser ställs till förfogande, så att orsakerna till störningarna
            kan elimineras. Det är också angeläget att förbättra informationen
            till de resande. En omfattande arbetspendling med järnväg förekommer
            också mellan Enköping och Stockholmsområdet. Däremot är det i
            dag inte möjligt att resa med tåg till eller från Bålsta, eftersom
            tågen inte gör uppehåll där. Bålstabor, som arbetspendlar till
            Stockholmsområdet, åker som regel buss till Kungsängen och tar
            därifrån pendeltåg till Stockholm. Då det är en dominerande del
            av befolkningen i Bålsta som arbetspendlar, är det angeläget att
            de genomgående tågen stannar i Bålsta och att dessutom SL:s pendeltrafik
            Stockholm-Kungsängen byggs ut till Bålsta. Det är rimligt, att
            personer i Håbo skall kunna stiga på tåget i sin egen kommun,
            när de skall resa till andra orter. Norrlandstågen till och från
            Stockholm passerar Uppsala, Tierps och Älvkarleby kommuner. Endast
            ett fåtal tåg stannar i dag i Tierp. För att kommunernas invånare
            skall få bättre möjligheter att utnyttja genomgående rälsbunden
            trafik, bör tåg i rimlig utsträckning stanna i Skutskär och Tierp.
            Frågan om färjeförbindelse mellan Arnö i Mälaren och fastlandet
            har diskuterats under lång tid. Såväl färja som färjelägen är
            utslitna. En ny bemannad färja har ansetts alltför dyrbar. Alternativen
            broförbindelse och lindragen färja har därför diskuterats. Regeringen
            har nyligen fattat ett beslut som innebär att en lindragen färja
            skall gå från Arnö till Södermanland. Därmed bryts ett flera hundra
            år gammalt samband med det uppländska fastlandet, och en församling
            delas utan att direkt vägförbindelse finns. Motiveringen är vägverkets
            kortsiktiga och begränsade kostnadsanalys.
          </p>
          <pb facs="riksdagen-motions-pdf/data/198283/mot_198283__2190/mot_198283__2190-006.pdf"/>
          <fw xml:id="i-BGbzShAqaSkKydLFWAzxKA">
            Mot. 1982/83:2190 19
          </fw>
          <p xml:id="i-VNqa2iipEUDjPfLjZFjHyc">
            Det finns starka skäl, både för öborna och ur samhällsekonomisk
            synvinkel, att ytterligare överväga frågan innan denna radikala
            försämring genomförs.
          </p>
          <p xml:id="i-Xi5gf7pJSoRvmLQuZVZcSu">
            Invandrarfrågor
          </p>
          <p xml:id="i-22Y6sJof4dMdVkpPGuMETh">
            Uppsala kommun är genom sin mycket utvecklade service på alla
            områden en attraktiv invandrarort. Detta förklaras bl. a. av det
            stora utbudet av studiemöjligheter från universitetsnivå och nedåt.
            Därav följer att bland invandrarna finns många med god utbildning
            såväl från hemlandet som från Sverige. Men det finns också många
            invandrare med mycket låg skol- och yrkesutbildning. Dessa har
            särskilt svårt att få arbete i Uppsala, där arbetsplatserna i
            så hög grad har de stora utbildningsinstitutionerna som förutsättning.
            Uppsala utgör ändå ett lockande mål även för dessa invandrare,
            men den starka koncentrationen utgör ett problem för kom- munens
            olika organ. Det är inte bara Uppsala kommun som har svårigheter
            att erbjuda invandrarna acceptabel service och övriga levnadsvillkor.
            Även främst Enköpings kommun har ett stort inslag av invandrare
            från främmande kulturer, vilket försvårar anpassningen. Med hänsyn
            till de svårigheter som särskilt Uppsala och Enköpings kommuner
            genom den starka koncentrationen av invandrare har att ge dessa
            goda förutsättningar för anpassning och utveckling, efterlyser
            vi generösare stöd till kommuner med särskild koncentration av
            invandrare.
          </p>
          <p xml:id="i-EGziXGXLjonqEuTwgmWKc2">
            Hemställan
          </p>
          <p xml:id="i-XUKFVzwEvPZxR5AM5ecqyj">
            Med stöd av det anförda hemställs” 1. att riksdagen beslutar
            att som sin mening ge regeringen till känna vad som anförts beträffande
            upprustning av järnvägs- hamnen i Hargshamn, 2. att riksdagen
            beslutar att uttala att en bro bör byggas mellan Öregrund och
            Gräsö samt att detta projekt ges högsta prioritet, 3. att riksdagen
            beslutar att hos regeringen begära initiativ syftande till att
            arnöbornas direktförbindelse med det upp- ländska fastlandet tryggas,
            4. att riksdagen beslutar att hos regeringen begära att vägkors-
            ningen E 18 Väg 55 vid Litslena kyrka görs planfri och att detta
            projekt ges hög prioritet, 5. att riksdagen beslutar att som sin
            mening ge regeringen till känna vad som anförts beträffande tågstopp
            och bättre spårbundna förbindelser för Bålsta, Skutskär och Tierp,
          </p>
          <p xml:id="i-AvbKkGtJ4Q55S11hzNAuhg">
            ” Se även motionerna 1982/83:2191-2193.
          </p>
          <pb facs="riksdagen-motions-pdf/data/198283/mot_198283__2190/mot_198283__2190-007.pdf"/>
          <fw xml:id="i-Ewd6QcRHriQuMN1STFaM2z">
            Mot. 1982/83:2190 20
          </fw>
          <p xml:id="i-V93JbKuZn6QX3QCCm8aj2z">
            6. attriksdagen beslutar att hos regeringen begära åtgärder för
            en bättre fungerande tågpendeltrafik mellan Uppsala och Stock-
            holm.
          </p>
          <p xml:id="i-XaiZDEzU9CGBFf7N7nK4Js" type="date">
            Stockholm den 25 januari 1983
          </p>
          <div xml:id="i-8nXSSPS8eMtE66aZZFzXc7" type="signatureBlock">
            <p who="i-GWiin5iepkds1r2XGDVyy8" type="signature">
              STURE KORPÅS (c)
            </p>
            <p who="i-UFZGewHDwtGkFra772Gsp6" type="signature">
              ROSA ÖSTH (c)
            </p>
            <p who="i-NWjcGTLPrVzhsv5pBHnJbA" type="signature">
              JÖRGEN ULLENHAG (fp)
            </p>
          </div>
        </div>
      </div>
    </body>
  </text>
</TEI>
