<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__220/mot_1965__ak__220-001.pdf"/>
      <fw xml:id="i-MaVEDoFPaRC2qogbejt4mK">
        Nr 220—9225 = Motioner i Andra kammaren, nr 220 år 1965 1
      </fw>
      <div type="motHeader" xml:id="i-UrjGjiMjac32BiMkXqQWAn">
        <div type="motTitle" xml:id="i-KnkYcnAQx7GVNW7MUzux2E"/>
        <div type="motSubmissionInfo" xml:id="i-GMvUap1yCPVgUaLkbXdT4g"/>
      </div>
      <div type="motBody" xml:id="i-S1RsiyBJ7WpLwnzZ8VfdX5">
        <div xml:id="i-3Fx6fpCxoTMpdBpACfHgwx">
          <p xml:id="i-81ADnqSmXRvpWELsnkpvKZ">
            Nr 220
          </p>
          <p xml:id="i-2mJK2nPoK2RCJJeJBJ13gZ">
            Av herr Bergman m. fl., angående kommunernas markpolitik. (Lika
            lydande med motion nr 177 i Första kammaren)
          </p>
          <p xml:id="i-Wzrm9pNmEfsXFQJ2VaLgJT">
            Vissa markpolitiska frågor behandlades vid 1963 års riksdag.
            I anledning av motioner anförde statsutskottet (utl. nr 42 s.
            13) bland annat följande:
          </p>
          <p xml:id="i-DcnDZ7oEY6rGsAfiPR9KJV">
            En effektiv planering av bostadsförsörjningen är en nödvändig
            förutsätt- ning för att bostadsproduktionen i olika orter och
            områden skall få en om- fattning och inriktning som svarar mot
            behovet. Markfrågorna spelar i sin tur ofta en nyckelroll i planeringsverksamheten.
            En positiv lösning av olika markpolitiska problem är därför av
            grundläggande betydelse för att en god bostadspolitik skall kunna
            föras. Av särskild vikt synes vara att markresurser i tillräcklig
            omfattning och i god tid ställes till förfogande. Det förefaller
            tydligt att den förda mark- politiken på många håll inte har varit
            tillräckligt framgångsrik i detta av- seende. Skälen härtill är
            flera. Det torde här räcka med att peka på att kommunernas markförvärv
            ofta måste äga rum under former, som medför en betydande tidsutdräkt,
            och att anskaffningen av erforderliga krediter i många fall berett
            kommunerna svårigheter. Ett annat markpolitiskt problem av stor
            räckvidd utgör den pågående markprisstegringen.
          </p>
          <p xml:id="i-7KWfhf2vPWxuY4BeCLzp3T">
            Av statsverkspropositionen framgår att bostadsstyrelsen i sin
            anslags- framställning har lagt fram förslag i syfte att medverka
            till lättnader i fråga om kommunernas kreditanskaffning för markförvärv.
            Såsom föredragande statsrådet framhållit torde den nuvarande situationen
            på kapitalmarknaden i och för sig inte innebära några allvarliga
            problem i detta avseende. Det synes emellertid utskottet angeläget
            att frågan om kommunernas kreditför- sörjning för markförvärv
            prövas, inte minst med hänsyn till att utbudet på kapitalmarknaden
            på längre sikt kan förete betydande variationer. Med hänsyn till
            vikten av att kommunerna för en aktiv markpolitik bör där- jämte
            övervägas, om inte statsmakterna i någon form bör stimulera kom-
            munerna till önskvärda insatser. Utskottet förutsätter, att Kungl.
            Maj:t snarast möjligt prövar denna fråga och förelägger riksdagen
            de förslag, var- till en sådan prövning kan föranleda. I anslutning
            till vad som anförts i bostadsstyrelsens förenämnda framställning
            och i vissa av motionerna bör prövningen även innefatta frågan
            om statliga åtgärder för att underlätta kommunala tomträttsupplåtelser.
          </p>
          <p xml:id="i-5BPXSGJZJPpHB5u2b5XEWA">
            I utlåtandet behandlades vidare spörsmålet om principerna för
            prissätt- ningen vid statliga marköverlåtelser till kommunerna
            samt frågan om att Bihang till riksdagens protokoll 1965. 4 saml.
            Nr 220—225
          </p>
          <pb facs="riksdagen-motions-pdf/data/1965/mot_1965__ak__220/mot_1965__ak__220-002.pdf"/>
          <fw xml:id="i-Dj5Uq9YK24xHb9z6qUrqxZ">
            2 Motioner i Andra kammaren, nr 220 år 1965
          </fw>
          <p xml:id="i-P4ftDucH7dFREpasJQPVKu">
            motverka prisstegring på mark och förhindra oförtjänta värdestegrings-
            vinster. Utskottets utlåtande godkändes av riksdagen, som beslöt
            att i skrivelse till Kungl. Maj:t ge till känna vad utskottet
            anfört. En följd av riksdagens framställning i ämnet blev att
            två kommittéer tillkallades, den ena för att överväga åtgärder
            i syfte att främja en aktiv kommunal markpolitik, den andra med
            uppgift att pröva värdestegrings- frågan. Den förstnämnda kommittén,
            markpolitiska utredningen, lade i sep- tember 1964 fram ett betänkande
            angående kommunal markpolitik. I detta betänkande lämnades en
            redovisning över det aktuella markpolitiska läget i kommunerna.
            Redovisningen gav vid handen att kommunernas markpoli- tiska beredskap
            är otillräcklig. Enligt utredningens uppskattningar förfogar kommunerna
            över mark för 4 å 5 års bostadsbyggande. För egen del anförde
            utredningen att kommunernas markpolitiska beredskap, med hänsyn
            till tidsåtgången för planering och behovet av flexibilitet i
            tidsschemat för plan- genomförandet, borde avse minst 10 år. Utredningen
            betecknade svårighe- terna att anskaffa kredit för markförvärv
            som det avgörande hindret för kommunerna att föra en markpolitik
            på tillräckligt lång sikt. Mot denna bakgrund föreslog utredningen
            att staten skulle vidta åtgärder för att under- lätta kommunernas
            kreditanskaffning för ändamålet. I betänkandet behandlades också
            frågan om tomträttsinstitutets använd- ning. Utredningen visade
            att tomträtten är av stort värde både som hjälp- medel i samhällsbyggandet
            och som ett instrument för att förbehålla sam- hället värdestegringen
            på mark. Utredningen fann emellertid att tomträtts- förfarandet
            tillämpas i mycket begränsad utsträckning och att institutet till
            och med fått minskad användning under senare år. Utredningen ansåg
            sig kunna konstatera att kommunernas begränsade intresse för tomträtten
            till huvudsaklig del bottnar däri att tomträtten i väsentlig utsträckning
            binder kommunernas eget kapital. Detta i sin tur beror enligt
            utredningen på att kommunerna varken erhåller tillräckligt stort
            kreditutrymme på lånemark- naden för att täcka ifrågavarande kapitalbehov
            eller tillåtes låna på villkor som är anpassade till markpolitikens
            specifika behov. Utredningen lade i betänkandet fram förslag till
            åtgärder för att underlätta finansieringen av tomträttsupplåtelser.
            Utredningen föreslog att kommunala lån för markförvärv skulle
            tillhan- dahållas i särskild ordning. Enligt förslaget skulle
            dessa lån löpa på 10 år samt amorteras från och med sjätte året.
            Räntan förutsattes täcka upp- låningskostnader och förvaltningskostnader.
            Långivningen skulle alltså inte innefatta någon subvention. I
            fråga om finansieringen av tomträttsupplåtelser föreslog utredningen
            likaledes en särskild lånetyp med en löptid på 60 år och amortering
            efter 20 år, dvs. från den tidpunkt då tomträttsavgälden enligt
            gällande lagstiftning tidigast kan omregleras. Beträffande räntan
            före- slogs samma regler som för markförvärvslånen.
          </p>
          <pb facs="riksdagen-motions-pdf/data/1965/mot_1965__ak__220/mot_1965__ak__220-003.pdf"/>
          <fw xml:id="i-P7mcoJJoNKovRLMGWzYwPh">
            Motioner i Andra kammaren, nr 220 år 1965 3
          </fw>
          <p xml:id="i-4ewrwtZyRXVWe8M523pJUr">
            I fråga om administrationen av långivningen lade utredningen
            fram två alternativ. Enligt det ena skulle för långivningen inrättas
            två statliga låne- fonder under kapitalbudgeten. Enligt det andra
            alternativet skulle låne- verksamheten skötas av ett statligt
            kreditinstitut på grundval av egen obli- gationsupplåning, varvid
            lån för tomträttsupplåtelser i första hand skulle lämnas av redan
            befintliga kreditorgan. Vid det senare alternativet förut- satte
            utredningen att obligationsupplåning för ändamålet skulle ha samma
            prioriterade ställning på kreditmarknaden som bostadslånen har
            i dag. Betänkandet har remissbehandlats. I yttrandena har utredningens
            syn- punkter och förslag lämnats utan väsentliga erinringar. Fullmäktige
            i riks- banken och riksgäldskontoret samt generalpoststyrelsen
            har dock avstyrkt utredningens förslag, närmast med den motiveringen
            att prioriteringen av kommunala kreditändamål bör bestämmas av
            kommunerna själva inom den totala kreditram som kan ställas till
            deras förfogande. även Svenska arbets- givareföreningen, Svenska
            byggnadsentreprenörföreningen och Näringslivets byggnadsdelegation
            har avstyrkt förslagen, varvid motiveringen har sin tyngdpunkt
            i principiella erinringar mot kommunalisering av tomtmarken. I
            övriga yttranden — av bostadsstyrelsen, byggnadsstyrelsen, arbetsmark-
            nadsstyrelsen, statskontoret, riksrevisionsverket, länsbostadsnämnderna,
            vissa länsstyrelser, Landsorganisationen, HSB:s riksförbund, Svenska
            riks- byggen, SABO, Svenska stadsförbundet, Svenska kommunförbundet
            m. fl. — har förslagen tillstyrkts eller lämnats utan erinran.
            I ett stort antal av dessa yttranden har understrukits att åtgärder
            i linje med utredningens förslag är utomordentligt viktiga. En
            majoritet av remissorganen har till- styrkt alternativet med statliga
            lånefonder. I statsverkspropositionen har utredningens förslag
            ej upptagits till be- handling. Ej heller framgår det av propositionen
            att regeringen ämnar lägga fram något förslag i ämnet senare under
            året. I sin anmälan av anslag för nästa budgetår till lånefonden
            för bostads- byggande (prop. 1, bil. 13, s. 224) framhåller chefen
            för inrikesdepartemen- tet att en jämn och hög produktionsnivå
            även i fortsättningen bör efter- strävas för bostadsbyggandet.
            Han anför vidare att ett produktionstillskott av en miljon lägenheter
            under den närmaste 10-årsperioden utgör en ange- lägen målsättning.
            Samtidigt framhåller han att det, för att detta mål skall kunna
            nås, är nödvändigt att betingelserna för planering och produktion
            fortsätter att utvecklas på ett gynnsamt sätt. Av vad statsutskottet
            anfört i det förut citerade, av riksdagen godkända utlåtandet
            framgår att mark- frågorna ofta spelar en nyckelroll i planeringsverksamheten
            och att en po- sitiv lösning av olika markpolitiska problem därför
            är av grundläggande betydelse för att en god bostadspolitik skall
            kunna föras. Med hänsyn här- till och mot bakgrund av det av regeringen
            angivna långsiktiga målet för bostadsproduktionen framstår ett
            dröjsmål med ställningstagandet till markpolitiska utredningens
            förslag såsom betänkligt.
          </p>
          <pb facs="riksdagen-motions-pdf/data/1965/mot_1965__ak__220/mot_1965__ak__220-004.pdf"/>
          <fw xml:id="i-2WDfcCqbapUSk9JYxKs6oh">
            4 Motioner i Andra kammaren, nr 220 år 1965
          </fw>
          <p xml:id="i-7VzMhdZR7ixf1txvh3xPhj">
            I sammanhanget må erinras om att bostadsstyrelsen i sin anslagsfram-
            ställning för budgetåret 1963/64 lade fram vissa förslag i syfte
            att medverka till lättnader i fråga om kommunernas kreditanskaffning
            för markförvärv. Förslaget omnämndes i 1963 års statsverksproposition
            (bil. 13, s. 242), varvid föredragande statsrådet framhöll att
            dåvarande situation på kapital- marknaden inte innebar några allvarligare
            problem i detta avseende. Det förtjänar framhållas att läget på
            kapitalmarknaden sedan dess har under- gått väsentliga förändringar
            i en riktning som innebär att kommunernas kreditförsörjning försvagats.
            Det råder sålunda inte något tvivel om att svårigheterna att skaffa
            kapital f. n. i avgörande grad hindrar kommunerna att föra en
            aktiv markpolitik. Följande synpunkter bör vidare beaktas. En
            särskild långivning för kommunala markförvärv innebär i huvudsak
            att krediter, som under alla förhållanden kommer att belasta marknaden,
            ställes till förfogande tidigare än eljest skulle ske. Man kan
            också utgå från att denna kreditgivning till inte oväsentlig del
            torde komma att mot- svaras av ökad inlåning i kreditinstituten.
            Det finns nämligen goda skäl att anta att marksäljarna i betydande
            utsträckning använder köpeskil- lingarna för obligationsköp eller
            annan långsiktig placering. Innebörden av en kreditgivning för
            kommunala markförvärv i syfte att bygga upp en markberedskap skulle
            därför sannolikt till stor del bli en omflyttning av tillgodohavanden,
            som inte framkallar någon större efter- frågeökning vare sig i
            fråga om konsumtionsvaror eller investeringar och följaktligen
            inte bör få någon nämnvärd inverkan på den samhällsekono- miska
            jämvikten. Kommunlån för tomträttsupplåtelser innebär väsentligen
            endast en om- kanalisering av kredit, däremot ingen nettoökning
            av kreditanspråken. F.n. är krediter för tomtmark prioriterade
            på lånemarknaden, under för- utsättning att marken är förvärvad
            av låntagarna med äganderätt. I sådana fall belånas tomtmarken
            på samma villkor som byggnaden. Man kan med en viss förenkling
            säga, att kreditutrymme för äganderättsmark är säkrat i en omfattning,
            som motsvarar statsmakternas målsättning beträffande bostadsproduktionens
            storlek. Däremot tillämpas inte prioritet i fråga om motsvarande
            kreditvolym till kommun, om marken upplåtes under tomträtt. Detta
            betyder att varje övergång till tomträtt minskar volymen av priori-
            terade krediter på marknaden. I sak innebär förhållandet att tomträtts-
            institutet diskrimineras vid kreditgivningen. Med hänsyn till
            tomträttens värde såsom instrument för en samhällelig markpolitik
            synes det närmast självklart att denna diskriminering bör bringas
            att upphöra, i synnerhet som en ökning av tomträttens användning,
            jämfört med att marken säljes till bostadsbyggarna, inte medför
            vidgade anspråk på krediter och följakt- ligen inte kan beräknas
            ge upphov till några som helst störande effekter på kreditmarknaden.
            Det är tvärtom sannolikt att de långsiktiga verk-
          </p>
          <pb facs="riksdagen-motions-pdf/data/1965/mot_1965__ak__220/mot_1965__ak__220-005.pdf"/>
          <fw xml:id="i-HyUcR6Qn2DSu5wH2NQrcW3">
            Motioner i Andra kammaren, nr 220 år 1965 5
          </fw>
          <p xml:id="i-5TCuAxYM7LGCpDJP9PyC4x">
            ningarna på kreditmarknaden av en övergång till tomträtt i stor
            skala skulle bli utpräglat positiva. Kredit till kommunerna amorteras
            nämligen generellt, under det att markkredit till enskilda låntagare
            i regel torde ha formen av stående lån och följaktligen innebära
            en kvarstående — vid inflationen kanske t. o. m. ökande — belastning
            på kreditmarknaden. Det är av vikt att statsmakterna snabbt vidtager
            positiva åtgärder för att främja en aktiv kommunal markpolitik.
            Det är därför angeläget att rege- ringen utan dröjsmål förelägger
            riksdagen förslag grundade på markpoli- tiska utredningens betänkande.
            Det synes lämpligt att riksdagen ger Kungl. Maj:t till känna att
            riksdagen förväntar sig sådana förslag snarast möjligt. Under
            åberopande av det anförda får vi föreslå, att riksdagen i skrivelse
            till Kungl. Maj:t hemställer, att förslag grundade på markpolitiska
            utredningens betänkande om kommunal markpolitik snarast möjligt
            förelägges riks- dagen.
          </p>
          <p xml:id="i-VcUFw22u8EAdFXijPC49Be" type="date">
            Stockholm den 26 januari 1965
          </p>
          <p xml:id="i-43eYfTHjgK3dRtoBGeCi3Y">
            Per Bergman Sven Ekström Svante Lundkvist i Iggesund
          </p>
        </div>
      </div>
    </body>
  </text>
</TEI>
