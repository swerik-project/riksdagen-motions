<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00201">
  <teiHeader>
    <fileDesc>
      <titleStmt>
        <title>Vapenembargot mot Folkrepubliken Kina</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vapenembargot mot Folkrepubliken Kina</title>
          <idno type="rdwebb">GS02U201</idno>
          <rs type="number">U201</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U201/text</ref>
          <ref type="dokument_url_html">http://data.riksdagen.se/dokument/GS02U201</ref>
          <ref type="dokumentstatus_url_xml">http://data.riksdagen.se/dokumentstatus/GS02U201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5miV3t75LoKji2Rv3qXbNS" type="signed"/>
        <correspContext corresp="i-5miV3t75LoKji2Rv3qXbNS">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-LEBDJTG1kE2UwTq1rN9bTn" type="referral">
          <date when="2004-10-14"/>
        </correspAction>
        <correspAction xml:id="i-73GfpABxKNXw9LEC914i5q" type="dismissal">
          <date when="2004-10-14"/>
        </correspAction>
        <correspAction xml:id="i-VVaryN5xvBJVkDjGEMgWp1" type="submission">
          <date when="2004-10-05"/>
        </correspAction>
        <correspAction xml:id="i-58yp5RmcMnvLvLTK21FqcC" type="assigned"/>
        <correspContext corresp="i-58yp5RmcMnvLvLTK21FqcC">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_201/mot_200405_U_201-0001.pdf"/>
      <div xml:id="i-Gi1nE2oPyskQQSDULVeek1" type="motHeader">
        <div xml:id="i-PYjfhQc1yokYZ4ULJQaq1a" type="motTitle"/>
        <div xml:id="i-AcaXm3Tuw41CcAGe3hcdCe" type="motSubmissionInfo"/>
      </div>
      <div xml:id="i-BkqLp7UZmbFPWcLFQaG2Fo" type="motBody">
        <div xml:id="i-HhPaL38z2twCTq4VTPbDgZ">
          <p xml:id="i-XLpi6AhySipXHQLd5ZkUvw">
            2004/05 mnr: U201 pnr: m1177
          </p>
          <p xml:id="i-KMhkbHYyW6ZBcLrsVkhvGr">
            Motion till riksdagen 2004/05:U201
          </p>
          <p xml:id="i-KTtSWmnCPs7dFAW3JeUnsp">
            av Sten Tolgfors (m)
          </p>
          <p xml:id="i-Dn85rnx828CzDRqmRqVVXh">
            Vapenembargot mot Folkrepubliken Kina
          </p>
          <p xml:id="i-9a4LwqfkphbUS3S7av4mZJ">
            Förslag till riksdagsbeslut
          </p>
          <p xml:id="i-8yMnMNkUgMmS9qFUnqGVQk">
            1. Riksdagen tillkännager för regeringen som sin mening vad som
            i motionen anförs om ett fortsatt vapenexportembargo gentemot
            Folkrepubliken Kina. 2. Riksdagen tillkännager för regeringen
            som sin mening vad i motionen anförs om att EU bör inleda en dialog
            med Ryssland för att förmå Ryssland att avstå från eller kraftigt
            begränsa vapenförsäljningen till Kina. 3. Riksdagen tillkännager
            för regeringen som sin mening vad i motionen anförs om att frågan
            om Folkrepubliken Kinas militära rustningar måste stå i centrum
            för Sveriges Asienpolitik.
          </p>
          <p xml:id="i-SYdkpem3ZLQYT3yC8irPjR">
            Motivering
          </p>
          <p xml:id="i-Lu3kPY9KwvCk15TdEhDMjo">
            Ända sedan massakern på Himmelska fridens torg 1989 har EU-länderna
            upprätthållit ett vapenexportembargo gentemot Folkrepubliken Kina.
            Detta embargo bör kvarstå, så länge Kina kränker mänskliga fri-
            och rättigheter och hotar grannar militärt. Europaparlamentet
            har också antagit en resolution med innebörden att embargot skall
            fortgå. Om embargot hävs är risken stor att europeiska vapen av
            Folkrepublikens regering skulle användas för förtryck av det egna
            folket eller för militära hot mot Kinas grannar. Detta skulle
            vara direkt kontraproduktivt för den utrikespolitik EU bör föra,
            där mänskliga fri- och rättigheter värnas och militära hot som
            påtryckningsmedel i politiska diskussioner avvisas. Sedan förra
            året vill dock Tyskland och Frankrike att embargot skall upphävas.
            När Kinas ledare besökte Europa ställdes utfästelser ut om detta.
            Motiven var renodlat ekonomiska — inte säkerhetspolitiskt eller
            moraliskt motiverade.
          </p>
          <pb facs="riksdagen-motions-pdf/data/200405/mot_200405_U_201/mot_200405_U_201-0002.pdf"/>
          <p xml:id="i-5EAM5oxFFPbZGxM1SQCuXV">
            2004/05:U201
          </p>
          <p xml:id="i-8JTi6S9NK14ppbSpaos1WJ">
            Om EU lyfter vapenexportembargot mot Folkrepubliken Kina är risken
            stor att Ryssland släpper sina nuvarande begränsningar för export
            till Kina av landets mest kvalificerade vapenteknologi. EU bör
            tvärtom inleda en dialog för att förmå också Ryssland att avstå
            från eller begränsa vapenförsäljningen till Kina. Det är av största
            vikt för den regionala säkerheten i Ostasien att EU inte häver
            embargot. Sverige bör helt motsätta sig sådana förslag. De senaste
            åren har redan den regionala balansen i Ostasien helt förändrats
            på grund av Folkrepubliken Kinas mycket omfattande militära rustningar.
            Dessa rustningar omfattar både konventionell militär materiel
            och kärnvapen. Detta är djupt oroande. Likväl tog den svenska
            utrikesministern inte ens upp frågan om Kinas kärnvapen när folkrepublikens
            utrikesminister besökte Sverige, tidigare i år. Det är fullständigt
            otillräckligt att vara så passiv i frågan om EU- ländernas vapenexportembargo
            gentemot Folkrepubliken Kina, som den svenska regeringen hittills
            har varit. Om EU häver embargot kommer detta att bidra till att
            destabilisera situationen i hela Ostasien och göra att hotet mot
            demokratin Taiwans 23 miljoner invånare trappas upp. Att svensk
            utrikespolitik är så passiv i förhållande till jordens största
            diktatur, som utrikesministern visar prov på i svaret på fråga
            2003/04:1585, är skandalöst. ”Från svensk sida framhåller vi att
            situationen för de mänskliga rättigheterna i Kina och hänsynen
            till regional stabilitet är viktiga faktorer att beakta i denna
            diskussion.” Dessa faktorer skall inte bara beaktas — de måste
            vara helt styrande för Sveriges och EU:s agerande! Huruvida svensk
            vapenexport skulle påverkas om embargot hävdes är i detta sammanhang
            inte relevant, vilket regeringen verkar tro enligt samma frågesvar.
            Det relevanta är att Frankrike och Tyskland skulle kunna börja
            exportera vapen till Kina. Genom ett glasklart agerande i EU kan
            Sverige hindra att så blir fallet.
          </p>
          <p xml:id="i-UUTj1jei7eoXkcWd2tkLgx">
            Den svenska regeringen bör av riksdagen ges till känna att frågan
            om Folkrepubliken Kinas militära rustningar måste stå i centrum
            för Sveriges Asienpolitik. Vapenexportembargot skall upprätthållas.
          </p>
          <p xml:id="i-4HngTZyNNZRxshGV1osHA1" type="date">
            Stockholm den 20 september 2004
          </p>
          <div xml:id="i-S9WN4gaut2xr8yv2NPxzC3" type="signatureBlock">
            <p xml:id="i-YC8snRZnQ8we1u7oLePBmA" who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
        </div>
      </div>
    </body>
  </text>
</TEI>
