<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00410">
  <teiHeader>
    <fileDesc>
      <titleStmt>
        <title>Storföretag och beskattning</title>
        <author corresp="i-HzSoQ1C7ZLGcuc11An72dD">av Leif Jakobsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Storföretag och beskattning</title>
          <idno type="rdwebb">H102Sk410</idno>
          <rs type="number">Sk410</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk410/text</ref>
          <ref type="dokument_url_html">http://data.riksdagen.se/dokument/H102Sk410</ref>
          <ref type="dokumentstatus_url_xml">http://data.riksdagen.se/dokumentstatus/H102Sk410</ref>
          <ref type="doc">http://data.riksdagen.se/fil/F2240A99-9D94-4072-837C-88B8061168FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R7aZrWzkPfteVQVHSaUgoW" type="signed"/>
        <correspContext corresp="i-R7aZrWzkPfteVQVHSaUgoW">
          <note type="signatory" corresp="i-HzSoQ1C7ZLGcuc11An72dD"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-3R1heWHR7nC9dtoPHWSMdB"/>
          <note type="signatory" corresp="i-V94NXHxQRsQu6mMDHyZAxs"/>
        </correspContext>
        <correspAction xml:id="i-JjEsZHBfJsfwFZC5kwyifp" type="numbering">
          <date when="2013-10-08"/>
        </correspAction>
        <correspAction xml:id="i-GwQCEiG4adNHPiqKPYPuj6" type="submission">
          <date when="2013-10-04"/>
        </correspAction>
        <correspAction xml:id="i-8NJJyr5h6FpBbtPumhVn6D" type="transfer">
          <date when="2013-10-03"/>
        </correspAction>
        <correspAction xml:id="i-GdeZeUvDCrwHCWNcbyUmwy" type="assigned"/>
        <correspContext corresp="i-GdeZeUvDCrwHCWNcbyUmwy">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7mewBdhsoJPn2cH8BSaUyR" type="motHeader"/>
      <div xml:id="i-TFQ9Gzi2pCyc6rF53CRrHL" type="motBody">
        <div xml:id="i-5dSMvteagcpHhvE3PRx3qH" type="TOC">
          <head xml:id="i-N1we5QzPVxLBP1yEV3pjH2">
            Innehållsförteckning
          </head>
          <list xml:id="i-VsFstMmcAThwFZgiLwC5Mp">
            <item xml:id="i-Pjd95y3isaYbpyBn2KPLs1">
              Förslag till riksdagsbeslut 2
            </item>
            <item xml:id="i-UbSeXHexQNTQHvmCtqJ2CH">
              Bakgrund och nutidsbild 2
            </item>
            <item xml:id="i-BfXTkmhidKZKFUVJnr8a8D">
              Hybridinstrument – ett av flera problem 3
            </item>
            <item xml:id="i-AVx4xuMybqQfpDchxPa3Hf">
              Ägarlösa företag – ett annat problem 4
            </item>
            <item xml:id="i-9M3tBGTWRxjgjDz4Keh76L">
              Internprissättning – ett tredje problem 4
            </item>
            <item xml:id="i-3cLjDcNJx9HLLCaANVds5E">
              OECD:s rapport 4
            </item>
            <item xml:id="i-TEmCQEZ7e6FMJhtMY2ELqQ">
              Följande områden ska tas upp av åtgärdsplanen: 5
            </item>
            <item xml:id="i-TEPBM4SiBfZcJwCEwxhqUR">
              Danmark har en hög profil 5
            </item>
            <item xml:id="i-6jvyVXUQmTMjbkshj9abmN">
              Socialdemokraternas ståndpunkter 6
            </item>
            <item xml:id="i-B4DMRc5vxFgbWSyayn85RD">
              Ge Skatteverket en mer aktiv roll 6
            </item>
          </list>
        </div>
        <div xml:id="i-CfVZM6swP8QFvC4SW4kQrx" type="motProposal" subtype="förslag">
          <head xml:id="i-P37CGMTsaw3NZdbGMmM42W">
            Förslag till riksdagsbeslut
          </head>
          <list xml:id="i-N8UdqSZaPDgkmNWa1Qxur7" style="ol">
            <item xml:id="i-EwA678HfdTAVrwwyzhumD5">
              Riksdagen tillkännager för regeringen som sin mening vad som
              anförs i motionen om att regeringen måste vara mer proaktiv i
              att säkra den bolagsskattebas som ska beskattas i Sverige.
            </item>
            <item xml:id="i-2vhbwqfmLgZwParneYHDyt">
              Riksdagen tillkännager för regeringen som sin mening vad som
              anförs i motionen om att Sverige och Sverige i EU ska verka för
              ett internationellt regelverk för företagsbeskattning som hindrar
              skatteflykt till skatteparadis/sekretesstater.
            </item>
            <item xml:id="i-W5wP551JDbPCFuTdkB8hqA">
              Riksdagen tillkännager för regeringen som sin mening vad som
              anförs i motionen om att Sverige och Sverige i EU ska verka för
              ett spontant och multilateralt utbyte av uppgifter om ekonomiska
              tillgångar och inkomster baserade på dessa.
            </item>
            <item xml:id="i-GhaKDCQUFMMtVEjrFmtNT3">
              Riksdagen tillkännager för regeringen som sin mening vad som
              anförs i motionen om att Sverige och Sverige i EU ska verka för
              åtgärder mot skatteflykt genom stiftelser, anglosaxiska s.k. discretionary
              trusts och andra ägarlösa företagsformer.
            </item>
            <item xml:id="i-UUGn7mXZRdnmeeBp32rcNi">
              Riksdagen tillkännager för regeringen som sin mening vad som
              anförs i motionen om att skatteredovisningen i alla stater och
              statsliknande jurisdiktioner öppnas upp genom ett världsomspännande
              krav på land–för–land-rapportering.
            </item>
            <item xml:id="i-HcPK2dhwrEetEt4rX2gpBE">
              Riksdagen tillkännager för regeringen som sin mening vad som
              anförs i motionen om att Skatteverket får ett särskilt uppdrag
              att aktivt arbeta med de internationella företagens redovisning
              av vinster i Sverige.
            </item>
          </list>
        </div>
        <div xml:id="i-Kae7ixZHyy4if2VTyErnAM" type="motContent">
          <head xml:id="i-2v7HkJvZFgnWTF6SzVBiGo" type="h1">
            Bakgrund och nutidsbild
          </head>
          <p xml:id="i-5R7jmrKYmNhKoXHxXaQP8o">
            Våren 2012 gjorde SVT en genomgång av hur mycket de 20 största
            koncernerna i Sverige betalade i bolagsskatt. Det fanns fyra koncerner
            som betalade över tre miljarder kronor i bolagsskatt år 2010:
            Telia Sonera, Astra Zeneca, Hennes &amp; Mauritz och Vattenfall.
            I botten av listan finns sju koncerner som var, som SVT uttryckte
            det, nolltaxerare: Atlas Copco, Nordstjernan, Sandvik, SCA, Securitas,
            Volvo AB och Volvo Personvagnar. Dessa sju betalade ingenting
            eller mycket lite i bolagsskatt år 2010 trots att samtliga koncerner
            redovisade vinst till sina aktieägare samma år.
          </p>
          <p xml:id="i-NJFM8paiomSdAjqekbJXet">
            Det kan säkert finnas olika förklaringar och goda anledningar
            till att det ser ut som SVT beskriver för dessa enskilda koncerner.
            Dels kan det bero på kvittningsmöjligheter, dvs. att företagen
            har ansamlade gamla förluster som man kvittar mot nya vinster.
            Sverige har generösa regler på det här området – nödvändigt för
            långsiktiga kapitalintensiva verksamheter – men det beror också
            på konstruktioner där man flyttar patenträttigheter och annat
            till särskilda bolag som skattar i skatteparadisen.
          </p>
          <p xml:id="i-F8NURbxMmVx4qVyQXXbAPK">
            Vi kan i de uppräknade fallen inte ge oss in i bedömningar om
            enskilda företag men vi behöver ett starkare generellt svar som
            möter utvecklingen mot att internationella företag betalar lite
            skatt och flyttar beskattningen till andra stater och då främst
            till skatteparadis (sekretesstater) med låg eller obefintlig skatt.
          </p>
          <p xml:id="i-U6QDYEqRCqyhNwNodMjdEG">
            Det pågår en europeisk och internationell debatt kring de stora
            globala koncernernas skattebetalningar. Amerikanska Google med
            europeiskt huvudkontor på Irland betalar inte mycket skatt vare
            sig i USA eller i europeiska länder – som Sverige. SVT rapporterade
            i januari 2013 att Facebook tjänar hundratals miljoner kronor
            i Sverige men bara betalar under en miljon kronor i skatt. Google
            hade beräknade intäkter på upp till tre miljarder kronor från
            den svenska marknaden förra året, samtidigt som man betalade knappt
            en miljon kronor i inkomstskatt. I Europa har Storbritannien särskilt
            reagerat på att amerikanska multinationella företag undviker brittisk
            beskattning: Google, Ebay, Starbucks m.fl. har kritiserats.
          </p>
          <p xml:id="i-Wa8n8x69EWC5nvFyuNg1G8">
            Att stora koncerner inte betalar de skatter de moraliskt sett
            borde göra är ett problem. Att undvika skatt blir en orättfärdig
            konkurrensfördel och mindre och nationsbaserade företag undrar
            varför de ska betala mer i skatt än sina större konkurrenter eller
            företag som de är underleverantörer till.
          </p>
          <p xml:id="i-8ybyyCRTtzUmSvwzS41MKL">
            Regeringen måste bli mer proaktiv i att säkra den bolagsskattebas
            som ska beskattas i Sverige. En viktig arena är då givetvis Europeiska
            unionen som finns representerad i G20. Regeringen måste vara en
            pådrivande kraft inom EU för att säkra skattebasen för välfärdsstaterna
            och för att utvecklingsländerna får de skatteinkomster de är berättigade
            till i den ekonomiska utvecklingen.
          </p>
          <p xml:id="i-GHvurLwtgjBF1n3dzv4g1q">
            Det finns regler och överenskommelser om internationell företagsbeskattning
            men det är bara att konstatera att de är otillräckliga. Det pågår
            en daglig och enorm skatteflykt i världen. Regeringen och den
            svenska regeringen i EU måste verka för ett starkare internationellt
            regelverk för företagsbeskattningen som hindrar skatteflykt till
            skatteparadis/sekretesstater.
          </p>
          <p xml:id="i-Qcn96WQw4imxKSSxAgd5Jr">
            Tyvärr har regeringen misskött detta arbete – det omfattande
            och målinriktade arbete som skett våren–sommaren 2013 inom ramen
            för OECD och G20 har skett utan svensk medverkan i arbetsgrupperna
            eftersom regeringen enligt egen utsago inte hunnit svara på inbjudan.
          </p>
          <p xml:id="i-52fy47HY65erx4JvYXEtEA">
            En del i detta är att verka för ett spontant och multilateralt
            utbyte av uppgifter om ekonomiska tillgångar och inkomster baserade
            på dessa.
          </p>
          <head xml:id="i-Tc6juitnUkReVnmqqvyQ9g" type="h1">
            Hybridinstrument – ett av flera problem
          </head>
          <p xml:id="i-XgZRuzeNh4PZ6FRLeYiGTN">
            De två vanligaste typerna av finansiella instrument är aktier
            och skuldinstrument som tidigare varit lätta att särskilja. Normalt
            är det inte heller ett problem att avgöra hur avkastningen på
            finansiella instrument skall klassificeras. I avregleringen av
            finansiella marknader har det dock skapats nya innovativa finansiella
            instrument. Lagstiftningen har inte hängt med i detta utan i princip
            förblivit oförändrad, som om det fortfarande bara fanns aktier
            och skuldinstrument.
          </p>
          <p xml:id="i-EMNUNC592oXchwYhG5iePe">
            På senare år har det uppkommit så kallade hybridinstrument som
            består av mer än ett finansiellt instrument. Hybridinstrument
            används bland annat för att uppnå olikartad skattemässig behandling
            i olika jurisdiktioner. Vidare används de för att kunna uppnå
            olik behandling av skatte-, redovisnings- och kreditvärderingshänsyn.
            Slutligen används de för att dra fördel av att vissa jurisdiktioner
            bedömer finansiella instrument efter dess form och andra efter
            dess ekonomiska substans. Utvecklingen på de finansiella marknaderna
            har inneburit svårigheter att – utifrån det finansiella instrumentets
            legala form och rättigheter – dra en gräns mellan olika typer
            av avkastning: ränta, utdelning och kapitalvinst.
          </p>
          <head xml:id="i-FFtzo7iaCkPxJsKv1Lzowb" type="h1">
            Ägarlösa företag – ett annat problem
          </head>
          <p xml:id="i-JzxYBWeyL3H7R7Dhapdu5b">
            Ett bra verktyg för skatteflykt är att använda sig av ägarlösa
            företag som stiftelser eller i den anglosaxiska världen discretionary
            trusts där det är oklart vem eller vilka som egentligen äger moderbolaget
            (oftast finns en kedja eller snarare härva av företag som äger
            varandra) och var beskattningen skall ske. Inte sällan slutar
            spåren i en brevlåda/mejlbox i ett skatteparadis. I Sverige kan
            IKEA sägas symbolisera företeelsen. Grundaren säger sig inte längre
            äga och kontrollera företaget samtidigt som han enligt andra källor
            egentligen gör det. Var IKEA betalar skatt och om det är en bolagsskatt
            i rimlig proportion till vinsterna är oklart.
          </p>
          <head xml:id="i-YU48VZA11JXwEu6fVqmKtS" type="h1">
            Internprissättning – ett tredje problem
          </head>
          <p xml:id="i-XQ1GYGFDg9YHZcD3KiG44H">
            De stora multinationella företagen är oftast uppbyggda som koncerner
            vari olika delar av verksamheten är förlagd till olika stater.
            Den slutgiltiga produkten som säljs är resultatet av en omfattande
            internhandel där priser kan sättas på ett sådant sätt att vinster
            försvinner från ett land och uppstår i ett annat. På så sätt kan
            den faktiska beskattningen minimeras och nationalstater berövas
            rättmätiga skatteinkomster på faktiska värden som skapas i landet.
          </p>
          <head xml:id="i-AQSKJitBVd8uQNByb94muq" type="h1">
            OECD:s rapport
          </head>
          <p xml:id="i-BSf7Vm6J8xXtggXiXzDTHq">
            OECD har genom sin rapport Adressing Base Erosion and Profit
            Shifting i februari 2013 redovisat sitt arbete med åtgärder för
            att komma tillrätta med multinationella företags allt mer aggressiva
            skatteplanering. OECD:s skattekommitté och OECD:s forum för skatteadministration
            har avsett att redovisa en plan för konkreta åtgärder. Utöver
            själva åtgärderna ska även en tidplan för att sätta igång dem
            redovisas och ange vilka resurser och metoder som krävs för att
            kunna implementera föreslagna åtgärder.
          </p>
          <p xml:id="i-BngrxfaBR4Aof8JcNaVZKL">
            G20 har tidigare också tagit upp frågan. G20-staternas finansministrar
            har vid sitt möte i Moskva i februari 2013 välkomnat OECD:s rapport
            och uttalat att säkra skattebaser utgör en viktig del i arbetet
            för långsiktigt hållbara finanser. De är beredda att vidta åtgärder
            för att komma till rätta med skatteflykt och ser fram emot OECD:s
            åtgärdsplan.
          </p>
          <head xml:id="i-673LKgZhgKYn4Sd24WhDec" type="h2">
            Följande områden ska tas upp av åtgärdsplanen:
          </head>
          <list xml:id="i-PtZgqv4J5KjyUsqB4FB8RR" style="ul">
            <item xml:id="i-Fi47pc3yV7AqccirvtKTR3">
              Åtgärder för att hindra eller neutralisera effekten av användningen
              av så kallade hybridinstrument, dvs. instrument som skattemässigt
              kan behandlas olika i olika länder.
            </item>
            <item xml:id="i-6GK7Xga8T4QCBQpu9aQ3DH">
              Förbättring eller förtydligande av internprissättningsreglerna,
              bland annat avses OECD:s nuvarande arbete med immateriella rättigheter
              att inkluderas i denna översyn.
            </item>
            <item xml:id="i-3PaP3CFE8h3kcXPajX263m">
              Uppdatering av vilket land som har rätt att beskatta en viss
              inkomst.
            </item>
            <item xml:id="i-5zFJ5BroHHJF1sko4CwEo9">
              Effektivare regler för skatteundandragande som komplement till
              ovanstående punkter.
            </item>
            <item xml:id="i-Nhair1usPTe6z6mRJheYwv">
              Regler om beskattning av koncernintern finansiering.
            </item>
            <item xml:id="i-EcoEjy4MHmr8PWM9XPsVr2">
              Lösningar kring frågor om hur så kallade skatteparadis ska hanteras
              .
            </item>
          </list>
          <head xml:id="i-BuBk4VcCZL2CH7Bx7wuNPh" type="h1">
            Danmark har en hög profil
          </head>
          <p xml:id="i-XpqNY5fsAFmUbXup22gXiX">
            Danmark har gett sitt skatteverk uppdraget att mycket aktivt
            jaga in sin andel av bolagsskattebasen. Det har pågått ganska
            länge men den nya regeringen har växlat upp arbetet – gett skatteverket
            160 nya anställda och det här ger resultat. En särskild task force
            har inrättats.
          </p>
          <p xml:id="i-XtnWXw1DAGoqtzn7UV7YbX">
            Utgångspunkten för det danska arbetet är att man försöker bedöma
            hur stor del av ett internationellt bolags vinst som rätteligen
            bör skattas i Danmark utifrån omsättning, antalet anställda etc.
            i Danmark. Därefter ger man sig på både företagen men också andra
            länders skattemyndigheter för att kräva in den danska andelen.
            Efter hand som man fått erfarenheter om hur skatteflykten går
            till har Danmark skärpt regelverken om internprissättning, kvittningsmöjligheter
            och internräntor.
          </p>
          <p xml:id="i-Qkwi2vzHbtSt7fPX65iT3c">
            Under förra året har man med den här metoden taxerat upp internationella
            företag med imponerande 21 miljarder danska kronor. I svenska
            medier har uppmärksammats att man kräver Microsoft på 6,5 miljarder
            som är ett annat resultat av den proaktiva hållningen.
          </p>
          <head xml:id="i-aD2QEGuu7DF5UkFMhuM5e" type="h1">
            Socialdemokraternas ståndpunkter
          </head>
          <p xml:id="i-8tjXuC654xuGase1k2zgVM">
            Vi socialdemokrater vill ha skatteregler som uppmuntrar långsiktigt
            företagande i Sverige. Vår bas- och exportindustri ska värnas.
            Därför har Sverige ganska generösa avskrivnings- och kvittningsregler.
            Men företagen som verkar i Sverige ska göra rätt för sig. Möjligheterna
            att flytta vinster till lågskatteländer och skatteparadis är för
            stora och utnyttjas allt intensivare. Det internationella regelverket
            kring redovisning och fördelning av vinstredovisning är sedan
            länge överspelat och behöver skärpas och moderniseras. Sverige
            bör bli mer proaktivt i att aktivt säkra den bolagsskattebas som
            rätteligen ska redovisas i Sverige .
          </p>
          <p xml:id="i-WdMiNNQTF46qwH6qzDTFoY">
            Runt om i världen och inte minst i Europa tar regeringar initiativ
            för att sätta stopp för skatteflykten. Sverige har en alltför
            låg profil. När till och med de konservativt styrda staterna Storbritannien
            och Tyskland tar krafttag så passar Sverige. Vi vill att Sverige
            går i täten för nya internationella regelverk som sätter stopp
            för skatteflykten till skatteparadisen. Förslagen från OECD är
            en bra utgångspunkt. Det är viktigt för Sverige, men också för
            många fattiga länder som nu berövas de skatteintäkter de rätteligen
            borde ha.
          </p>
          <p xml:id="i-HzEUUMgfLDo4Knc6iYg9Z5">
            Sverige bör verka för att skatteredovisningen i alla stater och
            statsliknande jurisdiktioner öppnas upp genom ett världsomspännande
            krav på land–för–land-rapportering. Problemet med flera skatteparadis
            är att de inte är regelrätta stater utan är självständiga jurisdiktioner
            med andra formella kopplingar till något gammalt kolonialland.
            Företag ska rapportera sina vinster och skatter i varje land där
            de är verksamma så att myndigheterna i alla stater får vetskap
            om hur mycket skatt som företagen är skyldiga att betala. Det
            är den första förutsättningen för respektive stat att bedöma om
            redovisningen i det egna landet är rimlig. Norge har tagit ett
            sådant beslut och det är hög tid att Sverige ansluter.
          </p>
          <p xml:id="i-5iorHs6A7fufaahLPyA6jE">
            Ett begränsat sådant förslag förbereds nu inom EU för gruvindustrin
            men det bör naturligtvis omfatta all internationell företagsamhet.
          </p>
          <head xml:id="i-GMFq8abGSg8UDMgkePAL5H" type="h1">
            Ge Skatteverket en mer aktiv roll
          </head>
          <p xml:id="i-3ShsqQWSHZmfzcRAYBmkHV">
            Det danska exemplet visar på att det finns mycket att göra på
            nationell nivå. Vi vill att Skatteverket får ett särskilt uppdrag
            att aktivt arbeta med de internationella företagens redovisning
            av vinster i Sverige i förhållande till omsättning, anställda
            etc. Det är ett avancerat arbete som kräver ifrågasättande av
            internprissättningar och mycket annat i bolagens redovisningar
            och kommer att kräva att resurser omfördelas inom verket eller
            att nya resurser tillförs.
          </p>
        </div>
        <div xml:id="i-4DS3SgrJ7etAuQt16xAgx8" type="motSignatures">
          <list xml:id="i-4JSp9LRP6JM367cGmLLRs5">
            <item xml:id="i-V2ohbMjos36DdvX5KUZYfW">
              Leif Jakobsson (S)
            </item>
            <item xml:id="i-EwozxyRMBwaMfpStF7EqFR">
              Hannah Bergstedt (S)
            </item>
            <item xml:id="i-B27C97dgLV6pxtiyEeNkLi">
              Hans Olsson (S)
            </item>
            <item xml:id="i-RnyyRu9rMqEkjV4f1u4NkR">
              Christina Oskarsson (S)
            </item>
            <item xml:id="i-XjSUG36X6jXALdfeBwinXh">
              Anders Karlsson (S)
            </item>
            <item xml:id="i-VtKzn1rbKCdV2LvNQiSffu">
              Peter Persson (S)
            </item>
            <item xml:id="i-EneCSsijyoTKij2EYtabhN">
              Teres Lindberg (S)
            </item>
          </list>
        </div>
      </div>
    </body>
  </text>
</TEI>
