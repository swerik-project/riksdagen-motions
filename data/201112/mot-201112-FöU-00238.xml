<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FöU-00238">
  <teiHeader>
    <fileDesc>
      <titleStmt>
        <title>Utgiftsområde 6 Försvar och samhällets krisberedskap</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 6 Försvar och samhällets krisberedskap</title>
          <idno type="rdwebb">GZ02Fö238</idno>
          <rs type="number">Fö238</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GZ02Fö238/text</ref>
          <ref type="dokument_url_html">http://data.riksdagen.se/dokument/GZ02Fö238</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fö238</ref>
          <ref type="doc">http://data.riksdagen.se/fil/99869B9A-EA7E-4D06-991A-3805AD73273E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BA5K6ActwwKocr8PwojjzW" type="signed"/>
        <correspContext corresp="i-BA5K6ActwwKocr8PwojjzW">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-SNtv8jZRB19Jr8oegj1mGK"/>
        </correspContext>
        <correspAction xml:id="i-K71VYh6TXTaR3qBmbBK99j" type="numbering">
          <date when="2011-10-10"/>
        </correspAction>
        <correspAction xml:id="i-HH23pVDkPTJq6JEj9Vimby" type="submission">
          <date when="2011-10-05"/>
        </correspAction>
        <correspAction xml:id="i-JH58gM2oFCpPKYbebeCexm" type="transfer">
          <date when="2011-10-05"/>
        </correspAction>
        <correspAction xml:id="i-MNaQHLqzfY8dx3KBYMsYjQ" type="assigned"/>
        <correspContext corresp="i-MNaQHLqzfY8dx3KBYMsYjQ">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UPwNL66aNArXNq2Mte4WVF" type="motBody">
        <div xml:id="i-Xd5QocDGYUupxECNqSduWA" type="motSummary">
          <head xml:id="i-9JJteY4d92tNBRXiFYZS4e">
            1 Sammanfattning
          </head>
          <p xml:id="i-FJnqFFfykAxc66fG9g5Nvi">
            Det övergripande syftet med Miljöpartiet de grönas försvarspolitik
            är att skapa en säkrare värld. I enlighet med FN-stadgans principer
            har Sverige ett ansvar för att främja internationell fred och
            säkerhet. Miljöpartiet anser att Sverige ska förbli militärt alliansfritt.
            Sverige främjar inte världsfreden genom att söka medlemskap i
            Nato.
          </p>
          <p xml:id="i-WxKEhz1at7kaWeNfmPfAzQ">
            Miljöpartiet anser att Sveriges säkerhet måste ses i ett bredare
            perspektiv än enbart som ett eventuellt militärt hot mot vårt
            land. De hot som Sverige och våra grannländer står inför är svåra
            att förutsäga, och de är gränslösa och komplexa till sin natur.
            De behöver i första hand inte vara av militär natur utan kan handla
            om miljö- och klimatkatastrofer i olika former, grov brottslighet
            och terrorism. Hoten kan också vara it-relaterade i form av cyberattacker.
            Miljöpartiet anser att Sverige måste stå bättre rustat för den
            typen av hotbilder.
          </p>
          <p xml:id="i-9uAn8pi5BZ9q37sx1KAnro">
            Att möta dessa icke-militära hot kräver i många fall ökade insatser
            från samhällets sida. Insatser som i många fall kommer att kosta
            mycket pengar. Men det står för oss helt klart att det inte är
            det militära försvaret som ska tackla dessa icke-militära hot.
            Det ska andra myndigheter göra. Nödvändigheten att ta sig an dessa
            hot understryker vikten av att omfördela kostnader från Försvarsmakten
            till andra sektorer för att möta de reella hoten mot vårt samhälle
            samt att investera i förebyggande åtgärder och sårbarhetsreducerande
            verksamhet, både i Sverige och i omvärlden.
          </p>
        </div>
        <div xml:id="i-CE5h1gRJRUUw5SKSksKqzx" type="motProposal" subtype="förslag">
          <head xml:id="i-Q7SLFnTxfaj9L9WuTN73Px">
            2 Förslag till riksdagsbeslut
          </head>
          <list xml:id="i-J7PQGUwEvNkBfTbEfQdAfC" style="ol">
            <item xml:id="i-2CMDhVZdbwxowVZX22snyo">
              Riksdagen tillkännager för regeringen som sin mening vad som
              anförs i motionen om förslag till investeringsplan för Försvarsmakten
              under anslaget 1:3.
            </item>
            <item xml:id="i-KPMWHANNurjdyLVFGkAdKy">
              Riksdagen avslår regeringens förslag till bemyndigande på ramanslag
              1:3.
            </item>
            <item xml:id="i-RSbuYyPpJVieQkM1DmGDpE">
              Riksdagen avslår regeringens förslag till bemyndigande gällande
              investeringsplan för anslaget 1:3.
            </item>
            <item xml:id="i-Q3AfK9B928GkPfoNH3b35D">
              Riksdagen begär att regeringen omgående återkommer med ny materielredovisning
              för anslag 1:3.
            </item>
            <item xml:id="i-U2sugqWDdijofXcohTAnix">
              Riksdagen tillkännager för regeringen som sin mening vad som
              anförs i motionen om bemyndigande om ekonomiska åtaganden för
              anslag 1:4.
            </item>
            <item xml:id="i-JkysnBEugxkdizjUAH8awN">
              Riksdagen avslår regeringens förslag till bemyndigande på ramanslag
              1:4.
            </item>
            <item xml:id="i-XJi5hAXWxGeFN7Pd1wxY3C">
              Riksdagen begär att regeringen omgående återkommer med ny redovisning
              om bemyndigande om ekonomiska åtaganden för anslag 1:4.
            </item>
            <item xml:id="i-MJUgZpzA6vV4BSMgivB2N">
              Riksdagen tillkännager för regeringen som sin mening vad som
              anförs i motionen om att regeringen inte får fatta något beslut
              rörande utveckling, uppgradering eller anskaffning av JAS 39 Gripen
              utan föregående riksdagsbehandling.
            </item>
            <item xml:id="i-DTqP6BSqisJCDvFQkf5dyL">
              Riksdagen anvisar med följande ändringar i förhållande till regeringens
              förslag anslagen under utgiftsområde 6 Försvar och samhällets
              krisberedskap enligt uppställning:
            </item>
          </list>
          <table xml:id="i-N4iBK86r87uu25ZSE4v28w">
            <row xml:id="i-NsQBwKL3cn4JgJ5X5EvuXM">
              <cell>
                Anslagsförändring
              </cell>
            </row>
            <row xml:id="i-SRWz5QJpLEGtcmt8wee77j">
              <cell>
                Anslag
              </cell>
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-B5JjBpwd2rK2qXvD8esEr9">
              <cell>
                1:1
              </cell>
              <cell>
                Förbandsverksamhet och beredskap
              </cell>
              <cell>
                875
              </cell>
              <cell>
                900
              </cell>
              <cell>
                900
              </cell>
            </row>
            <row xml:id="i-JKSsFAzC23gEvRR9EGYftG">
              <cell>
                1:2
              </cell>
              <cell>
                Fredsfrämjande förbandsinsatser
              </cell>
              <cell>
                +40
              </cell>
              <cell>
                +50
              </cell>
              <cell>
                +60
              </cell>
            </row>
            <row xml:id="i-WcKYCCbtRSr8b6gRiF5Z5">
              <cell>
                1:3
              </cell>
              <cell>
                Anskaffning av materiel och anläggningar
              </cell>
              <cell>
                500
              </cell>
              <cell>
                550
              </cell>
              <cell>
                550
              </cell>
            </row>
            <row xml:id="i-9U5n6uqpYSPrv84TJsJ7FW">
              <cell>
                1:4
              </cell>
              <cell>
                Vidmakthållande, avveckling m.m. av materiel och anläggningar
              </cell>
              <cell>
                500
              </cell>
              <cell>
                500
              </cell>
              <cell>
                450
              </cell>
            </row>
            <row xml:id="i-SzveU1eG9WxBGZs7tRLUD1">
              <cell>
                1:5
              </cell>
              <cell>
                Forskning och teknikutveckling
              </cell>
              <cell>
                55
              </cell>
              <cell>
                30
              </cell>
              <cell>
                15
              </cell>
            </row>
            <row xml:id="i-FtCoJXmHv2U66U3fdMyyaz">
              <cell>
                1:8
              </cell>
              <cell>
                Försvarets radioanstalt
              </cell>
              <cell>
                7
              </cell>
              <cell>
                66
              </cell>
              <cell>
                91
              </cell>
            </row>
            <row xml:id="i-BfcDEP5bLmxQHtPivWmU88">
              <cell>
                1:11
              </cell>
              <cell>
                Internationella materielsamarbeten, industrifrågor m.m.
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-G4hR498vPeSkwmDGrNVCqR">
              <cell>
                1:12
              </cell>
              <cell>
                Försvarsexportmyndigheten
              </cell>
              <cell>
                38
              </cell>
              <cell>
                39
              </cell>
              <cell>
                79
              </cell>
            </row>
            <row xml:id="i-EukAnEBSxpTCZosQdZoa8v">
              <cell>
                2:1
              </cell>
              <cell>
                Kustbevakningen
              </cell>
              <cell>
                +40
              </cell>
              <cell>
                +40
              </cell>
              <cell>
                +40
              </cell>
            </row>
            <row xml:id="i-RqHPDK9dQUK1efg8eBCs3X">
              <cell>
                2:7
              </cell>
              <cell>
                Myndigheten för samhällsskydd och beredskap
              </cell>
              <cell>
                +40
              </cell>
              <cell>
                +50
              </cell>
              <cell>
                +60
              </cell>
            </row>
            <row xml:id="i-LGj9PcJs7AXXRB6PiVDbGm">
              <cell>
                Summa
              </cell>
              <cell>
                1 865
              </cell>
              <cell>
                1 955
              </cell>
              <cell>
                1 935
              </cell>
            </row>
            <row xml:id="i-GgT5UaFgn1gv38LBMi4VX">
              <cell>
                Specificering av anslagsförändringar
              </cell>
            </row>
            <row xml:id="i-YD3FwAww533PTh3MSpmHL2">
              <cell>
                1:1
              </cell>
              <cell>
                Effektivisering av försvaret
              </cell>
              <cell>
                925
              </cell>
              <cell>
                950
              </cell>
              <cell>
                950
              </cell>
            </row>
            <row xml:id="i-QsZMPr2wntPQVtmQ15V89m">
              <cell>
                1:1
              </cell>
              <cell>
                Nationella skyddsstyrkorna
              </cell>
              <cell>
                +50
              </cell>
              <cell>
                +50
              </cell>
              <cell>
                +50
              </cell>
            </row>
            <row xml:id="i-NfkfAuce2xM2fodD7X6jSB">
              <cell>
                2:7
              </cell>
              <cell>
                Arbete med cyberhot och IT-säkerhet
              </cell>
              <cell>
                +30
              </cell>
              <cell>
                +40
              </cell>
              <cell>
                +50
              </cell>
            </row>
            <row xml:id="i-EWVXuJcmWrG8k8NYc5AB1C">
              <cell>
                Civilförsvarsförbundet
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
          </table>
        </div>
        <div xml:id="i-8oSzFg8myHew6bFthc4hZf" type="motContent">
          <head xml:id="i-YSVvCfipsbGRf7RhBHfXki" type="h2">
            2.1 Vidga synen på försvarspolitiken
          </head>
          <p xml:id="i-51QftWATPT8XRFv6ECPLoJ">
            Sedan mitten av 1990-talet har den säkerhetspolitiska situationen
            förändrats radikalt i vår omvärld. Den hotbild som finns idag
            är inte i första hand av militär natur. Men trots att det inte
            föreligger något invasionshot mot svenskt territorium syftande
            till ockupation av hela eller delar av vårt land är försvaret
            fortfarande i sin huvudsakliga struktur utformat för ett sådant
            hot. Vi menar att beredskapen för att möta andra icke-militära
            hot måste förbättras.
          </p>
          <p xml:id="i-4Ptnidd9k7T4mDpn7aCycB">
            Miljöpartiet har under lång tid konsekvent drivit linjen i försvarsutskottet
            och i riksdagens försvarsberedning om en vidgad hotbild. De hot
            som det svenska samhället står inför kan inte mötas med militära
            medel utan måste motverkas på en lång rad andra sätt.
          </p>
          <p xml:id="i-LJ1MtzkyTvScERCW6xZUes">
            Försvarsmakten står inför en rad stora utmaningar, både organisatoriska
            såväl som framtida säkerhetspolitiska utmaningar. Risken för skenande
            ekonomiska kostnader för både personalförsörjningen och materiel
            är stora. Vi noterar att regeringens underlag till riksdagen är
            undermåligt och det finns stora risker att soldatlönerna framöver
            tränger ut materielbudgeten. Riksdagen har fått väldigt lite information
            om ekonomin för det nya personalförsörjningssystemet. Regeringen
            hänvisar till en kommande proposition, men det hade varit önskvärt
            om informationen hade varit tillgänglig för riksdagen i och med
            presentationen av budgetpropositionen .
          </p>
          <head xml:id="i-Kf6sftd8gbQN3ENoitRxbk" type="h3">
            2.1.1 Förbandsverksamhet och beredskap 1:1
          </head>
          <p xml:id="i-HxUgJFUrWjXRPtkHEPB2JH">
            Miljöpartiet omprioriterar 875 miljoner kronor 2012 och 900 miljoner
            kronor de kommande två åren. Av dessa miljoner vill Miljöpartiet
            att Högkvarteret, som är alldeles för överdimensionerat, ska spara
            60 miljoner kronor per år under tre år. Samtidigt vill vi överföra
            medel, 50 miljoner kronor per år, de kommande tre åren på de nationella
            skyddsstyrkorna, som är underfinansierade med tanke på deras numerär
            och viktiga samhällsskyddande uppgifter.
          </p>
          <head xml:id="i-VrBTkTne2YGt9n6aTBUa9Y" type="h3">
            2.1.2 Fredsfrämjande förbandsinsatser 1:2
          </head>
          <p xml:id="i-KNkztkjiye77PJ8XMrGZNo">
            Miljöpartiet anser att det militära försvaret ska dimensioneras
            utifrån operativa behov och en realistisk hotbildsanalys. För
            överskådlig tid är dessa operativa behov deltagande i internationella
            krishanteringsuppgifter. Miljöpartiet anser att det är av vikt
            att Sverige ökar sin ambition att delta i fredsfrämjande verksamhet
            i FN:s regi. Aldrig någonsin har antalet svenska soldater, militärobservatörer
            och poliser i FN-tjänst varit så lågt som nu. Miljöpartiet prioriterar
            internationella insatser och ökar anslaget 1:2 med 40 miljoner
            kronor under 2012, 50 miljoner kronor år 2013 och 60 miljoner
            kronor 2014.
          </p>
          <head xml:id="i-YTeQQbwxUANduNYw6dyTD5" type="h3">
            2.1.3 Anskaffning av materiel och anläggningar 1:3
          </head>
          <p xml:id="i-G8g9EPfbz7kUrhfqsiXXFn">
            Miljöpartiet anser att utgifterna för materielförsörjningen kan
            reduceras mer än vad regeringen aviserat. Miljöpartiet omprioriterar
            därför 500 miljoner kronor under 2012 samt 550 miljoner kronor
            vardera för år 2013 och 2014. Gällande framtida uppgradering och
            anskaffning av JAS 39 Gripen E/F har regeringen inte redovisat
            de ekonomiska konsekvenserna för riksdagen och återfinns inte
            heller i Försvarsmaktens materielplan. Regeringen vältrar därmed
            över ansvaret för att finansiera JAS E/F på kommande riksdagar
            och skattebetalare. Miljöpartiet avslår bemyndigandet på investeringsplan
            gällande JAS 39 Gripen E/F, eftersom vi anser att innebörden av
            bemyndigandet strider mot regeringens egna materielförsörjningsstrategi.
          </p>
          <p xml:id="i-BjbuJMtsJmgh8LfcxJkoyN">
            Vidare avslår vi beställningsbemyndigandet för anslaget 1:3 på
            46 miljarder kronor med hänvisning till att materielredovisningen
            inte uppfyller de krav som utskottet enigt har begärt. Regering
            bör snarast återkomma till riksdagen med ny redovisning av beställningsbemyndigandet.
          </p>
          <head xml:id="i-WFFfqZMgncxPJCwNhAccb5" type="h3">
            2.1.4 Vidmakthållande, avveckling m.m. av materiel och anläggningar
            1:4
          </head>
          <p xml:id="i-JhEQiPXAZsvg41hA7bq2zU">
            Även på 1:4 Vidmakthållande, avveckling m.m. ser vi problem med
            regeringens redovisning. Miljöpartiet vill spara 500 miljoner
            kronor för 2012 respektive 2013. År 2014 drar vi ner anslagsbeloppet
            med 450 miljoner kronor.
          </p>
          <head xml:id="i-HCTD3haoczJXH4k7VYFoQ9" type="h3">
            2.1.5 Forskning och teknikutveckling 1:5
          </head>
          <p xml:id="i-Y2UwhkK4e8NsdHWqXtaQ8">
            Vi föreslår att anslaget minskas med 55 miljoner kronor år 2012
            samt 30 miljoner kronor 2013. År 2014 sparar vi 15 miljoner kronor.
          </p>
          <head xml:id="i-6nSBx5QnmavkDpCQRSeeP9" type="h3">
            2.1.6 Försvarets radioanstalt 1:8
          </head>
          <p xml:id="i-6ofsSKDTHVoUpa1stywGDi">
            FRA fyller en viktig funktion i försvaret och tillvaratagandet
            av Sveriges säkerhetspolitiska intressen. Det är därför förståeligt
            att viss teknikutveckling måste ske. Miljöpartiet är för ändamålet
            berett att avsätta 16 miljoner kronor, vilket är en minskning
            i förhållande till regeringen med 7 miljoner kronor. För 2012
            och 2013 minskar det med 66 respektive 91 miljoner kronor. Vi
            anser att 16 miljoner kronor är en rimlig årlig uppräkning.
          </p>
          <head xml:id="i-Ltfnx8N9TUk6FpeVwftscw" type="h3">
            2.1.7 Internationella materielsamarbeten, industrifrågor och
            exportstöd 1:11
          </head>
          <p xml:id="i-CSTfYwo6v7e7CdJRxssATc">
            Anslaget används bland annat för Försvarets materielverks tillhandahållande
            av resurser inom teknik- och materielförsörjning för stöd till
            regeringen. Frågor som industrifrågor och exportstöd hör snarare
            hemma inom andra utgiftsområden. Miljöpartiet sparar på detta
            anslag 10 miljoner kronor per år de kommande tre åren.
          </p>
          <head xml:id="i-WzggdeWvYrWWQ1deXx5yi1" type="h3">
            2.1.8 Försvarsexportmyndigheten 1:12
          </head>
          <p xml:id="i-LUFC6VsnMMYLWkz4Qu16VN">
            Miljöpartiet är av princip emot exportstöd till företag som tillverkar
            krigsmateriel och vill inte se att denna verksamhet ytterligare
            subventioneras av skattemedel. Miljöpartiet vill därför avveckla
            Försvarsexportmyndigheten.
          </p>
          <head xml:id="i-QAR82sdsbYCU8rwosXRSY2" type="h3">
            2.1.9 Kustbevakningen 2:1
          </head>
          <p xml:id="i-DctsdhR2dHWrNQBjTKoxF9">
            Miljöpartiet tilldelar Kustbevakningen ökade resurser till dess
            operativa verksamhet, 40 miljoner kronor per år de kommande tre
            åren. Vi anser att Kustbevakningen utför många prioriterade uppgifter,
            t.ex. deras ständiga beredskap för sjöräddning och förebyggande
            arbete mot miljöbrott och sanering vid utsläpp samt kontroll av
            fiskeförbud. Dessutom deltar Kustbevakningen i internationella
            insatser med sina spaningsflyg.
          </p>
          <head xml:id="i-Y7HjF79qD3BTZXKxomgQ3Q" type="h3">
            2.1.10 Förebyggande åtgärder mot jordskred och andra naturolyckor
            2:2
          </head>
          <p xml:id="i-MWAxyuenPbWAmoBKGXChsM">
            Anslaget används för att finansiera ersättning till kommuner
            för åtgärder som vidtas för att förebygga jordskred och andra
            naturolyckor. Miljöpartiet accepterar regeringens neddragning
            på anslaget 2:2. I Miljöpartiets stora satsning på icke-militära
            hot föreslår vi att 1 miljard kronor förs över från UO6 till UO20
            till klimatanpassningsåtgärder. Totalt blir det 1 miljard kronor
            fördelat över tre år (350, 350 respektive 300) Vi kallar denna
            satsning för klimatanpassningsmiljarden.
          </p>
          <p xml:id="i-3g95ATRKEBfSpEjpuvpmkH">
            Syftet med klimatanpassningsmiljarden är att den ska administreras
            av länsstyrelserna där kommuner kan ansöka om bidrag för klimatanpassning,
            exempelvis åtgärder mot extrema väderhändelser som översvämningar
            och långsiktiga klimatförändringar. Vi vill också ge SMHI i uppdrag
            att ta fram en nationell klimatanpassningsstrategi med tydliga
            och uppföljningsbara mål och årtal som respektive sektor kan jobba
            mot.
          </p>
          <head xml:id="i-9xyNKhiTrnwyUGRKCSWuUV" type="h3">
            2.1.11 Myndigheten för samhällsskydd och beredskap 2:7
          </head>
          <p xml:id="i-Fv3ZEctVcnxJcbbeLhWUaA">
            Myndigheten för samhällsskydd och beredskap fyller en viktig
            funktion i samhället. Bland annat ansvarar MSB för frågor om skydd
            mot olyckor, krisberedskap och civilt försvar. Vi tillför myndigheten
            40, 50 och 60 miljoner de kommande tre åren, varav 10 miljoner
            årligen återförs till Civilförsvaret som fått se sina anslag kraftigt
            nedskurna de senaste åren. De övriga pengarna ska gå till åtgärder
            för att hantera cyberhot och it-säkerhet. MSB kan samordna och
            fördela anslag till lämpliga myndigheter.
          </p>
          <head xml:id="i-GR8a4FAjpBrttDynFzuLBQ" type="h2">
            2.2 Överföring till utgiftsområde 5
          </head>
          <p xml:id="i-WkkAvJFfPsXAgPW7Ypj4sK">
            Reformeringen av försvaret måste fortsätta och anpassas efter
            de hotbilder som finns. Därför vill Miljöpartiet minska försvarets
            anslag och omfördela resurserna så att de på ett bättre sätt används
            till att stärka säkerheten i samhället.
          </p>
          <head xml:id="i-CBU13aM4GjYeotsPRd2xZK" type="h3">
            2.2.1 UO5 Fredsmiljonen 1:6
          </head>
          <p xml:id="i-5PMnr2UAV9WXw9fTxkLwvH">
            Regeringen har under de senaste åren skurit ner på anslaget till
            den så kallade fredsmiljonen, som administreras av Folke Bernadotteakademin.
            Sverige är en mycket stor exportör av vapen och neddragningen
            av fredsmiljonen sker samtidigt som den borgerliga regeringen
            dessutom har skapat en särskild myndighet för att sälja ännu mer.
            Det sänder helt fel signaler. Ur fonden fredsmiljonen kan organisationer
            som arbetar med fredsfrämjande, nedrustning etc. söka medel. Miljöpartiet
            vill därför öka medlen till fredsmiljonen. Totalt 15 miljoner
            kronor fördelas över tre år.
          </p>
          <head xml:id="i-3mWcV1aAer97q836qpafgS" type="h3">
            2.2.2 UO5 Sipri 1:7
          </head>
          <p xml:id="i-VE6Q9xcEHzuF4k134g7zjF">
            Stockholm International Peace Research Institute (Sipri) drabbades
            för något år sedan av en besparing på 5 miljoner kronor. Samtidigt
            fick institutet ett uppdrag att söka externa finansiärer. Fredsforskning
            är mycket prioriterat och Miljöpartiet menar att det är angeläget
            att fredsforskningen har en stabil finansiering och inte hänvisas
            till att arbeta i projektform. Vi återför därför 5 miljoner kronor
            i årets budget och lika mycket de kommande två åren.
          </p>
          <head xml:id="i-PjTwCxyQy5mu9DJF7hjjqs" type="h3">
            2.2.3 UO5 Östersjösamarbetet och den nordiska dimensionen 1:11
          </head>
          <p xml:id="i-LrL3PyRQvGjdFfDwx4F4cq">
            Den nordiska dimensionen och Östersjösamarbetet är två fundament
            för vår säkerhet. Det ekonomiska samarbetet och varuflödet förväntas
            i närtid öka betydligt i vårt område och sjötransportsystemet
            kommer att öka i motsvarande grad. Oljetransporterna beräknas
            uppta en betydande del av transporterna. Cirka 80 procent av jordens
            handelsflöden går via sjöfart och binder samman länderna. Den
            strategiskt viktigaste faktorn när det gäller beroenden finns
            inom energiområdet. EU:s program om motorvägar till sjöss kan
            vara en del av säkerheten för det ökade sjötransportsystemet i
            Östersjön. Men vi bör ta initiativ till att det byggs upp en oljeskyddsberedskap
            i anslutning till de planerade rutterna för oljetrafiken och detta
            bör ske i samverkan med övriga strandstater. Vi vill därför anslå
            10 miljoner kronor för samverkan kring Östersjön.
          </p>
          <p xml:id="i-VSdmjrh8ZxhVxWRKJycD5t">
            Arktis och Barents hav får en allt större strategisk betydelse,
            ur både säkerhetssynpunkt, handelssynpunkt och miljöskyddssynpunkt.
            I takt med att isarna smälter öppnar sig både nya möjligheter
            och hot. Det är viktigt att vi står rustade att möta dessa utmaningar
            och att vi också är beredda att prioritera samarbetet allra högst
            i norr. Miljöpartiet förstärker därför de anslag som specifikt
            går till detta område med 10 miljoner kronor.
          </p>
        </div>
        <div xml:id="i-2jo8MmfBCPaEhMduGGaZP2" type="signatureBlock">
          <list xml:id="i-H2v8FmpuFpCt5k3JGrvZEt">
            <item xml:id="i-W6pMsE3Mek1ChE7XCTUmtV" who="i-2EZPhWWR7yHztg3zN2aNvh" type="signature">
              Peter Rådberg (MP)
            </item>
            <item xml:id="i-Kdrb7XffQNdRdPDZX2YinC" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-Uv95fh87QEeV4Ex5c2g3Kw" who="i-SNtv8jZRB19Jr8oegj1mGK" type="signature">
              Esabelle Dingizian (MP)
            </item>
          </list>
        </div>
      </div>
    </body>
  </text>
</TEI>
