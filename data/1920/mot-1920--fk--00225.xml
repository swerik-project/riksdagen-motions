<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1920--fk--00225">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__225/mot_1920__fk__225-001.pdf"/>
      <fw xml:id="i-WBLRjVSFNMP4pHTe3cdMTh">
        Motioner i Första kammaren, Nr 225, 1
      </fw>
      <div xml:id="i-JW8DNK6d1L4LoAw9o2RYJw" type="motHeader">
        <div xml:id="i-S8xoQsVvg2y2yLGQ2xHrVh" type="motTitle"/>
        <div xml:id="i-2heU1ZaXgE5cYBZ1WYvNtm" type="motSubmissionInfo"/>
      </div>
      <div xml:id="i-WemiktMF1AdpJPNSdThWSe" type="motBody">
        <div xml:id="i-557k2atVT8WgJ67KTGmqdn">
          <p xml:id="i-E8axgYXHqwZnaeKHxGX4Zv">
            Nr 229.
          </p>
          <p xml:id="i-Q5Qb4P1BQ16jEB1vKX2HGo" type="titleString">
            Av herr Winberg, i anledning av Kungl. Maj:ts proposition an-
            gående Sveriges anslutning till nationernas förbund.
          </p>
          <p xml:id="i-3QHSRpw7aooSxQpmYyw8Xv">
            I Kungl. Maj:ts proposition nr 90 föreslås, att riksdagen må
            sam- tycka till, att Kungl. Maj:t avgiver förklaring, att Sverige
            ansluter sig till akten om nationernas förbund av den 28 juni
            1919. Det behöver knappast påpekas, att det ärende, som här förelagts
            riksdagen till avgörande, till innebörd och konsekvenser är av
            så stor betydelse, att det är sällan en lagstiftande församling
            ställes inför ett så betydelsefullt problem; däremot kan det kanske
            vara på sin plats att framhålla nödvändigheten därav, att när
            ett ärende av sådan räckvidd skall avgöras, detta då må ske på
            ett sätt som möjliggör, icke. allenast att den enskilde riksdagsmannen
            någorlunda har haft tillfälle att från olika synpunkter bedöma
            frågan, utan också att landets befolkning i sin helhet haft möjlighet
            att bilda sig en uppfattning i densamma, och att man framförallt
            av de i ärendet föreliggande handlingarna har möjlighet att fullt
            fatta, både vad saken i verkligheten rör sig om, dess syften och
            ändamål, arten och omfattningen av de förpliktelser ett bifall
            till den gjorda framställningen medför, liksom ock konsekvenserna
            av en avböjande ståndpunkt. Frågar man sig nu, huruvida i förevarande
            fall en sådan klarhet i detta avseende föreligger, så måste man
            svara ett obetingat nej. Synnerligen betecknande i detta avseende
            är hans excellens utrikes- ministerns kommentarer till förslaget.
            På nästan varje sida finner man uttryck av ovisshet om, vad förekommande
            stadganden innehålla eller avse, i uttryck sådana som: »Otydligt
            är även...» »”Är en sådan tolk- ning riktig ...,, »Man synes ha
            utgått ifrån...» o. s. v., vilket sanner-
          </p>
          <p xml:id="i-MbJAepZsiswWmKZu1Ascu1">
            Bihang till riksdagens protokoll 1920. 3 saml. 93 häft. (Nr 225)
            1
          </p>
          <pb facs="riksdagen-motions-pdf/data/1920/mot_1920__fk__225/mot_1920__fk__225-002.pdf"/>
          <fw xml:id="i-FYFS8XEfeSwhWVBxqgDqai">
            2 Motioner i Första kammaren, Nr 225,
          </fw>
          <p xml:id="i-UCVN7C6H1jicxHkYqKPwec">
            ligen icke ger intryck av, att hans excellens själv är på det
            klara med inne- börden av det förslag han här förordar riksdagens
            bifall till. Faktiskt är också, att om man icke, vid läsningen
            av den kungl. propositionen, på förhand haft sig bekant utrikesministerns
            ställning till frågan, så skulle man ha väntat, att han kommit
            fram till ett avstyrkande i stället för bifall, och man måste
            säga sig, att detta bifallsyrkande icke kommit som en logisk konsekvens
            av vad han i ärendet anfört, utan snarare ti trots av vad som
            anförts. Vid bedömande av det nu föreliggande förslaget om skapandet
            av ett nationernas förbund inskränka sig emellertid icke betänkligheterna
            till, att bestämmelserna i den föreliggande förbundsakten äro
            synnerligen svävande till form och innehåll; man måste också för
            ett rätt bedömande av frågan i dess helhet, även taga hänsyn till
            under vilka förhållanden hela detta förslag framkommit. Gör man
            det, så skall man snart bli övertygad därom, att de väsentligaste
            förutsättningarna här saknas för, att förbundet som sådant skall
            kunna inom sig samla alla nationer, liksom ock för att det skall
            utgöra en garanti för fred och demokratisk utveck- ling. Snarare
            torde det, på grund av sättet för dess tillkomst och dess karaktär
            av ett instrument för en av de 1 kriget agerande stormaktsgrupper-
            nas intressen, just genom denna sin ensidighet, komma att utgöra
            ett hinder för skapandet av ett verkligt folkens förbund, på samma
            gång som det icke kommer att i väsentlig grad minska spänningen
            på det utrikes- politiska området, utan snarare vidmakthålla och
            skärpa densamma. Det äger sin fulla riktighet vad hans excellens
            utrikesministern er- inrar om på sidan 20 i den kungl. propositionen,
            att de omedelbara intrycken av världskrigets olyckor och lidanden
            varit en mäktigt bidra- gande orsak till att hos folken skapa
            de psykologiska förutsättningarna, utan vilka tillkomsten av ett
            nationernas förbund icke skulle varit möj- lig, men lika säkert
            torde också vara, att ansvaret kommer att drabba dem hårt, vilka,
            utnyttjande denna psykologiska förutsättning, till en oigenkännlig
            karrikatyr förvrängt denna i och för sig vackra och för mänsklighetens
            fredliga utveckling betydelsefulla tanke på sätt här skett för
            främjande av egna intressen. Den första och på samma gång också
            avgörande anmärkningen man i detta sammanhang måste rikta mot
            det taktiska tillvägagångs- sättet, man i detta fall använt sig
            av, då det gällde att skapa ett natio- nernas förbund, det är,
            att själva förbundsakten sammankopplats med och utgör en integrerande
            del av de fredsvillkor, som de i kriget segrande mak- terna diktatoriskt
            fastställt och påtvingat de besegrade, liksom också för- bundsaktens
            innehåll ensidigt fastställts av segrarna, utan att vare sig
          </p>
          <pb facs="riksdagen-motions-pdf/data/1920/mot_1920__fk__225/mot_1920__fk__225-003.pdf"/>
          <fw xml:id="i-R3i5wxwwEt7N5ubKk74H7s">
            Motioner i Första kammaren, Nr 225. 3
          </fw>
          <p xml:id="i-XZ5L7njHiGnYAx5bncjUTa">
            de besegrade folken eller ens de neutrala därvidlag haft något
            verkligt inflytande. Redan en sådan taktisk oformlighet kan i
            och för sig vara till- räcklig att döma det här föreliggande projektet
            såsom en fullständigt oduglig grund för skapande av ett verkligt
            folkens förbund, alldeles oav- sett själva förbundsaktens bestämmelser
            1 övrigt. Härtill kommer emellertid en annan omständighet, som
            särskilt för de neutrala stater, vilka nu utan vidare inbjudas
            att reservationslöst ansluta sig till det föreliggande förslaget
            om ett nationernas förbund, är av synnerligen stor betydelse,
            nämligen frågan: vilka förpliktelser och vilket ansvar ikläda
            sig dessa nationer ifråga om den ingångna fredstrak- tatens uppfyllande?
            Hans excellens utrikesministern gör därvidlag gällande, att några
            förpliktelser vare sig i ena eller andra avseendet påtaga sig
            icke dessa stater, och alla påståenden i motsatt riktning måste
            enligt hans förmenande sakna varje grund. Det må emellertid ursäktas
            den, som för sakens bedömande icke har andra källor att tillgå
            än innehållet i den kungl. propositionen plus vad som i den allmänna
            tidningsdebatten i ärendet förekommit, ifall han inte så utan
            vidare känner sig lugnad av dessa utrikesministerns försäkringar.
            Mot dessa kan nämligen ställas uttalanden av framskjutna politiska
            personligheter både i Frankrike och England, vilka själva varit
            med om att ge både form och innehåll, både åt förbundsaktens bestäm-
            melser och själva fredstraktatens. När dessa som sin mening uttala,
            att en av de förnämsta fördelarna med nationernas förbund var,
            att detta komme att bli ett verksamt medel att förmå Tyskland
            att uppfylla de i fredstraktaten stipulerade villkoren, då får
            man verkligen ursäkta, ifall man icke känner sig äga tillräcklig
            trygghet i vad utrikesministern i det lilla Sverige i detta avseende
            försäkrat. För övrigt kan man fråga sig, är det över huvud möjligt
            för de neutrala stater, som under här givna förhållanden ansluta
            sig till na- tionernas förbund, att stå fullständigt utanför de
            komplikationer, som kunna komma att inträffa, med hänsyn till
            fredsvillkorens uppfyllande? Sådant synes mig alldeles omöjligt.
            Redan den omständigheten, att förbundsakten ingår som en del av
            fredstraktaterna, gör det ofrån- komligt, att de stater, vilka
            mer eller mindre frivilligt ansluta sig, i varje fall komma att
            moraliskt ställa sig solidariska med vad i fredsvillkoren stipulerats,
            och just till följd därav kunna de icke heller undandraga sig
            ansvaret för, att dessa bestämmelser också komma att uppfyllas.
            Men det kommer säkerligen här icke att stanna vid det moraliska
            an- svaret. Mycket talar för att detta ansvar också kommer att
            utvidgas
          </p>
          <pb facs="riksdagen-motions-pdf/data/1920/mot_1920__fk__225/mot_1920__fk__225-004.pdf"/>
          <fw xml:id="i-Kzvc4a64AbHNkKkZquzYQF">
            4 Motioner i Första kammaren, Nr 225.
          </fw>
          <p xml:id="i-6QKebgg33ZMHVE7kqDAKsi">
            till det rent realpolitiska. I varje fall lämnar icke förbundstraktatens
            innehåll några klara belägg för en motsatt uppfattning. Går man
            så att granska innehållet i de ingångna fredsfördragen, så tala
            dessa mera för än mot den mening jag här framhållit, i det att
            de i mycket vidsträckt omfattning just överlämnat åt nationernas
            förbund att reglera en hel del nog så viktiga spörsmål i samband
            med fredsslutet. Det synes mig vara alldeles ofrånkomligt, att
            innan man kan be- gära att vårt folk skall säga ja till den nu
            föreliggande inbjudningen, man kan klart och tydligt visa, att
            några farhågor i den av mig här angivna riktningen icke föreligga.
            Brister man därvidlag i bevisföringen och enligt min mening så
            har man i det avseendet hittills brustit — då är det ansvarslöst
            att trots detta likväl med all gevalt vilja genom- driva förslaget.
            Det duger icke heller att göra gällande, att det är deras sak,
            vilka anse, att en sådan fara föreligger, vilka här skola prestera
            bevis för sin mening. Bevisskyldigheten ligger här på den motsatta
            sidan. Vid det avgörande beslutets fattande måste man sålunda
            räkna med, att ett inträde betyder, att man också i rätt vidsträckt
            grad åtager sig förpliktelser, att de ingångna fredsfördragen
            till punkt och pricka uppfyllas, hur orättvisa dessa i vissa avseenden
            möjligen kunna förefalla. De som från denna utgångspunkt anse
            sig kunna rösta ja, de må ha rätt att göra det, men man har icke
            rätt att här gå omkring en så viktig fråga eller söka inbilla
            någon, att ingen som helst risk här före- ligger; gör man det,
            då handlar man i verkligheten ansvarslöst. Förutom vad här sagts,
            rörande risken av inblandning i de mellan- havanden, vilka de
            i världskriget kämpande parterna nu stå till var- andra, kan det
            också vara på sin plats att söka bedöma, vilken bety- delse det
            nu planerade nationernas förbund kan komma att få på de utrikespolitiska
            förhållandena för framtiden, särskilt med hänsyn till vårt lands
            ställning och läge. I det sammanhanget kan det vara af intresse
            att anföra, vad hans excellens utrikesministern på sidan 7 i den
            kungl. propositionen säger om den efter Wienkongressen tillkomna
            &gt;heliga alli- ansem. Han framhåller där, att alliansen blev
            i själva verket endast »en stormaktssammanslutning till skydd
            för den absoluta monarkin och därmed i viss mån till bekämpande
            av tidens friare riktningar inom statslivet». Om man utbyter uttrycket
            den absoluta monarkin mot den storfinansiella och politiska reaktionens
            intressen i allmänhet och det engelska imperiets i synnerhet,
            så har man en i koncentrerad form given karakteristik av denna
            en sen tids arvtagare till den &gt;heliga alliansens» traditioner,
            vilken säkerligen också är avsedd att bekämpa »&gt;»tidens friare
          </p>
          <pb facs="riksdagen-motions-pdf/data/1920/mot_1920__fk__225/mot_1920__fk__225-005.pdf"/>
          <fw xml:id="i-ByM2opnBsn7vpJRoNifPa4">
            Motioner i Första kammaren, Nr 225. 5 riktningar». Detta sakförhållande
            ändras icke av det faktum, att man denna gång söker att segla
            under demokratiens ofta missbrukade flagg. Att det nationernas
            förbund, varom här är fråga, aldrig i verklig- heten kommer att
            svara mot namnet, har jag redan framhållit. Det en- sidiga sätt,
            på vilket det startat tillika med den omständigheten, att ett
            flertal av de större staterna avsiktligt ställts utanför redan
            från början, såsom "Tyskland, Ryssland m. fl., torde till fullo
            bestyrka detta, vartill sedan kommer, att sådana stater som Kina
            ställt sig utanför, och att mycket talar för, att Amerika skall
            göra detsamma. Allt detta visar tydligt, hur omöjligt det blir
            att på allvar göra gällande, att detta pro- Jekt blir annat än
            en sammanslutning av! vissa makter. Under sådana förhållanden
            kommer den också att som logiskt komplement få en annan maktkombination,
            i huvudsak bestående av de,som antingen här icke till- låtits
            att vara med eller som självvilligt ställt sig utanför. Detta
            måste man ha klart för sig, när man går att taga ståndpunkt till
            här förelig- gande förslag. Det har tidigare ansetts, att det
            för Sveriges vidkom- mande vore lyckligast att stå utanför de
            olika storpolitiska maktkombina- tionerna, och det är en ödets
            ironi, att det skulle bliva en s. k. vänster- regering, som skulle
            framlägga förslag om ett avsteg från denna säker- ligen kloka
            politik. De konsekvenser, som komme att följa på beträdande av
            en dylik allianspolitikens väg, torde för närvarande vara omöjliga
            att överskåda. Förutom vad här redan anförts rörande förhållandet
            till de i kriget be- segrade folken, bör man också söka bilda
            sig en föreställning om, för vilka uppgifter allt i övrigt den
            nu startade maktkonstellationen kan komma att utnyttjas. I detta
            avseende är det nog ingen tillfällighet, att England är den makt
            som tillika med Frankrike i huvudsak får till- skrivas detta förbunds
            tillkomst. Så vitt man nu kan bedöma, torde där- vid tre huvudsynpunkter
            gjort sig gällande: för det första har man an- sett att genom
            en dylik konsolidering skulle man erhålla ett starkt mo- raliskt
            stöd för utkrävande av fredstraktatens bestämmelser till det yttersta;
            för det andra skulle man få ett värdefullt tillskott för att ännu
            en tid kunna uppehålla det engelska världsimperiet, vilket under
            senare tiden alltmer och mer börjat knaka i fogarna; och sist
            men icke minst skulle man med mera samlad kraft kunna uppträda
            mot alla inrepolitiska rörelser, som hotade att störa den »bestående
            samhällsordningen&gt;. Här kan vara på sin plats att framställa
            ett par frågor till be- svarande av dem, vilka nu yrka på vår
            omedelbara anslutning till detta dödfödda projekt. Vilken ställning
            kan det tänkas, att detta folkens för- bund skulle komma att intaga,
            för den händelse Indiens folk inom en
          </fw>
          <pb facs="riksdagen-motions-pdf/data/1920/mot_1920__fk__225/mot_1920__fk__225-006.pdf"/>
          <fw xml:id="i-45j3be5V984J2WeUD6m54t">
            6 Motioner i Första kammaren, Nr 220.
          </fw>
          <p xml:id="i-VdTq3KCHHyACN7dXrgqskG">
            nära framtid skulle finna det olämpligt att längre stå under
            engelskt välde och utan vidare proklamera sitt oberoende av England?
            En sådan handling kunde väl knappast försiggå utan att föregås
            av öppen kamp mellan dessa båda parter. Förefaller det icke ganska
            antagligt, att det höga rådet då skulle resolvera, att Indiens
            folk brutit freden med England och i övrigt uppträtt på ett sätt
            som hotar freden, vadan det måste anses vara förbundets skyldighet
            att här inskrida och &gt;återställa ordningen». Det förefaller
            ganska naturligt, att de herrar som komma att dirigera detta förbund
            utan betänkande skulle komma att intaga en sådan ståndpunkt. Eller
            ock ett annat exempel, som ligger oss närmare och för vårt land
            kan ha den allra största betydelse. Vilka garantier kunna givas
            för, att icke ententemakterna, sedan de erhållit stödet av ett
            s. k. nationernas förbund, med utnyttjande av detta stöd, komma
            att upptaga den kamp mot Ryssland, som de hittills icke mäktat
            föra till ett för dem tillfreds- ställande resultat. Med kännedom
            om ententeherrarnas hittills förda po- lik skulle det åtminstone
            icke förvåna mig, ifall de en vacker dag för- klarade, att det
            republikanska Ryssland utgör en fara för den politiska harmonien
            i Europa, och att man därför måste medverka till en sådan tingens
            ordning i detta land, att det kan upptagas i förbundet. Skulle
            man komma att slå in på en sådan politik, då först komme vårt
            land att indragas i en häxdans, varur det säkerligen icke skulle
            gå utan att vara illa tilltygat. Eller antag att så omfattande
            revolutionära rörelser uppstå inom ett till förbundet anslutet
            land, att den s. k. bestående ordningen hotas, att mer eller mindre
            grundligt rubbas, skulle det höga rådet stå som overksam åskådare
            till detta, även om det däri såge en fara för att få sina politiska
            cirklar rubbade? Säkerligen icke. Det är just det beteck- nande
            med den s. k. förbundsakten, att den lämnar icke bestämda ga-
            ramtier för något, men lämnar möjligheter för allting. Vid sådant
            förhållande kan jag väl förstå, att de i kriget segrande ländernas
            politiker och statsmän, under de psykologiska inverkningarna av
            krigshetsen och segeryran, icke sett klarare, än att de kunnat
            komma med ett förslag som detta och utgiva det som en grundval
            till samarbete mellan folken. Vad jag däremot icke förstår det
            är, att framstående per- soner i neutrala länder, vilka icke varit
            utsatta för denna krigshypnosens direkta påverkan kunna utan vidare
            förorda, att vårt land inlåter sig på sådana äventyrligheter,
            som det utan tvivel innebär, ifall vi ingå i detta förbund. Möjligen
            skulle jag t. o. m. kunna förstå, att de, som företräda en
          </p>
          <pb facs="riksdagen-motions-pdf/data/1920/mot_1920__fk__225/mot_1920__fk__225-007.pdf"/>
          <fw xml:id="i-TvCTGn8CbJN7jS1JV49pwY">
            Motioner i Första kammaren, Nr 225. 7
          </fw>
          <p xml:id="i-9pk7M7ZdzydYXKi7EKo2sH">
            konservativ för att inte säga rent reaktionär uppfattning i politiska
            frågor, ingenting vidare skulle ha att invända mot en sådan anslutning,
            då huvuduppgiften för denna sammanslutning uppenbarligen kommer-
            att bli en konsolidering av de reaktionära krafter, vilka ännu
            behärska världen, icke minst den del av världen, som utgick som
            segare ur kriget, dikterat fredsvillkoren, och stått fadder för
            det missfoster som kallas nationernas förbund. Fullkomligt omöjligt
            är det emellertid att förstå, hurusom demo- kratiens, för att
            inte tala om socialdemokratiens representanter utan vidare kunna
            förorda något till sina syften så rent reaktionärt och den politiska
            utvecklingen hämmande, som denna de segrande stormakternas förening
            för egna fördelar och intressen. Det skall aldrig gå att förneka,
            att de krafter som här stödjas, det är just desamma mot vilka
            mänskligheten och den verkliga demokratien hittills fört och allt
            fortfarande kommer att föra en oförsonlig kamp. Att lämna sitt
            stöd till dessa krafter, det är sålunda att bekämpa demokratiens
            och framförallt socialismens sak. Till vad som här redan framhållits
            kommer så den i och för sig nära nog avgörande anmärkningen, att
            man här haft så brått med hela saken, att man icke kunnat medgiva
            tillräcklig tid för frågans behand- ling på ett fullt tillfredsställande
            sätt. Det är ju något rent av upp- rörande denna skandalösa brådska,
            då det gäller en fråga av så in- gripande betydelse som denna.
            Skall detta vara bevis för den så mycket omtalade demokratien
            från ententehåll, då har man anledning be gud bevara sig från
            den sorts demokrati. Jag skulle vilja sammanfatta de skäl, vilka
            Jag anser tala för ett avslag på den föreliggande propositionen
            i denna fråga, i korthet på föl- Jande sätt: | 1) Det föreliggande
            förslaget till ett nationernas förbund är direkt sammankopplat
            med fredsuppgörelsens bestämmelser, har diktatoriskt ut- formats
            av den part som avgick med seger, vilket medför, dels att de stater
            som ingå i detsamma, jämväl måste anses åtaga sig vissa för- pliktelser
            med avseende å fredsbestämmelsernas uppfyllande, dels är det av
            denna anledning fullkomligt uteslutet, att detta förslag någonsin
            kan bli ett folkens förbund i verklig mening, då det inte ens
            lämnar tillträde för alla stater, i varje fall inte förrän en
            del av dem genomgått en viss &gt;tvångsuppfostran&gt;. 2) Såväl
            av förbundsaktens innehåll som ännu mer med hänsyn till under
            vilka förhållanden detta förslag framkommit framgår alltför tyd-
            ligt, att förslaget i huvudsak avser att stödja vissa europeiska
            stor- makter och deras imperialistiska politik, och att det icke
            finnes någon som
          </p>
          <pb facs="riksdagen-motions-pdf/data/1920/mot_1920__fk__225/mot_1920__fk__225-008.pdf"/>
          <fw xml:id="i-SYGpCT76wxPkYKfthJz9sx">
            8 Motioner i Första kammaren, Nr 225.
          </fw>
          <p xml:id="i-YMSZeV4pYCheKkYx7FDei6">
            helst anledning för ett land som vårt att genom sin anslutning
            påtagaå sig de risker i såväl ena som andra avseendet, som ett
            direkt stödjande av sådana politiska maktkombinationer skulle
            komma att medföra, utan att vi kunde spela någon annan roll än
            den lydige betjäntens, och att man minst från den svenska arbetarklassens
            sida har anledning att lämna sitt stöd åt detta försök att för
            en längre eller kortare tid stödja de re- aktionära krafter, vilka
            uppenbarligen stå bakom detta förslag. 3) Att den för behandling
            av detta utomordentligt viktiga spörsmål anslagna tiden är alldeles
            för knappt tillmätt för att medgiva den in- gående prövning, som
            måste föregå ett besluts fattande, och att det utan att en sådan
            allsidig prövning medgives skulle vara lättsinnigt att binda vårt
            land och folk på sätt här ifrågasatts. Jag har här med avsikt
            uraktlåtit att ingå på någon närmare de- taljkritik av förbundsaktens
            bestämmelser, detta dels av den anledning, att sådan detaljkritik
            redan framförts från annat håll, dels ock därför, att det för
            mig icke är avgörande, huruvida vissa av dess paragrafer äro mer
            eller mindre tillfredsställande; avgörande är däremot, att hela
            för- slaget från början blivit lagt på felaktig grund, och måste
            därför också från början vara dömt att misslyckas. . Man har emellertid
            från de entusiastiska anhängarna av detta pro- jekt bl. a. framhållit,
            att det skulle innebära en risk att nu avslå den gjorda inbjudan.
            Jag kan icke förstå vari denna risk skulle bestå i annan mån än
            att vi med ett avslag avstode från rätten, att bli &gt;ur- sprunglig&gt;
            medlem i detta förbund. Den förmånen synes mig emellertid att
            vi med ganska stort jämnmod kunna avstå från, då vi därmed vinna
            den omjämförligt större fördelen att åtminstone kunna på ett tillfreds-
            ställande sätt hinna närmare behandla ärendet och därtill avvakta,
            hur en del andra nationer komma att ställa sig till denna fråga.
            Någon synnerligen stor olägenhet kan sålunda en sådan avvaktande
            ståndpunkt knappast innebära. För så vitt nämligen, att det icke
            är meningen att på något hårdhänt sätt bestraffa dem, som icke
            inom påbjuden tid anmäla sitt inträde. Så kan väl emellertid knappast
            vara meningen, men skulle så mot all förmodan vara fallet, ja
            då ha vi dubbel anledning att dröja i det längsta, innan vi inträda
            i ett sällskap, där man vill tillämpa en dylik minoritetsdiktatur.
            På grund av vad här anförts får jag hemställa, att riksdagen,
            med anledning av Kungl. Maj:s proposition nr 90, må för sin del
            avgiva föl- jande svar å den mottagna inbjudan att inträda i nationernas
            förbund:
          </p>
          <pb facs="riksdagen-motions-pdf/data/1920/mot_1920__fk__225/mot_1920__fk__225-009.pdf"/>
          <fw xml:id="i-5mnb2mFJzoGGCX2fUgxHT4">
            Motioner i Första kammaren, Nr 225. 9
          </fw>
          <p xml:id="i-GwATGNazKYLsHMsgyLRmMn">
            Då riksdagen för sin del finner, att det nu före- liggande förslaget
            till bildande av ett nationernas för- bund saknar en del av de
            viktiga förutsättningar, utan vilka en sådan sammanslutning aldrig
            kan bli ett verk- ligt folkens förbund, med tillträde för samtliga
            nationer, och på grund härav, i ställét för att utgöra en garanti
            för fred och samarbete, snarare kommer att ge upp- slag till olika
            politiska maktkombinationer med därav följande fortsatta rustningar
            och konflikter, i vilka vårt land varken bör eller kan engagera
            sig, och då vidare den för behandling av detta ärende tillmätta
            tidsfristen icke medgivit de allsidiga prövningar av detsamma,
            som ärendets vikt skulle kräva; anser sig riksdagen icke kunna
            biträda Kungl. Maj:ts förslag om Sveriges anslutning till akten
            om nationernas förbund av den 28 juni 1919.
          </p>
          <p xml:id="i-LJD8CCeSf4jNCcJ254nd6t" type="date">
            Stockholm den 21 februari 1920.
          </p>
          <div xml:id="i-9oUUGeCKVNDCy7pnNDFb83" type="signatureBlock">
            <list xml:id="i-jBb6daLhMxC6LbxvYYEny">
              <item xml:id="i-Xuf3L5mRgSwLnkiWxvTK1h" who="unknown" type="signature">
                | C Winberg
              </item>
            </list>
          </div>
          <p xml:id="i-5DsAwso4DRFGvAoTBU6mfK">
            Bihang till riksdagens protokoll 1920. 3 saml. 393 häft. (Nr
            225.) 2
          </p>
        </div>
      </div>
    </body>
  </text>
</TEI>
