<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1931--fk--00131">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__131/mot_1931__fk__131-001.pdf"/>
      <fw xml:id="i-TbKgdJMjF1sD41K8pCLDrP">
        Motioner i Första kammaren, Nr 131.
      </fw>
      <div xml:id="i-BEN5MTtkc2iPUrqvLUK3qW" type="motHeader">
        <div xml:id="i-G33jVaGVuMKV76rwLZE6C" type="motTitle"/>
        <div xml:id="i-6oArFtMHmNx6m9PyP28RuP" type="motSubmissionInfo"/>
      </div>
      <div xml:id="i-FWZknzy8v5Jm1WVpT5q9KB" type="motBody">
        <div xml:id="i-9q1jqik4Hx4GGU1iKyS5Ph">
          <p xml:id="i-JBU7HBJ9H2gNjSvPdmamW6">
            nn
          </p>
          <p xml:id="i-P4BGmkA7xSna7MWx43F2Hk">
            Nr 131.
          </p>
          <p xml:id="i-DbTmaxUjAGVWh1FZA572RH">
            Av herr Nilsson, Petrus, m. fl., om rätt för utomstående vid
            arbets- konflikter till skadestånd för skada genom blockad, bojkott
            eller andra stridsåtgärder.
          </p>
          <p xml:id="i-K5YbWt6PZi1TD3huF7YfN4">
            Det är allmän bekant, att ej sällan fall förekomma, då tredje
            man, som helt och hållet står utanför en arbetskonflikt och ej
            har något intresse däri, tillfogas skada genom blockad, bojkott
            eller andra stridsåtgärder, som från de i arbetskonflikten invecklade
            parternas sida riktas mot honom. Ofta är den ekonomiska skada,
            som sålunda tillskyndas en utomstående genom åtgärder, som riktas
            mot honom, för honom mycket kännbar, stundom rent av ödeläggande
            för hans framtid. Denna skada tillfogas ej sällan personer, endast
            av den anledning, att de utöva medborgerliga rättigheter, som
            tillerkänts dem i svensk lag och som ingå i den medborgerliga
            frihet, vilken vårt folk åt sig förvärvat. Det ligger i sakens
            natur, att det i många fall är värnlösa eller föga motståndskraftiga
            personer, som träffas av dylika åtgärder. En av statens viktigaste
            uppgifter är att meddela rättsskydd åt medbor- gare i den omfattning,
            som erfordras för upprätthållande av den medborgerliga säkerheten.
            Erfarenheten har visat, att en stat, som försummar denna upp-
            gift, utsätter sig för att inom staten uppstå mäktiga privata
            organisationer, vilka övertaga vården om rättsskyddet med utomrättsliga
            medel och ej sällan växa statsmakten över huvudet. Ur principiell
            synpunkt är det icke en tillfredsställande utväg att, såsom från
            visst håll ifrågasatts, göra den ekonomiska tryggheten för en
            medbor- gare, som står helt och hållet utanför en arbetskonflikt,
            beroende av de stri- dande arbetar- och arbetsgivarorganisationernas
            goda vilja. En dylik lösning av rättsskyddsproblemet skulle innebära
            en undfallenhet av säregen art från statens sida. Såsom erfarenheten
            ger vid handen, finnes ej heller utsikt, att den enskildes berättigade
            intresse av rättsskydd på detta sätt skall säkerställas. En lagstiftning
            för att skydda tredje mans neutralitet vid arbetskonflik- ter
            synes i vårt land ej längre kunna umbäras. Vid en dylik lagstiftning
            bör man tydligen undvika att på något som helst sätt utforma den
            till ett vapen mot vare sig arbetarnes eller arbetsgivarnes organisationer
            eller att giva den karaktären av strafflag. | Den ifrågasatta
            lagstiftningen synes böra begränsas till att meddela regler om
            skadeståndsskyidighet gentemot tredje man. En dylik skyldighet
            torde böra inträda huvudsakligen i de fall,
          </p>
          <pb facs="riksdagen-motions-pdf/data/1931/mot_1931__fk__131/mot_1931__fk__131-002.pdf"/>
          <fw xml:id="i-84jZ4rN112R3hYu8qiQtUo">
            6 Motioner i Första kammaren, Nr 131.
          </fw>
          <p xml:id="i-4ASv7A7U19MBwL74sVySQD">
            1) att blockad, bojkott eller annan därmed jämförlig stridsåtgärd
            vid- tages för att vid arbetskonflikt med kränkning av föreningsrätten
            tvinga nå- gon, som står utanför konflikten, att inträda i eller
            utträda ur organisation av arbetare eller arbetsgivare eller 2)
            att dylik stridsåtgärd tillgripes för att tvinga sådan person
            att under- kasta sig ekonomiska uppoffringar för att understödja
            endera parten eller 3) då maning i en eller annan form att deltaga
            i stridsåtgärd ställes till annan än den stridande organisationens
            medlemmar. Enligt meddelande i den till årets riksdag avgivna
            berättelsen om vad i rikets styrelse sig tilldragit pågår inom
            socialdepartementet utredning rö- rande vissa med frågan om tredje
            mans rätt till neutralitet i arbetstvister sam- manhängande spörsmål.
            Det framgår ej av de lämnade uppgifterna, när detta utredningsarbete
            kan antagas bli slutfört. Ej heller föreligger säker anledning
            att förvänta, att regeringen på grundvalen av ifrågavarande utredning
            inom den närmaste tiden kommer att förelägga riksdagen förslag
            i ärendet. Skäl synas därför förefinnas, att riksdagen anger den
            ståndpunkt, riksdagen intager med avseende å önskvärdheten att
            snarast möjligt förslag i ärendet förelägges riksdagen. Med stöd
            av vad sålunda anförts hemställes,
          </p>
          <p xml:id="i-Q3itcpbwsSCbP3WLSgZgRa">
            att riksdagen måtte i skrivelse till Kungl. Maj:t anhålla, att
            Kungl. Maj:t ville föranstalta om utredning rörande lag- stiftningsåtgärder
            för att bereda rätt till skadestånd för den, som helt och hållet
            står utanför arbetskonflikt, men likväl oförskyllt tillfogas skada
            genom blockad, bojkott eller andra stridsåtgärder, som riktas
            mot honom samt snarast möjligt för riksdagen framlägga förslag
            i ärendet.
          </p>
          <p xml:id="i-3EC6bKgAVGY48sVzShJaWr" type="date">
            Stockholm den 22 januari 1931.
          </p>
          <p xml:id="i-46hBQjJfFtwFXScrCCd2vx" type="signatureBlock">
            Petrus Nilsson.
          </p>
          <p xml:id="i-2FgrytGPNFQvVg91W2rTtg">
            Oscar Ericson. Joh. Johansson, L. Tjällgren. Friggeråker. Alexander
            Nilsson. And. Henriksson. J. A. Larsson.
          </p>
          <p xml:id="i-56MtFg9PcY6G8BtNERyB4e">
            Per Andersson. Fr. Julin. Karl Andersson.
          </p>
        </div>
      </div>
    </body>
  </text>
</TEI>
