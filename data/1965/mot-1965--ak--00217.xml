<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00217">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__217/mot_1965__ak__217-001.pdf"/>
      <fw xml:id="i-3ZrPPpdaCJNnDZwUGwLYnc">
        Motioner i Andra kammaren, nr 217 år 1965 T
      </fw>
      <div xml:id="i-4xFVYcejHeGaGGVyjV8aTb" type="motHeader">
        <div xml:id="i-L2BoDj1Hzdb44HBFRdXFRk" type="motTitle"/>
        <div xml:id="i-FQ9BVAPWQDd8KjaKJtv3sP" type="motSubmissionInfo"/>
      </div>
      <div xml:id="i-8AWKxJ1ziJADLtdXsRjPS4" type="motBody">
        <div xml:id="i-WLATDPmTuANgGJbVoWRhHb">
          <p xml:id="i-TW4DuQ2HcGh9RABEa1pZp9">
            Nr 217 Av herr Ståhl, om stöd åt fria idé- och kulturtidskrifter.
          </p>
          <p xml:id="i-3Wdr8azX1RpJLrGGHxKik6">
            I årets statsverksproposition, ecklesiastikdepartementet, bil.
            10, s. ä2, föreslår föredragande departementschefen, att för innevarande
            budgetår liksom för det nu löpande skall anvisas ett belopp på
            sammanlagt 43 000 kronor för stöd av kulturella publikationer
            och tidskrifter. Enligt vad jag inhämtat disponerades härav för
            detta budgetår 4000 kronor till ett special- nummer av tidskriften
            Musikrevy, 35 000 kronor som anslag till tidskriften Ord och Bild
            samt återstående 4 000 kronor som bidrag till Svenska FN-för-
            bundet för utgivning av den utrikespolitiska tidskriften Världshorisont.
            Det torde finnas anledning förmoda, att beloppet avses bli disponerat
            på ungefär samma sätt för nästkommande budgetår. Att beloppet
            upptagits oförändrat synes ge vid handen, att det icke un- der
            budgetbehandlingen varit föremål för särskild omprövning. Här
            skall genast uttryckas livlig tillfredsställelse över att ett
            så pass hyggligt bidrag kunnat lämnas till Ord och Bild, som i
            annat fall torde ha drabbats av ned- läggning, eftersom förlusterna
            är stora och tidskriftens särskilda stödföre- ning får allt svårare
            att täcka de ständigt växande kostnaderna. Den ekono- miska situationen
            för våra kulturella tidskrifter har de senaste åren blivit alltmer
            prekär. Hur allvarligt man måste bedöma möjligheterna för den
            viktiga del av vårt kulturliv, som de fria tidskrifterna utgör,
            att med egna krafter leva vidare framgår redan därav, att tre
            av våra största och mest betydelsefulla kulturtidskrifter just
            vid detta årsskifte måst nedläggas, nämligen Perspektiv, utgiven
            av Svenska lantbruksförbundet, Samtid och Framtid, under många
            år finansierad av bokförlaget Natur och Kultur, samt tidskriften
            Rondo, från början fristående men under senaste år utgiven av
            Bonniers förlag. Den förlust för vårt kulturliv, som dessa tidskrifters
            försvinnande utgör, innebär tyvärr icke en enstaka händelse. En
            formlig digerdöd har härjat vår tidskriftsflora alltsedan 1920-talet,
            då vårt kulturliv började uppnå den bredd och intensitet, som
            är förutsättningen för dess fortbestånd och till- växt. En värdefull
            men också nedslående kartläggning av våra kulturella tidskrifters
            obeständighet finns redovisad i Åke Runnqvists lilla arbete Litterära
            tidskrifter 1920—60. En mängd sådana tidskrifter har sprungit
            fram ur ett behov särskilt hos våra yngre ännu icke etablerade
            författare och skalder att få sina synpunkter och nya värderingar
            förda till torgs,
          </p>
          <pb facs="riksdagen-motions-pdf/data/1965/mot_1965__ak__217/mot_1965__ak__217-002.pdf"/>
          <fw xml:id="i-5AtzbCCjf17ypsiHLdYEuE">
            8 Motioner i Andra kammaren, nr 217 år 1965
          </fw>
          <p xml:id="i-NZEBtyEjbgv4eVucjmYSuY">
            stundom i strid mot äldre skolor och smakriktningar. De har präglats
            av ett övermått av övertygelsekraft och debattbehov. Icke förty
            har dessa organ efter ett kort uppflammande mycket snart avlidit,
            beroende på att ekono- miska resurser saknats. Detta synes visa,
            att vårt kulturliv inte ännu nått den bredd och det djup i vårt
            folks intresse, som erfordras för att ge de olika språkrören ekonomisk
            bärkraft. Detta betyder i sin tur ett kännbart av- bräck för särskilt
            de yngre generationer av svenska författare, vilka ännu inte nått
            den position, då deras författarskap, olika stipendier eller statliga
            författarbelöningar kan ge dem nödtorftig utkomst. I många fall
            tvingas härigenom lovande förmågor att i förtid avbryta den uppgift
            de drömt om och påbörjat för att i stället ägna sina krafter åt
            ett matnyttigt yrke. Att detta förhållande medför svåra skador
            för kulturlivets utveckling i vårt land ligger i öppen dag. Skadeverkningarna
            är emellertid dubbelsidiga. Ty samtidigt som unga författare stänges
            i sin utveckling berövas den fria debatten och det all- männa
            kulturlivet nödvändiga nytillskott. Lika litet som en författares
            betydelse kan mätas och värderas efter upplagesiffror och taxeringsupp-
            gifter, lika litet kan vi undvara de ensamma och ännu förbisedda,
            de oupp- täckta, som just genom de fria tidskrifterna har sin
            bästa, kanske enda möjlighet att komma till tals. Inför påpekanden
            av detta slag hänvisas ibland till det förhållandet, att radio
            och TV liksom dagspressen, i viss mån även veckopressen, ägnat
            alltmer utrymme åt centrala kulturproblem. Visst är detta glädjande,
            och man har anledning hoppas på fortsättning. Men det får eller
            kan inte dölja det faktum, att pressen, liksom TV och ra- dio,
            är och måste vara redigerad utifrån sina bestämda värderingar
            även i kulturella och litterära ämnen. Om dessa media inte kompletteras
            med in- lägg i fristående organ är risken överhängande för hallstämpling
            av det bestående och erkända, det för en bred allmänhet populära
            och önskvärda. Det är de fria tidskrifterna som gör kören fulltonig.
          </p>
          <p xml:id="i-6v7c95psqVkCF7W8Wd5rTt">
            Dagens tidskriftsbestånd ger lyckligtvis alltjämt den intresserade
            många röster av värde och betydelse att lyssna till. Med allt
            erkännande härav måste samtidigt konstateras, att de nästan över
            lag är språkrör för organi- sationer eller samfund av olika slag.
            Bäst tillgodosedda hos oss är de konst- och musikintresserade,
            medan däremot de allmänt idé- och litteraturintres- serade är
            betydligt bättre försedda i den lilla svenska språkgruppen i Fin-
            land än i den långt större rikssvenska delen. Skulle de onda aningarna
            se- dan flera år besannas, att även Ord och Bild måste upphöra
            av brist på medel, kommer fattigdomen på fria idétidskrifter i
            vårt land att bli skri- ande. Det synes under dessa förhållanden
            nödvändigt att snarast utöka det lilla och helt otillräckliga
            statliga stödet till denna grupp av fria kultur- tidskrifter,
            om inte tidskriftsdöden skall verka utvecklingshämmande och
          </p>
          <pb facs="riksdagen-motions-pdf/data/1965/mot_1965__ak__217/mot_1965__ak__217-003.pdf"/>
          <fw xml:id="i-HjUtJZwDwrQtewXot5nzEv">
            Motioner i Andra kammaren, nr 217 år 1965 9
          </fw>
          <p xml:id="i-D6tCuK89umzmit5gvgym3p">
            i längden kvävande för kommande yngre författargenerationer.
            De av statsmakterna fastställda taxeringsreglerna i förening med
            den allt hår- dare beskattningen gör det omöjligt att vänta eller
            hoppas, att enskilda mecenater skulle kunna träda hjälpande emellan.
            Enda utvägen synes vara att staten för ett kulturstöd av här angivet
            slag årligen lämnar ett något så när betryggande belopp, så mycket
            mer motiverat som dessa tidskrifter är belagda med omsättningsskatt
            och på biblioteken utlånas utan avgift. Storleken av ett sådant
            direkt statligt stöd synes omöjligt att fixera utan en närmare
            utredning, vilken bör vara så mycket lättare att göra som be-
            loppet i detta fall bör kunna bli av betydligt mer anspråkslös
            omfattning än det ifrågasatta statliga anslag till dagspressen,
            varom utredning redan nu pågår. Med stöd av det anförda hemställes,
            att riksdagen måtte besluta, att i skrivelse till Kungl. Maj:t
            hemställa om utredning och förslag till statliga åt- gärder snarast
            möjligt för stöd åt fria idé- och kulturtid- skrifter i vårt land,
            varigenom ekonomisk lättnad skulle be- redas jämväl de grupper
            av yngre författare, som icke kan komma i åtnjutande av statligt
            stöd i nu utgående former.
          </p>
          <p xml:id="i-FQiowW2rHkVsJBp4P5PS9b">
            Stockholm den 26 januari 1965
          </p>
          <p xml:id="i-FvnAxfez3KEJ4tYxGxQMHw">
            Manne Ståhl
          </p>
        </div>
      </div>
    </body>
  </text>
</TEI>
