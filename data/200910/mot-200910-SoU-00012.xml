<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00012">
  <teiHeader>
    <fileDesc>
      <titleStmt>
        <title>med anledning av prop. 2009/10:125 En ny alkohollag</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:125 En ny alkohollag</title>
          <idno type="rdwebb">GX02So12</idno>
          <rs type="number">So12</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So12/text</ref>
          <ref type="dokument_url_html">http://data.riksdagen.se/dokument/GX02So12</ref>
          <ref type="dokumentstatus_url_xml">http://data.riksdagen.se/dokumentstatus/GX02So12</ref>
          <ref type="doc">http://data.riksdagen.se/fil/CCA23B84-02D1-44E2-AC84-BDD2C3BB02A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BXTSLg6m35isd1Mo8ZhstF" type="basedOn"/>
        <correspContext corresp="i-BXTSLg6m35isd1Mo8ZhstF">
          <ref>Proposition 2009/10:125</ref>
        </correspContext>
        <correspAction xml:id="i-NG5q5gn3F9fo9szcjTvzC3" type="signed"/>
        <correspContext corresp="i-NG5q5gn3F9fo9szcjTvzC3">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-PPtpTU7erj7n8C4rdQihuK"/>
        </correspContext>
        <correspAction xml:id="i-V35XDiDqryw6ikvzsD7rYs" type="referral">
          <date when="2010-04-09"/>
        </correspAction>
        <correspAction xml:id="i-BH2eVNbXjTnpXeRnUar34C" type="dismissal">
          <date when="2010-04-08"/>
        </correspAction>
        <correspAction xml:id="i-MkiRxcV1hRRHjmLLaXhL71" type="dismissal">
          <date when="2010-04-08"/>
        </correspAction>
        <correspAction xml:id="i-8RP6xeixisVTNsfVkMvPmc" type="transfer">
          <date when="2010-04-07"/>
        </correspAction>
        <correspAction xml:id="i-RD4cLkyKncsqe1njDqB3kA" type="submission">
          <date when="2010-04-07"/>
        </correspAction>
        <correspAction xml:id="i-SuATgu4ZXwg6Jvt6eN6D5p" type="assigned"/>
        <correspContext corresp="i-SuATgu4ZXwg6Jvt6eN6D5p">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YUEFZsGve8om2CDNdV8znY" type="motBody">
        <div xml:id="i-KULKdmioRZsTJRHRhD2WV4" type="motProposal" subtype="förslag">
          <head xml:id="i-A58TeB2WuBkEYcGhxurbES">
            Förslag till riksdagsbeslut
          </head>
          <list xml:id="i-5mgULPz9LRZzgBn1adhX5z" style="ol">
            <item xml:id="i-7zDcNeRD5odThFNXxjPUiN">
              Riksdagen tillkännager för regeringen som sin mening vad som
              anförs i motionen om tillståndsplikt för folkölsförsäljning.
            </item>
            <item xml:id="i-T7NH3TbNmXnBve4vSY19nQ">
              Riksdagen tillkännager för regeringen som sin mening vad som
              anförs i motionen om gårdsförsäljning.
            </item>
            <item xml:id="i-5Hu7tGwYLqBr4cqzfiBT3H">
              Riksdagen tillkännager för regeringen som sin mening vad som
              anförs i motionen om serveringstillstånd.
            </item>
            <item xml:id="i-2ys6vsckYUAwagZnC4k6WJ">
              Riksdagen tillkännager för regeringen som sin mening vad som
              anförs i motionen om en möjlighet för kommunen att kunna begränsa
              antalet serveringstillstånd i en stad eller stadsdel av folkhälsoskäl.
            </item>
            <item xml:id="i-W2VzYcRsmKHFQVd8RUqoGg">
              Riksdagen avslår förslaget om att ta bort kravet på tillstånd
              för tillverkning av alkoholdrycker.
            </item>
            <item xml:id="i-EQ4KMx3zyE8NvM9E5NkjTx">
              Riksdagen avslår förslaget om att cateringföretag som bedriver
              verksamhet för slutna sällskap ska kunna få stadigvarande serveringstillstånd.
            </item>
            <item xml:id="i-PCEK9n4KVoEz54vYPxwoED">
              Riksdagen tillkännager för regeringen som sin mening vad som
              anförs i motionen om marknadsföring.
            </item>
            <item xml:id="i-6kDQvgASZudKVyEGFKzxfR">
              Riksdagen avslår förslaget om att tillåta provsmakning av alkoholdrycker
              vid arrangemang riktade till allmänheten.
            </item>
            <item xml:id="i-T1KEaMy7AC5uvMo3wYB4PR">
              Riksdagen avslår förslaget om att införa erinran som påföljd
              vid överträdelse av bestämmelserna i alkohollagen.
            </item>
          </list>
        </div>
        <div xml:id="i-EFztd6ezzikZQNQ1dYUXog" type="motContent">
          <head xml:id="i-TZwgzdpnX3L76pcpCdwGJt" type="h1">
            Inledning
          </head>
          <p xml:id="i-T5vc7tRWXtdYHi5X61YfGu">
            Miljöpartiet vill värna om den restriktiva alkoholpolitik som
            Sverige har. Det är väl belagt i den alkoholpolitiska forskningen
            att tillgängligheten till alkohol direkt påverkar totalkonsumtionen
            av alkohol, och att den i sin tur direkt påverkar förekomsten
            av alkoholrelaterade skador i en befolkning. Av den anledningen
            har vi i Sverige en restriktiv alkoholpolitik där såväl den fysiska
            tillgängligheten (reglerna för alkoholförsäljning) som den ekonomiska
            tillgängligheten (priset) begränsas.
          </p>
          <p xml:id="i-5p3GKAy1pTYGYvxuUEwMBk">
            Alkoholen skördar varje år stora offer. Faktum är att 80 % av
            alla våldsbrott som sker i Sverige sker under påverkan av alkohol.
            Av allt våld sker 40 % på fredagar och lördagar då alkoholkonsumtionen
            är som störst. Mellan 5 000 och 7 000 människor dör årligen till
            följd av alkoholrelaterade problem. I Sverige lever 200 000 barn
            med minst en förälder som missbrukar alkohol.
          </p>
          <p xml:id="i-PJkSa4vTDaVz6HKXfQexDE">
            Det innebär att i genomsnitt har två till tre barn i varje skolklass
            sådana hemvillkor. Det är barnen som drabbas hårdast även om de
            flesta gömmer sina problem inombords. Tyvärr får dessa barn inte
            en rättvis möjlighet till en utvecklande skolgång och ett bra
            liv. I det tysta vårdar de ofta sina föräldrar och tar hand om
            syskon.
          </p>
          <p xml:id="i-3PPHsKwK25xzwue8qnkF4B">
            Skadlig alkoholkonsumtion är ett allvarligt folkhälsoproblem,
            inte bara för den person som dricker utan det påverkar även människor
            runt omkring. Det handlar om trafikolyckor och misshandel, barn
            och andra anhöriga som växer upp med beroende i sin absoluta närhet
            och om barn vars föräldrar druckit under graviditeten. De punktskatter
            vi får in från försäljning av alkohol täcker långtifrån den kostnad
            samhället drabbas av på grund av alkoholens skadeverkningar.
          </p>
          <p xml:id="i-NYxfgiX7p4cHYTqEcR4vbx">
            Miljöpartiet har genom åren lyft folkhälsofrågor över lag, och
            bland dessa är en effektiv och restriktiv alkoholpolitik A och
            O.
          </p>
          <p xml:id="i-Rh9EYGt3Yrg2LYdQ1gixXi">
            Vi anser att skatten på alkohol bör vara hög. Inom EU driver
            vi på för att alkoholen i ökad utsträckning ska ses som en folkhälsofråga,
            inte en jordbruksfråga som den fortfarande alltför ofta ses som.
            Vi hoppas att fler länder i EU kommer att vara intresserade av
            en högre skattenivå på alkohol, vilket också skulle minska intresset
            av att ta med alkohol över landsgränserna.
          </p>
          <p xml:id="i-RQvZZgm6xZpDPwyRkuZUZ">
            Vi i Miljöpartiet ansåg att reglerna för införselkvoter som gällde
            mellan 1995 och 2004 och avvecklades successivt, borde ha varit
            bestående.
          </p>
          <p xml:id="i-6BqKW7rzC66njHQUKKWfqj">
            Missbruksvården behöver bli mer aktiv. Det ska vara lätt att
            få vård, och vårdgaranti som gäller i andra sammanhang måste i
            hög grad även gälla missbruksvården. I dag råder svårigheter genom
            olika huvudmäns ansvar. Vi har också drivit på i frågan om alkolås.
          </p>
          <p xml:id="i-QCsKthrn7uPn48g5WwpB9L">
            I den proposition som regeringen nu lägger fram föreslås en ny
            alkohollag som ersätter alkohollagen från 1994 och lagen om försäljning
            av teknisk sprit m.m. från 1961.
          </p>
          <p xml:id="i-FEGzdoHhGtHyExkjZYyNWF">
            Språket görs lite modernare och vissa justeringar av definitioner
            föreslås. Men propositionen innehåller också förslag som inte
            är harmlösa utan faktiskt innebär ökad tillgänglighet till alkohol.
            Vi vänder oss emot detta och stöder mycket av den kritik som bl.a.
            Folkhälsoinstitutet lyfte fram i förhållande till den utredning
            som ligger till grund för propositionen.
          </p>
          <p xml:id="i-YAEqKLN7o5cBzCussCC4aj">
            Här nedan tar vi upp några principiellt viktiga frågor där vi
            har en syn som skiljer oss från regeringen.
          </p>
          <head xml:id="i-KREbgFAHx4uBVpduebmTWJ" type="h1">
            Folkölsförsäljning
          </head>
          <p xml:id="i-TbET5RaQQgVEnAJ6JgJWh8">
            Det är tillåtet att sälja folköl i livsmedelsbutiker. Folköl
            får dock inte säljas eller lämnas ut till den som inte fyllt 18
            år. Efterlevnaden av gällande åldersgräns är bristfällig på många
            håll, vilket innebär att öl säljs till minderåriga. Detta har
            gång på gång kunnat visas i de olika provköpsstudier som gjorts
            av bl.a. handeln själv samt av nykterhets­rörelsen. Trots att
            program för egenkontroll uttryckligen krävs enligt alkohollagen
            har endast hälften av de butiker som säljer folköl ett sådant.
            Detta är inte acceptabelt. Ungdomar under 18 år ska inte kunna
            köpa folköl. Enligt Folkhälsoinstitutets uppföljningar är den
            kommunala aktiviteten på detta område låg. Endast ett mindre antal
            butiker får tillsynsbesök, och sanktioner i form av varning och
            förbud är relativt sällsynta. Det finns, som propositionen redovisar,
            ett uppenbart behov av åtgärder för att åstadkomma en mer effektiv
            ålderskontroll.
          </p>
          <p xml:id="i-nfqLKet3MpXvrRBE87uCn">
            När nuvarande alkohollag trädde i kraft 1995 slopades det tidigare
            kravet på tillstånd för detaljhandel med folköl. Anmälningskravet
            och kravet på egenkontroll infördes 2001. Regeringen föreslår
            i denna proposition att anmälningsplikten förtydligas så att det
            framgår att folköl inte får säljas innan anmälan skett och att
            kommunen kan förbjuda fortsatt försäljning om lagens bestämmelser
            inte följs. Varning kan meddelas om förbud skulle anses vara en
            alltför ingripande åtgärd. Fortfarande ska gälla att straffansvaret
            omfattar den som sålt ölen (den enskilde butiksanställde) och
            inte näringsidkaren. Ansvarsfrågan ska grundas på en bedömning
            i varje enskild försäljningssituation.
          </p>
          <p xml:id="i-CLhsrtCRbbVU56YyY7H9xY">
            Vi tror inte att regeringens förslag löser problemet. Det är
            också orimligt att ansvaret läggs på den enskilde butiksanställde.
            Vi föreslår att folkölsförsäljning ska vara tillståndspliktigt.
            Näringsidkaren ska vara ansvarig och ha förmåga att klara av en
            effektiv ålderskontroll. Tillståndet ska kunna dras in om regelverket
            inte följs. Regeringen bör återkomma till riksdagen med ett förslag
            om detta.
          </p>
          <head xml:id="i-5Rq2ggD7AQYGXMHMWXQUpV" type="h1">
            Gårdsförsäljning
          </head>
          <p xml:id="i-TA7iv8njT45hYT9GJ2LVHs">
            Systembolagets försäljning sker över hela landet genom drygt
            400 butiker och 500 ombud. Förutom de produkter som hålls i lager
            i bolagets butiker kan varor beställas ur ett beställningssortiment.
            Sedan 2008 kan också en leverantör av en lokalt producerad produkt
            som ingår i beställningssortimentet få sin produkt lagerförd i
            den lokala systembolagsbutiken, dvs. den butik som ligger närmast
            tillverkningsstället.
          </p>
          <p xml:id="i-Mp5wEHPHgQkmfngTPNSdiy">
            Sprittillverkning har sedan länge förekommit i Sverige och flera
            svenska spritdrycker finns i Systembolagets sortiment. Detsamma
            gäller starköl. Vinodling är en nyare företeelse i Sverige där
            förutsättningarna också begränsas av klimatet. Frågan om försäljning
            av egenproducerade spritdrycker, vin och starköl direkt till konsument,
            s.k. gårdsförsäljning, har diskuterats under de senaste åren.
            Flera intressenter har framfört att de vill att gårdsförsäljning
            ska bli tillåten i Sverige, för att utveckla företagandet och
            som ett led i landsbygdsutveckling.
          </p>
          <p xml:id="i-HHMhFXZ9wjPmHEWezduiEn">
            Alkohollagsutredningen (SOU 2009:22) var mycket tydlig i sitt
            ställningstagande till gårdsförsäljning. Försäljning av starköl,
            vin och spritdrycker direkt från tillverkaren bör inte tillåtas
            då det inte är förenligt med Systembolagets monopolställning.
            Sådan försäljning av starköl och spritdryck skulle dessutom enligt
            Alkohollagsutredningen vara olämpligt ur alkoholpolitisk synpunkt.
            Alkohollagsutredningen anser vidare att detaljhandelsförsäljning
            av alkoholdrycker direkt från tillverkningsstället innebär en
            inskränkning av Systembolagets ensamrätt till sådan försäljning.
            Om Sverige tillåter gårdsförsäljning utan att samtidigt avveckla
            Systembolaget strider detta mot artikel 28 i EG-fördraget, och
            det är mycket osäkert hur Europeiska kommissionen skulle ställa
            sig till detta. Gårdsförsäljning finns i Finland, som också har
            monopol, men har inte prövats rättsligt av EU-domstolen som är
            den enda instans som kan avgöra hur systemet stämmer överens med
            EU-rätten. De inskränkningar som gäller i Finland (bär och frukter
            från en växtzon vars karakteristiska drag genereras norr om 60:e
            nordliga breddgraden) är sådana att de svårligen skulle kunna
            tillämpas i Sverige på motsvarande sätt. Med hänsyn till vikten
            av att bevara Systembolagets monopolställning finner utredningen
            inte att det är lämpligt att införa gårdsförsäljning.
          </p>
          <p xml:id="i-94cUX4CzHTqsVND1CGGTJ7">
            Trots Alkohollagsutredningens tydliga ställningstagande redovisar
            regeringen i propositionen att man tänker tillsätta ännu en utredning
            kring gårdsförsäljning. Detta går inte att tolka på annat sätt
            än att regeringen vill införa gårdsförsäljning och tänker utreda
            frågan till dess att man får det önskade svaret. Detta framgår
            också mycket tydligt av utredningsdirektiven (dir. 2010:21) från
            den 4 mars 2010 där det bl.a. står: Den särskilda utredaren ska
            ta fram ett förslag till hur gårdsförsäljning av alkoholdrycker
            kan ske på ett sätt som är förenligt med EU-rätten liksom detaljhandelsmonopolet
            och utan att det leder till negativa konsekvenser för folkhälsan.
            Om det under utredningen skulle visa sig att det inte är möjligt
            att tillåta gårdsförsäljning med hänsyn till de angivna förutsättningarna
            ska utredaren informera Regeringskansliet (Socialdepartementet)
            och skriftligen ange skälen.
          </p>
          <p xml:id="i-3rJqfjz5DRM4XVX4hctb15">
            Vi anser att detaljhandelsmonopolet (Systembolaget) är en av
            hörnstenarna i den svenska alkoholpolitiken. Detaljhandelsmonopolet
            har godkänts av EU. En grundläggande förutsättning för detaljhandelsmonopolet
            är att Sverige inte diskriminerar produkter från något EU-land
            utan säljer varorna på lika villkor. Risken är uppenbar att införande
            av gårdsförsäljning innebär att hela detaljhandelsmonopolet ifrågasätts.
            Gårdsförsäljning av alkohol bör därför inte tillåtas.
          </p>
          <head xml:id="i-NxDnR3UHSJhSiZq73BFLcE" type="h1">
            Serveringstillstånd
          </head>
          <p xml:id="i-3Xw5xbWcaTpMKgHHBRbDEg">
            Regeringen föreslår förändringar när det gäller villkoren för
            att få serveringstillstånd för alkohol. Serveringsstället ska
            ha ett eget kök i anslutning till serveringslokalen samt erbjuda
            lagad eller på annat sätt tillredd mat. Gästerna ska kunna erbjudas
            ett flertal maträtter av varierat slag. För servering efter kl.
            23.00 får matutbudet begränsas.
          </p>
          <p xml:id="i-BaAugqkfmPMP7dRFVU54SW">
            Skillnaden mot tidigare är främst att formuleringen eller på
            annat sätt tillredd mat tillkommit. Formuleringen betyder att
            det inte längre är ett nödvändigt krav att varma maträtter kan
            serveras, förutsatt att matutbudet och förhållandena i övrigt
            har den allmänna standard som krävs för serveringstillstånd. Vidare
            ersätts kravet på viss köksutrustning till att det ska finnas
            kök i anslutning till serveringslokalen.
          </p>
          <p xml:id="i-NEwP6NxzhTE6deencN11wX">
            Både tillsynsmyndigheterna och restaurangbranschen har påtalat
            behovet av en modernisering av bestämmelserna som tar hänsyn till
            ny matlagningsteknik. Att skiljelinjen mellan att få tillstånd
            eller inte skulle gå vid varm eller kall mat är inte rimligt.
            Sushimat har nämnts som ett exempel. Vi har inget att erinra mot
            att det sker förändringar kring detta. I propositionen anförs
            (s. 105) följande:
          </p>
          <p xml:id="i-8vgqEonuiSBKV8RRFRjzfu">
            Utrustningen måste dock hålla en viss standard, t.ex. ska fortfarande
            inte vanliga lägenhetsspisar och mikrovågsugnar för uppvärmning
            av prefabricerade maträtter anses vara tillräcklig utrustning.
            Serveringstillstånd ska inte medges om enbart enklare anrättningar,
            såsom t.ex. smörgåsar, hamburgare eller varm korv med bröd, erbjuds.
            Det innebär att gatukök, caféer eller liknande serveringsställen
            inte heller i fortsättningen ska komma ifråga för serveringstillstånd.
            Detsamma gäller sådana restauranger, t.ex. många hamburgerrestauranger,
            vars verksamhet i huvudsak är inriktad på barnfamiljer och ungdomar.
            Det är den sammanvägda bedömningen av utbud, kvalitet och allmän
            standard som ska vara avgörande. En noggrann prövning bör göras
            för varje enskilt serveringsställe.
          </p>
          <p xml:id="i-R8oFYZGCnu3H2NtfM6cStt">
            Enligt vår mening råder det ingen tvekan om att de gamla bestämmelserna
            har blivit föråldrade och behöver moderniseras utifrån ny matlagningsteknik
            och fler matkulturer. Det finns dock en vaghet i propositionens
            formuleringar som gör det svårt att exakt bedöma konsekvenserna
            när det gäller tillståndsgivningen. Hur dras t.ex. gränsen mellan
            restaurang och kafé? Flera remissinstanser har påpekat att formuleringarna
            är alltför otydliga och riskerar att kraftigt öka antalet serveringsställen.
            Regeringen redovisar faktiskt liknande farhågor i propositionen
            (s. 106):
          </p>
          <p xml:id="i-66hrbCBMVAjn1pYkyboVaC">
            Genom att matkravet utformas på annat sätt än tidigare och kravet
            på viss köksutrustning ersätts med att det ska finnas kök för
            tillagning av mat i anslutning till serveringslokalen är det rimligt
            att anta att antalet serveringstillstånd kommer att öka något.
          </p>
          <p xml:id="i-8VVdnJF47vsdPbcgiZ2L5t">
            Det är av stor vikt att det sker en uppföljning och utvärdering
            av den praxis som utvecklas. Det kan bli nödvändigt att återkomma
            i frågan om antalet serveringstillstånd ökar kraftigt eller om
            andra problem uppstår kring det nya regelverket. Regeringen bör
            därför under de kommande tre åren årligen redovisa för riksdagen
            hur antalet serveringstillstånd utvecklas och vilka alkoholpolitiska
            konsekvenser de nya reglerna fått i kommunerna.
          </p>
          <head xml:id="i-ULTmjjDvWLoBKKPvuUcPXg" type="h1">
            Serveringstillstånd och folkhälsoskäl
          </head>
          <p xml:id="i-G5Dzqg1mC1D3auUabS6A87">
            Vi vet ännu inte hur antalet serveringstillstånd kommer att utvecklas
            och vilka alkoholpolitiska konsekvenser den nya lagstiftningen
            kommer att få. Klart är att kommunerna också har ett folkhälsopolitiskt
            ansvar. Ett av målområdena för folkhälsopolitiken, målområde 11,
            handlar om t obak, alkohol, narkotika och dopning samt spel.
          </p>
          <p xml:id="i-NbCbTH2Sji2ZxLDfYdcDC9">
            Vi anser att det folkhälsopolitiska ansvaret måste kunna få genomslag
            genom att kommuner ska kunna göra vissa begränsningar när det
            finns skäl för det. Det skulle kunna handla om att begränsa eller
            inskränka antalet tillstånd eller serveringstillstånd i en stad
            eller stadsdel på grund av folkhälsoskäl. Regeringen bör återkomma
            med ett förslag om hur detta ska kunna möjliggöras. Detta vill
            vi ge regeringen tillkänna.
          </p>
          <head xml:id="i-8Nnx2owArnY1pQMRA5NnLi" type="h1">
            Tillstånd för tillverkning av alkoholdrycker
          </head>
          <p xml:id="i-GL5hRnteSyF7FGmEow9DoA">
            I dag krävs tillstånd för tillverkning av alkoholdrycker. Sprit
            och spritdrycker får inte tillverkas utan tillstånd. Det gäller
            också vin, starköl och öl, om det inte gäller tillverkning i hemmet
            för eget behov. Tillstånd meddelas av Folkhälsoinstitutet. Regeringen
            föreslår att tillståndet slopas och i stället ska ersättas med
            en rätt att under vissa förutsättningar tillverka alkoholdrycker.
          </p>
          <p xml:id="i-N2vaueWG2dEXb2VdmNqicC">
            Förändringarna innebär ett perspektivskifte i alkoholpolitiken
            Att slopa tillstånd innebär att man underlättar för tillverkning
            och därmed kommer öka tillgången på alkoholdrycker. Bland annat
            Statens folkhälsoinstitut (FHI) och IOGT-NTO har sagt nej till
            detta eftersom det medför att kontrollen över alkoholtillverkningen
            försvagas, vilket medför risker ur ett folkhälsoperspektiv. Miljöpartiet
            menar att detta är ett centralt motargument. Alkoholfrågan är
            inte vilken fråga som helst. De alkoholpolitiska hänsynen och
            en restriktiv alkoholpolitik innefattar självklart den utökade
            kontroll som det innebär att tillstånd för tillverkning av alkoholdrycker
            även fortsättningsvis ska krävas. Vi menar därför att förslaget
            om att ta bort kravet på tillstånd för tillverkning av alkoholdrycker
            bör avslås.
          </p>
          <head xml:id="i-55anBHRHF6itiNxXuaitAr" type="h1">
            Cateringverksamhet
          </head>
          <p xml:id="i-XtZsZD8UALWvuBAfarTF16">
            Regeringen föreslår att cateringföretag som bedriver verksamhet
            för slutna sällskap ska kunna få stadigvarande serveringstillstånd.
            I dag gäller att företagen måste söka tillstånd för varje nytt
            tillfälle och varje serveringstillfälle ska anmälas till kommunen.
            Regeringens förslag har avstyrkts av bl.a. FHI, länsstyrelserna
            i Skåne, Dalarnas och Västra Götalands län, flera kommuner, IOGT-NTO,
            Verdandi, Kommunala alkoholhandläggares förening och Sveriges
            Landsråd för alkohol- och narkotikafrågor.
          </p>
          <p xml:id="i-AEbXohjq4UTgKrG3wTJemJ">
            Regeringen vill göra förenklingar för företagen och även för
            kommunerna. Frågan är dock hur stor skillnad förslaget gör eftersom
            lokalen ska godkännas av tillsynsmyndigheten.
          </p>
          <p xml:id="i-Ubwoe6Mg5RqDyiSSUfZpXF">
            Viktigast är dock att tillstånden har en funktion. I dag gör
            kommunerna vid varje ansökan om serveringstillstånd en prövning
            enligt 7 kap. 9 § om den tilltänkta serveringen kan befaras medföra
            olägenhet i fråga om ordning och nykterhet eller särskild risk
            för människors hälsa. Detta kan naturligtvis bedömas olika beroende
            på sammanhanget som cateringen är tänkt att ske i. Att ha ett
            generellt tillstånd oavsett vilket sammanhang det handlar om är
            helt enkelt inte bra ur alkoholpolitisk synvinkel. Miljöpartiet
            föreslår därför avslag på förslaget om att cateringföretag som
            bedriver verksamhet för slutna sällskap ska kunna få stadigvarande
            serveringstillstånd.
          </p>
          <head xml:id="i-HE1uKwD9eQvwvfzfQ5hhQr" type="h1">
            Marknadsföring
          </head>
          <p xml:id="i-TqVH2F1DU2yLxYZ4hNXD45">
            Enligt nuvarande bestämmelser i alkohollagen ska särskild måttfullhet
            iakttas vid all marknadsföring av alkoholdrycker till konsumenter.
            Reklam eller annan marknads­föringsåtgärd får inte vara påträngande,
            uppsökande eller uppmana till bruk av alkohol. Den får inte heller
            rikta sig till eller skildra barn eller ungdomar som inte har
            fyllt 25.
          </p>
          <p xml:id="i-3gRYN7YjkXqhrgEkpPo3na">
            Regeringen gör nu en ändring i lagen så att den blir generellt
            tillämplig oavsett val av medium. Det är bra. Miljöpartiets grundläggande
            hållning är dock att reklam och alkohol inte hör ihop alls. Före
            2003 var det inte tillåtet i Sverige, med undantag för lättöl.
            Genom EU och tillgång till nya medier har marknadsföringsläget
            blivit mer komplext än tidigare. Regeringen lyfter i propositionen
            fram att man tagit initiativ till rådsslutsatser som bl.a. lyfter
            fram vikten av att minska marknadsföring av alkoholdrycker riktad
            till unga. Regeringen lyfter även fram att alkoholfrågan och dess
            koppling till marknadsföring kommer lyftas i det fortsatta nationella
            samarbetet. Det är bra, men det vore betydligt enklare att renodla
            situationen. Vi anser därför att regeringen bör driva frågan om
            rätten att slippa utsättas för alkoholreklam inom såväl EU som
            i Sverige. Regeringen bör också i EU:s arbete med WTO och GATS,
            samt vid alla andra tillfällen när handelshinder diskuteras eller
            förhandlas, lyfta frågan om att aggressiv marknadsföring av alkohol
            är en utvecklingshämmande faktor. Detsamma gäller för regeringens
            arbete inom ramen för FN:s arbete med utvecklingsfrågor.
          </p>
          <head xml:id="i-6PiDniMfCMpwEqFpRgDh8p" type="h1">
            Provsmakning vid mässor
          </head>
          <p xml:id="i-BjSDMVKazG8USHXC76grfi">
            Regeringen föreslår att det ska bli tillåtet att arrangera provsmakning
            av alkohol vid mässor och andra arrangemang riktade till allmänheten.
            Matservering ska inte krävas. Detta handlar om att öppna för större
            möjligheter till ren marknadsföring, vilket inte kan ses som förenligt
            med en restriktiv alkoholpolitik. Om provsmakning blir ett alltför
            vanligt inslag vid olika arrangemang minskar möjligheterna att
            välja att befinna sig i alkoholfria miljöer. För alla dem som
            har alkoholproblem och ständigt kämpar med att avstå från alkohol
            på grund av risk för återfall och överkonsumtion, kan även något
            som verkar ofarligt, såsom provsmakning, få stora konsekvenser.
            Riksdagen bör avslå förslaget om att tillåta provsmakning av alkoholdrycker
            vid arrangemang riktade till allmänheten.
          </p>
          <head xml:id="i-HNnxJy4pS5pYXfFPCt2AjY" type="h1">
            Återkallelse och sanktioner
          </head>
          <p xml:id="i-R2Wwtmmz14Boat7iVnzePw">
            Tyvärr återkallas serveringstillstånd i alltför få fall där tillståndshavarna
            på något sätt inte lever upp till de krav som ställs. Regeringen
            vill nu införa erinran som ytterligare en påföljd som ska kunna
            föregå en återkallelse av tillståndet. I dag finns redan möjligheten
            att dela ut en varning. Förslaget har kritiserats av flera remissinstanser
            som anser att man inte behöver fler typer av varningar utan i
            stället bör använda sig av återkallelse i högre grad. Miljöpartiet
            instämmer i detta. Riksdagen bör avslå förslaget om att införa
            erinran som påföljd vid överträdelse av bestämmelserna i alkohollagen.
          </p>
        </div>
        <div xml:id="i-84KJBc3guJ5ryP6yRqUyTr" type="motSignatures">
          <list xml:id="i-QmTfEgVrVR3uz2vPhBdR9D">
            <item xml:id="i-Hn7cj99CxnmaPfvzqQDQAa" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-rFksrtT9MoTMc4ccfpEWW" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-CzUM4q5kHtkkm8H2JzNwCP" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-QpHh6WSu9cb8MGHD2M4C55" who="i-PPtpTU7erj7n8C4rdQihuK">
              Lage Rahm (mp)
            </item>
          </list>
        </div>
      </div>
    </body>
  </text>
</TEI>
