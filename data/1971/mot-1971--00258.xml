<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00258">
  <teiHeader>
    <fileDesc>
      <titleStmt>
        <title>angående det statliga transportstödet.</title>
        <author>av herr Sellgren m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående det statliga transportstödet.</title>
          <idno type="rdwebb">FU02258</idno>
          <rs type="number">258</rs>
          <ref type="dokument_url_text">http://data.riksdagen.se/dokument/FU02258/text</ref>
          <ref type="dokument_url_html">http://data.riksdagen.se/dokument/FU02258</ref>
          <ref type="dokumentstatus_url_xml">http://data.riksdagen.se/dokumentstatus/FU02258</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QWMYdK75NgjQLfjAqk7gK4</idno>
            <name>GÖSTA STERNE</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-N71ZHXHT1mKaokPBPw5yVQ</idno>
            <name>BERTIL ÖHVALL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ANGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HXmmLoTaaibntRH71wbHhD" type="signed"/>
        <correspContext corresp="i-HXmmLoTaaibntRH71wbHhD">
          <note type="signatory" corresp="i-y57aqt6DptStUpkWh6h5L"/>
          <note type="signatory" corresp="r-0"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-QWMYdK75NgjQLfjAqk7gK4"/>
          <note type="signatory" corresp="i-N71ZHXHT1mKaokPBPw5yVQ"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__258/mot_1971__258-001.pdf"/>
      <fw xml:id="i-WqB251TGwW4VsBbJxQskQr">
        Mot. 1971:258 10
      </fw>
      <div xml:id="i-VRUcp5o7JJgJidyKhtN9Dx" type="motHeader">
        <div xml:id="i-Ab8kkhJGvkMtR3NUQ2cm7S" type="motTitle"/>
        <div xml:id="i-Fe7c4Y5pQJhD9oraC6Mdj2" type="motSubmissionInfo"/>
      </div>
      <div xml:id="i-KFrt8fnJKoX6JoHjSbsKaA" type="motBody">
        <div xml:id="i-UVbaaNLFXAX6WkGffhBQEM">
          <p xml:id="i-AGDP5BMbFETgYrZ2W4vSrL">
            Nr 258
          </p>
          <p xml:id="i-Fgt9fEJbksXZjBVH3MzwyA">
            av herr Sellgren m. fl. angående det statliga transportstödet.
          </p>
          <p xml:id="i-KnoVzFa12X3hjVe4idPvSD">
            I och med att 1970 års riksdag antog proposition nr 84 angående
            statligt transportstöd till näringslivet inom det norra stödområdet
            minskade de kostnadsmässiga olägenheter som följer med långa avstånd
            inom stödområdet och till orter utanför området. Transportstödet
            utgör därmed ett betydelsefullt komplement till övriga regionalpolitiska
            styrmedel. De vidtagna åtgärderna går i linje med vad folkpartiet
            i olika motioner föreslagit, i syfte att skapa ett lokaliseringsfrämjande
            klimat i området. Målet för de statliga generella åtgärderna bör
            vara att stimulera till företagsetableringar inom stödområdet
            och att ge företagen expansions- möjligheter även på längre sikt.
            Generella åtgärder minskar riskerna för rubbade konkurrensförhållanden
            och felsatsningar. Att skapa jämlikhet från fraktkostnadssynpunkt
            mellan landets olika delar är en sådan generell åtgärd. Såsom
            transportstödet nu är utformat, är det emellertid alltför begränsat
            för att uppfylla rimliga krav på stimulans av näringslivet och
            därmed av de inom stödområdet boende. Kritiken gäller främst den
            starka avgränsningen inom godstransportområdet samt avsaknaden
            av motsvarande reduktioner i fråga om persontaxorna.
          </p>
          <p xml:id="i-7rFwkPPHiv2uagPFpAtPXi">
            Godstransporter
          </p>
          <p xml:id="i-PKrcoPQrVxuZ9Qmq6rzUZQ">
            Med beaktande av att medeltransportsträckan för SJ:s godstransporter
            i genomsnitt för landet ligger vid ungefär 300 km, har detta avstånd
            satts som gräns för transportstödet. Erfarenheterna under de första
            två tre åren får utvisa, huruvida den avståndsmässiga begränsningen
            är riktig eller om den behöver revideras. Vissa transporter från
            Norrland — med en reell transportsträcka överstigande fraktstödsgrundat
            avstånd — kommer dock inte i åtnjutande av stödet på grund av
            att en del av transportsträckan ligger utanför Sverige. Detta
            drabbar främst de transporter från Jämtland och Norrbotten, där
            utförsel via norska hamnar eller över Haparanda/ Torneå är den
            naturliga transportvägen. Begränsningen av transportstödet så
            att endast transport inom Sverige kvalificerar till stöd medför
            i sådana fall risk för snedvridning av det naturliga valet av
            transportvägar. I kvalifikationshänseende bör även transportsträcka
            utanför Sverige i sådana fall räknas i fråga om transportstöd.
            Liksom i fråga om transportstödet i övrigt bör dock stöd utgå
            endast för den del av transportsträckan som utförs inom Sverige.
            En stor del av näringslivet inom stödområdet utgörs av små och
          </p>
          <pb facs="riksdagen-motions-pdf/data/1971/mot_1971__258/mot_1971__258-002.pdf"/>
          <fw xml:id="i-9ZuBsfXQrep4tdaTdqYfTr">
            Mot. 1971:258 11
          </fw>
          <p xml:id="i-3t9Q1bjWN4B8UtLi3NTB6n">
            medelstora företag. Dessa företagstyper har en större andel i
            näringslivet i norra Sverige än i den södra delen av landet. Generella
            stimulansåtgärder bör anpassas så att de kan komma även sådana
            företag till godo. Det nuvarande transportstödet går dem till
            mycket stor del förbi. Åtskilliga företag skulle kunna dra nytta
            av att stödet även omfattar intransporter. Som exempel på företag
            som åsyftas kan nämnas bagerier, plastindu- strier, hemindustrier
            av skilda slag, minkfarmer etc. Jordbrukets behov faller från
            fraktsynpunkt även inom denna grupp. Med utgångspunkt i den principiella
            grundsatsen att transportstödet skall vara avsett att stimulera
            vidareförädling till helfabrikat och mera bearbetade halvfabrikat
            samt till en vidgad marknadsföring av inom området vidareförädlade
            produkter bjuder sålunda konsekvensen att transportstödet rimligen
            bör omfatta även intransporter till orter och mellan orter inom
            stödområdet. Låg bearbetningsgrad för intransportera- de varor
            och hög bearbetningsgrad för uttransporterade varor jämte avståndsfaktorn
            borde alltså utgöra grundkriterierna för ett effektivt transportstöd.
            Utformat efter en sådan grundsyn får transportstödet en effekt
            som bättre svarar mot kraven på de lokaliseringsfrämjande åtgärder
            vilka skisserades inledningsvis i denna motion. För många företag
            utgör den fastställda viktgränsen på 500 kg för enskild sändning
            en starkt avgränsande faktor. De möjligheter att rationalisera
            transporterna genom sammanföring till större sändningar, som angivits
            i propositionen nr 84 år 1970, är tillämpliga i mycket ringa utsträckning.
            Köparna vill hålla låga lager och kräver regelbundna leveranser,
            vilket hindrar leverantören att sammanföra sändningarna på ett
            för denne mera rationellt sätt. De av statsutskottet i utlåtande
            nr 105 år 1970 rekommenderade samsändningarna är heller inte möjliga
            i nämnvärd utsträckning, eftersom fraktstödet grundar sig på varje
            enskild sändning. Frakthandlingen utgör det bidragsgrundande dokumentet.
            Flera samtidiga sändningar från en och samme avsändare till flera
            mottagare kan således enligt nu gällande regler inte berättiga
            till fraktstöd, om den enskilda sändningens vikt understiger 500
            kg. Med bibehållande av den sammanlagda fraktkostnaden om 3 000
            kronor per år borde viktgränsen kunna avskaffas eller åtminstone
            sänkas till 200 kg.
          </p>
          <p xml:id="i-4H6eXuJpnk9nURmc28rv4S">
            Persontrafiken
          </p>
          <p xml:id="i-G3aDPovUJyEo8Y7CQTrSPq">
            Till generella åtgärder som stimulerar till lokalisering av verksamhet
            inom stödområdet hör även kravet på en översyn av persontaxorna
            för både land- och flygtrafiken. Höga taxor för resor till och
            från landets sydligare delar skapar en känsla av isolering och
            hindrar det alltmer accentuerade behovet av att resa till anhöriga
            i andra delar av landet eller göra semesterresor inom det egna
            landet. Det kan inte vara rimligt att en resa mellan exempelvis
            Luleå och Stockholm skall kosta mera än en månadshyra för en normal
            lägenhet. För företagen inom Norrland utgör kostnaderna i tid
            och pengar för resor i tjänsten en allvarlig konkurrensnackdel.
          </p>
          <pb facs="riksdagen-motions-pdf/data/1971/mot_1971__258/mot_1971__258-003.pdf"/>
          <fw xml:id="i-UbwDw9dNc1pBfzR9HMxXKU">
            Mot. 1971:258 12
          </fw>
          <p xml:id="i-QtnsDk6XQG5uP5PYXwoEwo">
            De långa avstånden gör att inrikesflyget för Norrlands del har
            större betydelse än för någon annan landsdel. Enligt nu gällande
            principer får kommunerna bära en stor del av det ekonomiska ansvaret
            för anläggande av flygplatser. Motivet för detta är främst att
            det för kommunen innebär en stor fördel att få en flygplats. Men
            för många hårt ansträngda Norrlandskommuner innebär det en orimlig
            ansträngning, om de själva skall svara för en flygplats som ofta
            är avsedd att betjäna en stor region. Statsbidrag till flygplatser,
            främst i Norrlands inland, framstår som lika naturligt som bidrag
            till buss- och järnvägstrafiken i samma område. Av motsvarande
            skäl kan det diskuteras, om huvudregeln att varje transportmedel
            skall bära sina egna kostnader skall gälla även för Norrlandsflyget.
            Detta krav gäller inte för alla järnvägslinjer i Norrland, inte
            heller alla busslinjer. När det gäller sjöfarten har man uppgivit
            kravet på att transporterna till Norrland skall bära hela kostnaden
            för isbrytningen. Mot den bakgrunden framstår det som naturligt
            att Norrlandsflyget inte skall belastas med alla de kostnader
            som företagsekonomiskt är tänkbara. En befrielse från flygplatsavgiften
            (f. n. 15 kr.) bör i första hand genomföras. En mycket stor del
            av Linjeflygs omsättning härrör från ett antal norrländska flygplatser.
            Det bör prövas, om flygtrafiken på Norrland nu bär en större andel
            av inrikesflygets kostnader än vad som är skäligt. Även i övrigt
            bör en översyn göras av taxorna på de norrländska flyglinjerna
            för att åstadkomma billigare flygresor. Förbättrade flygkommunikationer
            har stor betydelse för att minska de tidsmässiga avstånden till
            andra delar av landet och göra Norrland mer lättillgängligt för
            bl. a. turister. Detta gäller inte minst inlandet, Ett nät av
            matarflyglinjer mellan inlandet och de större flygplatserna vid
            kusten skulle medföra avsevärt kortare restider till flertalet
            platser i inlandet. Med hänvisning till vad i motionen anförts
            hemställes att riksdagen i skrivelse till Kungl. Maj:t 1. hemställer
            om utredning om förslag till transportstöd för intrans- porter
            av råvaror, halvfabrikat och varor för jordbrukets behov på sätt
            som anförts i motionen; 2. uttala dels att den nedre viktgränsen
            för enskild sändning må sänkas till i första hand 200 kg, dels
            att transportsträcka i Norge och Finland får räknas som avståndsgrundande
            och att fraktstöd bör kunna utgå för den del av transporten som
            utförts inom Sverige; 3. hemställer om utredning och förslag rörande
            ett samlat program för sänkta kostnader för persontransporter
            med tåg, buss, flyg och bil för att skapa jämställdhet mellan
            landets olika delar.
          </p>
          <p xml:id="i-FeKkPHxsgshrLwBu3NQw52" type="date">
            Stockholm den 22 januari 1971
          </p>
          <div xml:id="i-QwdQzuYt6Xx8F744qYkG8Y" type="signatureBlock">
            <p who="i-y57aqt6DptStUpkWh6h5L" type="signature">
              ROLF SELLGREN (fp)
            </p>
            <p who="unknown" type="signature">
              OLLE WESTBERG (fp)
            </p>
            <p who="unknown" type="signature">
              i Ljusdal
            </p>
            <p who="i-N71ZHXHT1mKaokPBPw5yVQ" type="signature">
              BERTIL ÖHVALL (fp)
            </p>
            <p who="i-MHvgjmzw3jqPLk3AHQUFKw" type="signature">
              SIGVARD LARSSON (fp)
            </p>
            <p who="unknown" type="signature">
              i Umeå)
            </p>
          </div>
          <p xml:id="i-ESP3e9Yovp9pKpFcfxBVvC">
            RUNE ÅNGSTRÖM (fp) GÖSTA STERNE (fp)
          </p>
        </div>
      </div>
    </body>
  </text>
</TEI>
