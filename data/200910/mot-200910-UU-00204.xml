<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00204">
  <teiHeader>
    <fileDesc>
      <titleStmt>
        <title>En ny svensk Afrikapolitik</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny svensk Afrikapolitik</title>
          <idno type="rdwebb">GX02U204</idno>
          <rs type="number">U204</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U204/text</ref>
          <ref type="dokument_url_html">http://data.riksdagen.se/dokument/GX02U204</ref>
          <ref type="dokumentstatus_url_xml">http://data.riksdagen.se/dokumentstatus/GX02U204</ref>
          <ref type="doc">http://data.riksdagen.se/fil/BD08B833-A5F5-4884-8D47-3788BCE51ACE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BtDDmAReDTgaJbaAM8nvNT" type="signed"/>
        <correspContext corresp="i-BtDDmAReDTgaJbaAM8nvNT">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-RCLQUh48et2sELohimq5dh" type="numbering">
          <date when="2009-09-29"/>
        </correspAction>
        <correspAction xml:id="i-4p8U5k3x9qVjLCHFtyjK6F" type="submission">
          <date when="2009-09-25"/>
        </correspAction>
        <correspAction xml:id="i-C9r7e8wSntfKww6Y5Sv5Jb" type="transfer">
          <date when="2009-09-24"/>
        </correspAction>
        <correspAction xml:id="i-BFWVWDFLgZpgwPpQo4aoGy" type="assigned"/>
        <correspContext corresp="i-BFWVWDFLgZpgwPpQo4aoGy">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-gVDva7LiFWJ2EvD25B7N6" type="motBody">
        <div xml:id="i-W9qcNrN6vXE6fCkrkSVHuH" type="TOC">
          <head xml:id="i-4zBsSdjjfdWZUSu7Dz8Ezm">
            1 Innehållsförteckning
          </head>
          <list xml:id="i-VDcWrcgzSPLjDjRBP7FdVb">
            <item xml:id="i-BGmwcRVQsQqDTQ9qesfncZ">
              3 Inledning 2
            </item>
            <item xml:id="i-Pg7vmTpitXaRySoZhgLf8M">
              4 Partnerskap på lika villkor 3
            </item>
            <item xml:id="i-8BqjcqBR8pzUexHjRNxqYU">
              5 Handel 4
            </item>
            <item xml:id="i-KpazwSx7DeFasekrsXQcW9">
              6 Skuldavskrivningar 5
            </item>
            <item xml:id="i-NJFhNL5iBAdzdyC8QDuN9H">
              7 Utvecklingssamarbete 6
            </item>
            <item xml:id="i-Xa8hTbkC8pq1MWreVdEvLF">
              8 Utbyte 6
            </item>
            <item xml:id="i-UcRmtshpuq1rXfqnfnRSdG">
              9 Enskilda länder 7
            </item>
            <item xml:id="i-3gV3E1YouUi8siZVLhxeWm">
              9.1 Västsahara 7
            </item>
            <item xml:id="i-2ZCiGvVUcpuoV9P3uDodWS">
              9.2 Senegal 8
            </item>
            <item xml:id="i-TUKVytHGmwWccs8MBfVtjo">
              9.3 Nigeria 8
            </item>
            <item xml:id="i-WLVrEvKpTPUhTLAbtcDZ7p">
              9.4 Demokartiska Republiken Kongo 9
            </item>
            <item xml:id="i-RVVr3fx9z9d9tydkeNoYQQ">
              9.5 Sudan 9
            </item>
            <item xml:id="i-R4zoz595D85MYuxYAjQ93g">
              9.6 Etiopien 10
            </item>
            <item xml:id="i-VWvugqtSP7R5EZzGsm2jqB">
              9.7 Eritrea 11
            </item>
            <item xml:id="i-9P1Vo1z2QZAs7rb9rSuUPo">
              9.8 Somalia 11
            </item>
            <item xml:id="i-VvrzaznDXpnvLsNE8o2YEW">
              9.9 Zimbabwe 12
            </item>
          </list>
        </div>
        <div xml:id="i-JqK3KRHHovURANW6DCejTm" type="motProposal" subtype="förslag">
          <head xml:id="i-LawxXmM3xMp2h7uoSGfnwr">
            2 Förslag till riksdagsbeslut
          </head>
          <list xml:id="i-MGuXN5ViYgzdVbydiCwCNu" style="ol">
            <item xml:id="i-L8p14nSXqDcs2HQ8LRfsqz">
              Riksdagen tillkännager för regeringen som sin mening vad som
              anförs i motionen om att ökat politiskt och ekonomiskt självbestämmande
              ska vara en av de centrala utgångspunkterna för Sveriges utvecklingssamarbete
              med Afrika.
            </item>
            <item xml:id="i-BERMSFktanmZ7gi9kAH8TF">
              Riksdagen tillkännager för regeringen som sin mening vad som
              anförs i motionen om att Sverige ska verka för totala skuldavskrivningar
              för de 50 fattigaste länderna.
            </item>
            <item xml:id="i-FxyWsimLtiSK1sEaa6iagf">
              Riksdagen tillkännager för regeringen som sin mening vad som
              anförs i motionen om att återkomma till riksdagen med förslag
              på hur Sveriges diplomatiska närvaro i Västafrika kan öka.
            </item>
            <item xml:id="i-UhppNhwyAVuKFcEQQZGByb">
              Riksdagen tillkännager för regeringen som sin mening vad som
              anförs i motionen om att Sverige ska erkänna Sahariska arabiska
              demokratiska republiken (SADR).
            </item>
            <item xml:id="i-TpmaEp4ZdcL1vhRZXAqroA">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ inom ramen för
              EU och FN för att uppmärksamma konflikten i södra Senegal.
            </item>
            <item xml:id="i-Tvrx6xsiDXiw3tWC2RAFrw">
              Riksdagen tillkännager för regeringen som sin mening vad som
              anförs i motionen om att Sverige i FN och EU kraftfullt måste
              verka för ett ingripande mot plundringen av Demokratiska republiken
              Kongos naturtillgångar.
            </item>
            <item xml:id="i-Rt8A2vSEHCdrSwFDcGcDyC">
              Riksdagen tillkännager för regeringen som sin mening vad som
              anförs i motionen om att Sverige kraftfullt ska uppmärksamma de
              omfattande brotten mot de mänskliga rättigheterna i Etiopien i
              sina bilaterala kontakter med regimen i såväl FN som EU.
            </item>
            <item xml:id="i-ELQ3qkjAePrVoL1UjFyqRs">
              Riksdagen tillkännager för regeringen som sin mening vad som
              anförs i motionen om att Sverige i alla kontakter med Eritrea,
              bilateralt och genom multilaterala organisationer, måste kräva
              Dawit Isaaks omedelbara frisläppande.
            </item>
            <item xml:id="i-V82ZYhK4v5i3egP1yXss7d">
              Riksdagen tillkännager för regeringen som sin mening vad som
              anförs i motionen om att Sverige i FN och i andra internationella
              forum måste verka för att vapenembargot mot Somalia också efterlevs
              i praktiken.
            </item>
          </list>
        </div>
        <div xml:id="i-RUc5jWCGZbay3neuSakN7w" type="motContent">
          <head xml:id="i-NSvdfTH8m6SNsmJzEoLUnp" type="h1">
            3 Inledning
          </head>
          <p xml:id="i-5xEBMqVh4353iShWPmm2ns">
            Afrika är inte en kontinent som låter sig beskrivas i schabloner.
            Bakom en förenklad bild av Afrika som en kontinent av krig, aids
            och lejon som parar sig i solnedgången är Afrika en mångfacetterad
            och komplex kontinent. Här inryms några av världens blodigaste
            konflikter, såsom Somalia och Darfur, men här finns även de mödosamma
            fredsprocesserna i Liberia och Angola samt länder som Tanzania
            och Zambia som i decennier har åtnjutit fred. I Afrika hittar
            man också några av världens grymmaste diktaturer, som de i Eritrea
            och Ekvatorialguinea, men här finns samtidigt stabila demokratier
            som Mali och Botswana. På kontinenten lever människor i djupaste
            fattigdom men det finns också exempel på ekonomiska framsteg.
          </p>
          <p xml:id="i-PWnJKsWMHU34JzQV4v2uvX">
            Hindren för utveckling och fattigdomsbekämpning är många och
            komplexa, det kommer därför aldrig att finnas några enkla lösningar
            för de många utmaningarna i Afrika. Vänsterpartiet ser att utveckling
            och fattigdomsbekämpning i Afrika kräver skuldavskrivningar, ett
            ökat bistånd, en klimatpolitik där de rika länderna och de multinationella
            företagen tar sitt ansvar, ett stärkt regelverk för vapenhandel,
            en reformering av IMF och Världsbanken, tydligare globala regler
            för utländska investeringar och rättvisa handelsregler. I grunden
            krävs en ny ekonomisk ordning med en tydlig omfördelning av makt
            och resurser från den rika världen till Afrika.
          </p>
          <p xml:id="i-UvNgrVQeseGJdGxBd8M5gW">
            Klimatförändringarna, som redan drabbar Afrika oerhört hårt,
            har framför allt skapats utanför Afrika, och ansvaret vilar därför
            tungt på de industrialiserade staterna, inklusive Sverige. Vänsterpartiet
            har föreslagit en satsning på 3 miljarder kronor i klimatbistånd
            under tre år, utöver dagens enprocentsmål för utvecklingssamarbetet,
            som en del i det ansvar som Sverige borde ta för de klimatförändringar
            i Afrika som vi varit med om att skapa. Detta beskrivs vidare
            i Vänsterpartiets motion Internationell utvecklingspolitik (2009/10:U273).
          </p>
          <p xml:id="i-KP3gykYzRApTVmrvPe4CN1">
            Om Afrika ska kunna ta sig an sina utmaningar har man inte råd
            att exkludera kontinentens kvinnor från politik och ekonomi. Hög
            mödradödlighet, ojämlik fördelning av resurser mellan män och
            kvinnor, mäns våld mot kvinnor, den höga andelen flickor som utestängs
            från utbildning m.m. skapar avgörande hinder för all form av samhällelig
            utveckling i Afrika. Varje strategi för utveckling och fattigdomsbekämpning
            som vill vara framgångsrik måste därför inkludera ett tydligt
            jämställdhetsperspektiv.
          </p>
          <p xml:id="i-GspGrUq3b43gEtBgGYC7vQ">
            Sydafrika har i dag en av världens mest progressiva lagstiftningar
            för hbt-personer, homosexuella, bisexuella och transpersoner.
            Men i alltför många länder, exempelvis Uganda och Senegal, hotas
            dessa personer av fängelsestraff, trakasserier, våld och mord.
            Sverige kan spela en nyckelroll i att stötta de modiga afrikanska
            hbt-personer som nu organiserar sig i många länder på kontinenten
            i kamp för sina intressen.
          </p>
          <p xml:id="i-Q18c88pDY6EcKpRLYtPaV6">
            Utmaningarna för Afrika och dess folk är många, men det är också
            möjligheterna. Sverige kan och bör på ett avgörande sätt spela
            en roll för att bidra till en positiv utveckling. Vår roll i kampen
            mot apartheid, vår alliansfrihet och vår i stora delar avsaknad
            av kolonial historia på kontinenten ger Sverige en möjlighet att
            vara en länk mellan Afrika och Europa såväl som att vara en positiv
            kraft i enskilda länder.
          </p>
          <head xml:id="i-2HoTEPeTkrQPG1hXsYQPB1" type="h1">
            4 Partnerskap på lika villkor
          </head>
          <p xml:id="i-49XhJ614rh7eyKQeBiBrms">
            Varje land har sin egen historia och sin egen unika situation.
            Det finns inte bara en väg till utveckling. Därför måste besluten
            om ett lands utveckling tas av invånarna själva detta är grunden
            för demokrati.
          </p>
          <p xml:id="i-EAUxcTEgGAhaHTkb98Riik">
            Det kanske största hindret för utveckling i Afrika är, och har
            varit, att Afrika saknat makt över sina egna samhällen, sina naturtillgångar
            och sin utveckling. Många gånger har försök till fattigdomsbekämpning
            slagits sönder av omvärldens krav, multinationella företags plundring
            eller orättvisa handelsregler. Ett tydligt exempel är de omfattande
            krav på makroekonomiska reformer som Internationella valutafonden
            (IMF) och Världsbanken ställer på Afrika, s.k. konditionalitet.
            Exemplen är många på hur krav på privatiseringar, avregleringar
            och nedskärningar i offentlig sektor från IMF och Världsbanken
            har gått stick i stäv med demokratiskt fattade beslut i Afrika
            och direkt motverkat utveckling och fattigdomsbekämpning. Vänsterpartiets
            syn på detta beskrivs vidare i motionen IMF och Världsbanken (mot.
            2007/08:U226).
          </p>
          <p xml:id="i-UfbEBJD8c9veggeShJmWzr">
            Inom ekonomin ersattes kolonialismen av ett på många sätt nykolonialt
            system, där makten över naturtillgångar, företag och banker stannade
            i händerna på intressen från nord. Afrikas befolkning måste tillåtas
            att formulera sina egna mål och visioner och styra sin egen utveckling.
            En förutsättning för en framgångsrik fattigdomsbekämpning och
            utveckling är att det politiska och ekonomiska självbestämmandet
            i Afrika ökar. Allt utvecklingssamarbete ska utgå från respektive
            mottagarlands egna behov. Det ska respektera dess suveränitet
            och inte förknippas med politiska eller ekonomiska villkor. Så
            är långt ifrån fallet i dag. Att bidra till ett ökat politiskt
            och ekonomiskt självbestämmande ska vara en av de centrala utgångspunkterna
            för Sveriges utvecklingssamarbete med Afrika. Detta bör riksdagen
            som sin mening ge regeringen till känna.
          </p>
          <head xml:id="i-8nodUXT5LecxPkMFHdywxK" type="h1">
            5 Handel
          </head>
          <p xml:id="i-ABzZ9v7cvtnivNFafaePny">
            Under kolonialismen skapades handelsmönster där Afrikas roll
            blev att producera råvaror till förädlings- och tillverkningsindustrin
            i Europa. Det skapade en tydlig arbetsdelning, men även en tydlig
            fördelning av vinsterna från produktionen. Tillverkningsindustrin
            i nord kunde göra enorma vinster på Afrikas billiga naturtillgångar
            och arbetskraft, vinster som i bästa fall i ytterst begränsad
            omfattning kom Afrikas befolkning till del.
          </p>
          <p xml:id="i-XvW2siPqJes5Ms4LDmhHnN">
            Dessa handelsmönster och denna ekonomiska arbetsdelning har i
            stor utsträckning upprätthållits även efter Afrikas frigörelse.
            Handelshinder för afrikanska produkter, i kombination med omfattande
            dumpning av subventionerade produkter från Europa och Nordamerika,
            har effektivt slagit sönder varje försök till ekonomisk utveckling
            och uppbyggnad av förädlings- och tillverkningsindustri i Afrika.
            IMF:s och Världsbankens krav på avregleringar och privatiseringar
            sedan 1980-talet har i många afrikanska länder lett till en regelrätt
            avindustrialisering. Det som i Europa har kallats frihandel har
            aldrig inneburit någon frihet för Afrika.
          </p>
          <p xml:id="i-4ZBZbLHZFPzFrJqkYUGsQj">
            EU förhandlar just nu om det ekonomiska partnerskapsavtalet (EPA)
            med bland annat merparten av de afrikanska länderna. Avtalen kommer
            ha långtgående konsekvenser för inte bara handeln mellan Afrika
            och EU, utan inkluderar även regler för offentlig upphandling,
            utländska investeringar m.m. Kritiken från regeringar och folkrörelser
            i Afrika har varit omfattande, både mot avtalens innehåll och
            mot det sätt som EU bedrivit förhandlingarna på. IMF och EU-kommissionen
            uppskattar att 812 procent av statsinkomsterna i de afrikanska
            länderna kan komma att försvinna som en följd av EPA. Bara i Kenya
            riskerar 65 procent av industrin och miljontals lantarbetare på
            landsbygden att drabbas negativt av EPA-avtalen enligt IMF och
            kommissionen. Vi i Vänsterpartiet har utvecklat vår syn på EPA-avtalen
            i motionen EPA-avtalen mellan EU och AVS-länderna (mot. 2007/08:U225)
            .
          </p>
          <p xml:id="i-HfBHCi6SEwdasmz9WLeDiJ">
            Dagens orättvisa handelsregler skapar inte bara ökade klyftor
            inom och mellan länder, de skapar också klyftor mellan män och
            kvinnor. Kvinnor och män arbetar och får sina inkomster från olika
            sektorer av ekonomin. Kvinnor får ofta sin försörjning från de
            sektorer som drabbas hårdast av dumpning och avreglerad handel.
            Inom jordbruk dominerar t.ex. kvinnor den småskaliga produktionen
            för den lokala marknaden som i dag ofta hotas av dumpade jordbruksprodukter
            från EU; samtidigt återfinns männen oftare i den mer storskaliga
            produktionen av exportgrödor, s.k. cash crops. Undersökningar
            från Ghana visar dessutom att handelsliberaliseringar hade betydligt
            mer negativa effekter för företag ägda av kvinnor än företag ägda
            av män p.g.a. att de kvinnliga företagarna hade sämre tillgångar
            till kapital och krediter. Vänsterpartiet har utvecklat sin syn
            på handel och jämställdhet i motionen En handelspolitik för jämställdhet
            (mot. 2008/09:N210) .
          </p>
          <head xml:id="i-WoEr9j35Sp4ibnUsCWpbce" type="h1">
            6 Skuldavskrivningar
          </head>
          <p xml:id="i-E9TMbCxMQU9PzpEnunttH1">
            När många stater i Afrika i dag tar steg mot demokrati och utveckling
            gör de det tyngda av skulder som ofta befolkningen eller de nuvarande
            ledarna inte beslutat om. Kostnaderna för räntor och amorteringar
            tar viktiga resurser från välfärds- och infrastruktursatsningar.
            Samtidigt innebär skuldsättningen en maktförskjutning från det
            skuldsatta landet till långivarna, något som inte minst IMF och
            Världsbanken har använt sig av för att påtvinga många afrikanska
            länder en ekonomisk politik de inte velat genomföra.
          </p>
          <p xml:id="i-ByHDrpuwGSzLtEB7XG58nV">
            Många av de afrikanska ländernas skulder är att betraktas som
            illegitima. Lånen gavs till icke-demokratiska regimer trots att
            långivarna var fullt medvetna om att lånen aldrig skulle komma
            befolkningen till del. Efter apartheids fall var den nya sydafrikanska
            demokratiska regeringen under Nelson Mandela tvungen att betala
            den gamla regimens skulder. Den nya ledningen i DRK, Demokratiska
            republiken Kongo, som 2006 valdes i landets första flerpartival,
            tvingas nu betala räntor och amorteringar som uppstod under diktatorn
            Mobutu. Vänsterpartiet anser att illegitima skulder villkorslöst
            ska avskrivas, att en skuldtribunal ska tillsättas i FN:s regi
            och att Sverige, på samma sätt som Norge, ska erkänna sitt medansvar
            för de illegitima skuldernas uppkomst, vilket vi utvecklat i motionen
            Skuldkrisen i Syd (mot. 2007/08:U220) .
          </p>
          <p xml:id="i-4pi3cPoANqvQLiFyPDR2RA">
            Ska nödvändiga satsningar kunna genomföras i Afrika på infrastruktur
            och välfärd måste omfattande skuldavskrivningar genomföras. Skulderna
            är dessutom i många fall redan återbetalda flera gånger om, men
            de afrikanska länderna har fastnat i en negativ utveckling där
            de tvingas betala räntor på räntor utan att skulderna minskar.
            För Vänsterpartiet är det avgörande att dessa skuldavskrivningar
            är ovillkorade och att de inte belastar biståndsbudgeten. Sverige
            ska verka för att världens 50 fattigaste länder får totala och
            ovillkorade skuldavskrivningar . Detta bör riksdagen som sin mening
            ge regeringen till känna.
          </p>
          <head xml:id="i-Tgf4qeQ2fHnL2PPvUfHFbv" type="h1">
            7 Utvecklingssamarbete
          </head>
          <p xml:id="i-9xNSTqaJU8YJbopJi99L9S">
            Vänsterpartiets utgångspunkt är den internationella solidariteten.
            Vår kamp för rättvisa och jämställdhet varken börjar eller slutar
            vid Sverige gränser. Därför arbetar vi för ett högt bistånd av
            hög kvalitet till Afrika. Vi vill att utvecklingssamarbetet ska
            utgå från mottagarnas prioriteringar, inte från våra egenintressen
            i nord eller som ett maktmedel mot mottagarna. Allt utvecklingsbistånd
            ska utgå från respektive mottagarlands egna behov. Det ska respektera
            dess suveränitet och inte förknippas med politiska eller ekonomiska
            villkor. Ägandeskap är en fråga om demokrati men också om effektivitet.
            Ska biståndsmedlen leda till långsiktiga förändringar krävs att
            mottagaren äger sin egen utveckling.
          </p>
          <p xml:id="i-LVvXnS168orPG1SEcvDYbW">
            Afrika är utan tvekan den kontinent som står inför störst utmaningar
            när det kommer till ekonomisk utveckling, fattigdom, jämställdhet,
            demokrati, fred och mänskliga rättigheter. Den borgerliga regeringen
            säger sig prioritera Afrika inom utvecklingssamarbetet, men om
            så verkligen skett är fortfarande inte klart. Vänsterpartiet anser
            att Afrika, utifrån kontinentens många och svåra utmaningar, måste
            prioriteras i det svenska utvecklingssamarbetet.
          </p>
          <head xml:id="i-HhwxAsK9vT1kSNoDnUaaek" type="h1">
            8 Utbyte
          </head>
          <p xml:id="i-D4bpcx5nsNfpXaGjk99bV7">
            Genom de många invandrade svenskarna med rötter i Afrika, de
            gångna årtiondenas folkliga solidaritetsarbete med Afrika och
            utvecklingssamarbete har omfattande kontakter och relationer mellan
            Sverige och Afrika byggts upp. Sverige har i flera afrikanska
            länder ett gott anseende som byggts upp genom våra relationer,
            svenska folkets stöd till antiapartheidrörelsen, vår alliansfrihet
            och vår i stora delar avsaknad av kolonial historia. Sverige har
            i vissa fall kunnat spela en viktig roll i arbete för demokrati
            och självständighet, t.ex. i arbetet mot apartheidregimen i Sydafrika.
            Sverige skulle även i framtiden kunna spela en positiv roll; samtidigt
            skulle Sverige kunna dra nytta av de erfarenheter och den kunskap
            som finns i Afrika. Tyvärr ser vi att utvecklingen på flera punkter
            gått i motsatt riktning. De svenska frivilligorganisationer som
            verkar i Afrika har mötts av misstänkliggörande och svenska ambassader
            i bl.a. Botswana, Namibia och Elfenbenskusten har lagts ner. Detta
            är en utveckling som Vänsterpartiet starkt motsätter sig. Vänsterpartiet
            vill i stället se ett utökat samarbete och utbyte mellan Sverige
            och Afrika, både när det kommer till kontakterna mellan stater
            och när det kommer till utbyte mellan folkrörelser och enskilda
            människor.
          </p>
          <p xml:id="i-JbUcb1cJt9PM9yDzXqHg3D">
            Ett exempel på behovet av utökade diplomatiska förbindelser är
            Västafrika. Trots att den borgerliga regeringen beslutat att Sverige
            ska bedriva långsiktigt utvecklingssamarbete i Mali, Burkina Faso
            och Liberia, sker de diplomatiska förbindelserna med dessa länder
            från ambassaden i Dakar eller i Burkina Fasos fall genom ambassadör
            placerad i Stockholm. Att Sverige inte har någon diplomatisk närvaro
            mellan Dakar i Senegal och Abuja i Nigeria är inte förenligt med
            retoriken om att prioritera kontakterna med Afrika. Vänsterpartiet
            anser att regeringen ska återkomma till riksdagen med förslag
            på hur Sveriges diplomatiska närvaro i Västafrika kan öka. Detta
            bör riksdagen som sin mening ge regeringen till känna.
          </p>
          <head xml:id="i-EMYefRL5HJ7vunUhrAR73L" type="h1">
            9 Enskilda länder
          </head>
          <p xml:id="i-2gNAzUbURcQEb32NvXNsZe">
            Afrikas samtliga 54 länder låter sig inte beskrivas vart och
            ett inom ramen för en riksdagsmotion. I denna motion har vi därför
            valt att lyfta fram en handfull länder, väl medvetna om att mycket
            finns att säga om utvecklingen i de länder som inte nämns i motionen.
          </p>
          <head xml:id="i-Avjd9xpPSx7UiW1Y7rtiAa" type="h2">
            9.1 Västsahara
          </head>
          <p xml:id="i-6CsNC9gTAzFv1g4RK4j1iD">
            Västsahara är Afrikas sista koloni. Sen 1975 ockuperas merparten
            av landet av Marocko. Befrielserörelsen Polisario har sedan 1973
            kämpat för självständighet för Västsahara. Fram till 1991 bedrev
            man en väpnad kamp. Detta år ingicks efter FN:s medling en överenskommelse
            om vapenstillestånd med Marocko, i vilken en fredsplan och en
            överenskommelse om Västsaharas framtid ingick.
          </p>
          <p xml:id="i-2qYLvws6khv3YccNkMpeAm">
            Haagdomstolen har slagit fast att Västsaharas folk har rätt att
            självt avgöra om det vill bli självständigt. Polisario har i enlighet
            med detta krävt att en folkomröstning hålls i Västsahara där ett
            av alternativen är självständighet. Det är ett krav som Vänsterpartiet
            delar: Vi menar att Sverige som enskilt land och i FN och EU måste
            verka för att västsahariernas rätt till självbestämmande respekteras.
            Sverige skulle kunna agera betydligt mer kraftfullt än vad man
            gör i dag för att protestera mot de omfattande brotten mot de
            mänskliga rättigheterna i det ockuperade Västsahara, för att stoppa
            plundringen av Västsaharas råvaror, förbättra den humanitära situationen
            i flyktinglägren i Algeriet och garantera västsahariernas rätt
            till självbestämmande, vilket Vänsterpartiet bl.a. beskrivit i
            motionen Västsahara (mot. 2006/07:U201).
          </p>
          <p xml:id="i-26S2WwsjRZQHWaot4ijoKw">
            En konkret åtgärd som Sverige kan vidta för att ge vårt stöd
            till Västsaharas befrielse är att, liksom ett flertal länder i
            Afrika, Latinamerika och Asien, erkänna Sahariska arabiska demokratiska
            republiken (SADR). SADR kontrollerar redan i dag de facto en tredjedel
            av västsahariskt territorium. Vänsterpartiet menar att Sverige
            ska erkänna Sahariska arabiska demokratiska republiken (SADR).
            Detta vill vi att riksdagen ska ge regeringen till känna.
          </p>
          <head xml:id="i-T5JenPMeQa3WmjxqJB8gVK" type="h2">
            9.2 Senegal
          </head>
          <p xml:id="i-TJ3dCpmX5KRxJK7NRxdYpN">
            Senegal är en av de politiskt och ekonomiskt viktigaste länderna
            i Västafrika. Demokratiska framsteg har skett, men fortfarande
            är behoven stora av en mer rättvis fördelning av landets resurser
            och en ökad respekt för de mänskliga rättigheterna.
          </p>
          <p xml:id="i-VRUc91Q69HyJB5axMdUE5c">
            Senegal är också skådeplatsen för en av Afrikas längsta, men
            samtidigt kanske mest bortglömda, konflikter. Sedan tidigt 80-tal
            har i landets södra provinser, Casamanceområdet, rests krav på
            ökat självstyre. 1990 tog delar av självständighetsrörelsen till
            vapen. Den Genèvebaserade organisationen Internal Displacement
            Monitoring Centre uppger att stridigheterna gjort fler än 64 000
            personer till internflyktingar. Främst Guniea-Bissau, men även
            tidvis Gambia, har dragits in i konflikten som därigenom påverkat
            hela regionen negativt. Åtskilliga fredsavtal har undertecknats,
            men den pågående fredsprocessen är ytterst bräcklig och rapporterna
            om stridigheter och brutna löften är många. Världssamfundet bör
            engagera sig för att stärka fredsprocessen och förhindra att konflikten
            blossar upp igen. Sverige bör därför ta initiativ inom ramen för
            EU och FN för att uppmärksamma konflikten i södra Senegal. Detta
            bör riksdagen som sin mening ge regeringen till känna.
          </p>
          <head xml:id="i-LqR6RNaLuiCAzDGstRicZ4" type="h2">
            9.3 Nigeria
          </head>
          <p xml:id="i-RecPeLyN1NUcmVmksrCzdV">
            Nigeria skulle kunna vara ett mycket rikt land. Landets enorma
            oljetillgångar skulle ha kunnat användas till att radikalt minska
            landets fattigdom och ligga till grund för ekonomisk utveckling.
            Landet var 2004 världens åttonde största exportör av olja. Oljan
            står för 20 procent av BNP och 95 procent av exportinkomsterna.
            Men i stället har oljeintäkterna finansierat några av kontinentens
            grymmaste diktaturer och skapat enorma vinster för de multinationella
            företag som är verksamma i landet. 1999 ersattes den dåvarande
            militärdiktaturen av civilt styre, men inte heller detta har förmått
            omsätta oljeintäkterna till fattigdomsbekämpning, och respekten
            för de mänskliga rättigheterna har inte ökat i någon större utsträckning.
          </p>
          <p xml:id="i-Vzwef2PeBhM4Ue131Wyu4j">
            I Nigerdeltat, där huvuddelen av oljeutvinningen sker, lever
            70 procent på mindre än en dollar per dag. För stora delar av
            befolkningen är endast förorenade vattendrag och åkermarken det
            enda synliga resultatet av den enorma oljeutvinningen. Vid flera
            fall har lokala protester slagits ned med brutalitet. Vänsterpartiet
            anser att de multinationella företagen måste ta sitt ansvar för
            att en större del av oljeintäkterna kommer nigerianerna till del,
            att den omfattande miljöförstöringen upphör och den omfattande
            korruptionen upphör.
          </p>
          <head xml:id="i-RhezYnj9GmAbxrrwkS9ji9" type="h2">
            9.4 Demokratiska republiken Kongo
          </head>
          <p xml:id="i-Cpyv9CJuVZuGV8EtMyy7iz">
            I få länder har plundringen och den ekonomiska exploateringen
            tagit sig så blodiga uttryck som i Demokratiska republiken Kongo,
            DRK. Utländska makters och multinationella företags kamp om landets
            naturresurser har varit en röd tråd genom DRK:s historia. Vänsterpartiets
            syn på utvecklingen i landet har uttryckts mer utförligt i motionen
            Kongo (mot. 2008/09:U208) .
          </p>
          <p xml:id="i-Eh8em1RkDLJzdaafMXokis">
            Det blodigaste kriget i världen efter andra världskrigets slut
            ägde rum mellan 1998 och 2002 i DRK och kostade tre till fem miljoner
            människor livet. Kvinnor drabbades särskilt hårt, våldtäkter systematiserades
            och användes som ett medel i krigföringen samtidigt som mödradödligheten
            nådde fruktansvärda nivåer i de krigshärjade områdena.
          </p>
          <p xml:id="i-YMpRbtHDFbFHLY3hhcdpra">
            En bräcklig fred framförhandlades under våren 2008 mellan rebelledaren
            Laurent Nkunda, ett tjugotal rebellgrupper och DRK:s president
            Joseph Kabila. Men inte heller detta avtal har hållit särskilt
            bra. Fortfarande pågår det stridigheter i landet, framför allt
            i de östra delarna. Kampen om mineralerna är fortfarande en av
            de avgörande faktorer som driver stridigheterna vidare. Ansvaret
            för våldet och kriget i DRK vilar tungt på de multinationella
            företag som är verksamma i landet och de länder som backar upp
            dem. I många fall har utländska företag beväpnat och finansierat
            lokala rebellgrupper och miliser samt spelat ut dem mot varandra
            för att garantera sin egen verksamhet.
          </p>
          <p xml:id="i-E8bd6caMo8YGYAdnghmnfC">
            Vänsterpartiet menar att de företag som importerar naturresurser
            bör se till att framställningen sker under förhållanden där rätten
            till liv kan skyddas och där andra mänskliga rättigheter inte
            kränks. Varje långsiktig lösning på konflikten måste garantera
            detta. Vi anser att Sverige i FN och inte minst i EU kraftfullt
            måste verka för ett ingripande mot plundringen av Demokratiska
            republiken Kongos naturtillgångar. Detta bör riksdagen som sin
            mening ge regeringen till känna.
          </p>
          <p xml:id="i-TCme1mMFCGZPkZAx2jS6Sg">
            Fred i DRK förutsätter att plundringen av landets naturtillgångar
            upphör, att vinsterna från landets gruvor kommer befolkningen
            till del och att de illegitima skulder som uppstod under diktatorn
            Mobutus dagar skrivs av.
          </p>
          <head xml:id="i-JLFhcAoufHkw57vXgAvetb" type="h2">
            9.5 Sudan
          </head>
          <p xml:id="i-EHr1hv1jAagSYc1NUeKySw">
            Praktiskt taget från det att Sudan blev en självständig stat
            1956 har landet plågats av krig och konflikter. Det längsta kriget
            fördes mellan SPLA (Sudanese Peoples Liberation Army) och centralregeringen
            i Khartum. Kriget pågick i över 20 år och avslutades 2004. Men
            året innan hade stridigheter i stället blossat upp i andra delar
            av landet. Olika rebellrörelser hade då vuxit fram i Darfur och
            i östra Sudan. Regeringen i Khartum försökte att slå ned upproren
            i Darfur med stor brutalitet, vilket skapade en konflikt som kostade
            hundratusentals människor livet och drev miljoner på flykt. Regeringen
            har till följd av detta anklagats för folkmord och Sudans president
            Omar al-Bashir begärdes 2009 häktad av Internationella brottsmålsdomstolen,
            anklagad för krigsförbrytelser och brott mot mänskligheten.
          </p>
          <p xml:id="i-99thr8yCTaWxrLHuUFuiwB">
            Konflikten i södra Sudan såväl som den i Darfur har sin upprinnelse
            i de stora sociala klyftor som finns i landet. Konkurrensen om
            resurser har dessutom skärpts i takt med att klimatförändringarna
            minskat tillgången till odlingsbar mark och vatten. Landet har
            även stora fyndigheter av både gas och olja. Den ojämlika fördelning
            av vinsterna från dessa naturtillgångar har skapat starka inre
            motsättningar, som olika stormakter såsom USA och Kina inte dragit
            sig för att utnyttja för sina egna intressen. Sudan har blivit
            till en arena för en kamp mellan stormakter.
          </p>
          <p xml:id="i-JWwFDZPg9BuVgzQuWikXWZ">
            Även om det finns en bräcklig fred mellan regeringen och SPLA
            och våldet i Darfur avtagit så är Sudan ett land fyllt av motsättningar
            som lätt kan blossa upp och omvandlas till väpnade konflikter
            och krig om inte man kommer tillrätta med landets grundläggande
            problem, den ojämlika fördelningen av resurser och omvärldens
            försök att kontrollera landets naturtillgångar.
          </p>
          <head xml:id="i-E3x6WDdfnMRt55A4JAEem1" type="h2">
            9.6 Etiopien
          </head>
          <p xml:id="i-9TG4yVmgW8YoNMpd34UXey">
            1991 störtades diktatorn Haile Mariam Mengistu av en brokig allians
            av regionala och etniskt baserade grupper. Delar av denna allians
            bildade det nu styrande partiet EPRDF under ledning av landets
            premiärminister, Meles Zenawi. De förhoppningar som fanns om tydliga
            demokratiska framsteg och ökad respekt för de mänskliga rättigheterna
            vid Mengistus fall har långt ifrån infriats. Under Zenawis styre
            har brotten mot de mänskliga rättigheterna varit omfattande, bl.a.
            har möjligheten för frivilligorganisationer och utländska NGO:er
            att verka i landet kraftigt begränsats. Förbindelserna till Eritrea
            har kraftigt försämrats, vilket resulterade i krig 1998 till 2000.
            Etiopien invaderade Somalia julen 2006, vilket resulterade i en
            humanitär katastrof. Även konflikterna inom Etiopien har ökat,
            genom regimens övergrepp mot bl.a. Oromofolket och befolkningen
            i landets östra delar, i Ogadenprovinsen. Bland annat Human Rights
            Watch anklagar Etiopien för omfattande krigsförbrytelser i Ogadenprovinsen.
          </p>
          <p xml:id="i-8gom5irknQ7BREG2W4vnBH">
            Det senaste nationella valet i Etiopien hölls 2005. När röstsammanräkningen
            visade på framgångar för de två oppositionspartierna CUD och UEDF
            valde regimen att avbryta röstsammanräkningen, oppositionens protester
            slogs ner brutalt och flera oppositionsledare fängslades. I lokalvalen
            i april 2008 förhindrade repressionen i stort sett oppositionen
            att delta, 99 procent av de parlamentariska platserna vanns av
            EPRDF.
          </p>
          <p xml:id="i-ScTSCavSxncnXCMVj8yNNp">
            Trots att Etiopien idag är en starkt auktoritär stat som bidrar
            till att destabilisera Afrikas horn har kritiken mot landets brott
            mot de mänskliga rättigheterna varit begränsade från världssamfundet.
            Vilket får betraktas som en konsekvens av att Etiopien lyckats
            etablera sig som en regional allierad till flera stormakter. USA
            ger idag Etiopien militärt bistånd och länderna samarbetar djupt
            inom ramen för det s.k. kriget mot terrorismen. Storbritannien
            ger Etiopien omfattande budgetbistånd och Kina har dramatiskt
            ökat sina investeringar i landet. Behovet av länder som uppmärksammar
            situationen i Etiopien är stort. Vänsterpartiet anser att Sverige
            måste kraftfullt uppmärksamma de omfattande brotten mot de mänskliga
            rättigheterna i Etiopien såväl i sina bilaterala kontakter med
            regimen som i FN och EU. Detta bör riksdagen som sin mening ge
            regeringen till känna.
          </p>
          <head xml:id="i-MgXkRAkDydSvAoZXHPv5iu" type="h2">
            9.7 Eritrea
          </head>
          <p xml:id="i-95WDqWGNjsEyNUxMyebSvS">
            Efter att först ha varit en italiensk koloni och efter andra
            världskriget brittiskt protektorat, tvingades Eritrea 1952 in
            i en federation med Etiopien. 1962 införlivades Eritrea i Etiopien,
            vilket ledde till ett trettioårigt krig mellan den eritreanska
            nationella befrielserörelsen och Etiopien. Under detta krig störtades
            i Etiopien först monarkin under Haile Selassie och sen diktaturen
            under Mengistu. I den kamp och det krig som fördes mot Mengistu
            kämpade flera etiopiska regimfientliga rörelser på samma sida
            som de eritreanska befrielserörelserna ELF och EPLF. Efter Mengistus
            fall genomfördes en folkomröstning i Eritrea och 1991 kunde Eritrea
            förklara sig som självständig stat. Sen 1991 styrs Eritrea interimistiskt
            av EPLF, som bytt namn till PFDJ. Ledaren för EPLF/PFDJ, Isaias
            Afewerki, har av sin organisation utsetts till president, och
            har sen utsett regering och styrt landet med dekret.
          </p>
          <p xml:id="i-JaqX9iXwsZfGwweYQkTPhV">
            Situationen för de mänskliga rättigheterna har successivt kraftigt
            försämrats och Eritrea har utvecklats till en av Afrikas mest
            hårdföra diktaturer. Ett avgörande steg i denna utveckling togs
            2001 då regimen stängde åtta tidningar och arresterade15 journalister.
            Eritrea är numera ett av de få länder som saknar oberoende tidningar.
            En av de arresterade journalisterna var en svensk medborgare,
            Dawit Isaak. Sen dess har olika svenska regeringar försökt få
            Isaak frisläppt genom s.k. tyst diplomati. Det är uppenbart att
            denna strategi misslyckats, det är hög tid att Sverige går över
            till en mer offensiv strategi, t.ex. genom att skicka en hög representant
            till Eritrea. Vänsterpartiet anser att Sverige i alla kontakter
            med Eritrea, bilateralt och genom multilaterala organisationer,
            måste kräva Dawit Isaaks omedelbara frisläppande. Detta bör riksdagen
            som sin mening ge regeringen till känna.
          </p>
          <head xml:id="i-CKRetfc7W9hTQS1o23tjfH" type="h2">
            9.8 Somalia
          </head>
          <p xml:id="i-BJgtRu1caanxCtvXmBPtRv">
            Sen 1991 har Somalias södra delar härjats av en vår tids blodigaste
            krig. Krigen har tvingat uppemot tre fjärdedelar av befolkningen
            att någon gång lämna sina hem, och dödstalen räknas i miljoner.
            Men kriget har långt ifrån omfattat alla delar av Somalia, utvecklingen
            i bl.a. Somaliland i norra Somalia har varit betydligt mer positiv.
          </p>
          <p xml:id="i-RbDdx9YTiiLZAkTEencjX3">
            Konflikten i Somalia är på intet sätt ett inbördeskrig grannländerna
            Etiopien och Eritrea har beväpnat och stött olika väpnande grupper
            samtidigt som USA flera gånger militärt ingripit i Somalia, under
            senare år som en del av landets s.k. krig mot terrorismen. Tydligast
            uttryck tog sig denna yttre inblandning genom Etiopiens invasion
            av Somalia julen 2006.
          </p>
          <p xml:id="i-RYEP8fmjhtVK3rRyXUj59t">
            Sverige har möjligheter att spela en roll för en positiv utveckling
            i landet, bl.a. som medlem av den internationella kontaktgruppen
            för Somalia och genom den kunskap och de kontakter som finns bland
            invandrade från Somalia i Sverige. Vänsterpartiet anser att Sverige
            i EU, FN och andra internationella fora bör verka för att ett
            långsiktigt arbete för att en freds- och försoningsprocess om
            Somalia ska påbörjas, som både behandlar förhållandena i Somalia
            och förhållandet mellan Somalia och de grannstater som är inblandade
            i landets interna konflikt, vilket vi bl.a. uttryckt i motionen
            Situationen i Somalia (mot. 2007/08:U249).
          </p>
          <p xml:id="i-7EYdViKSADq9XFBpAF7mvn">
            Centralt för en sådan utveckling är att tillförseln av vapen
            till Somalia, som bl.a. sker via Etiopien och Eritrea, upphör.
            Sverige måste i FN och i andra internationella fora verka för
            att det vapenembargo som proklamerats också förverkligas i praktiken.
            Detta bör riksdagen som sin mening ge regeringen till känna.
          </p>
          <p xml:id="i-AaMeq2RonKcBioqTsFb4DN">
            Sverige har fram till september 2009 deltagit i den marina insatsen
            Atalanta utanför Somalias kust, vilken leds av EU. Insatsen hade
            ett tydligt FN-mandat och lyckades öka säkerheten för de humanitära
            transporterna till Somalia. Vänsterpartiet stödde Sveriges deltagande
            i Atalanta. Samtidigt ser vi att det kommer att krävas betydligt
            mer än bara marina militära insatser för att komma tillrätta med
            den omfattande piratverksamheten utanför Somalias kust. Ett par
            av flera förutsättningar är att rovfisket i området, från bl.a.
            europeiska fiskefartyg, och dumpning av giftigt avfall i havet,
            upphör så att det skapas möjlighet för fler somalier att försörja
            sig genom fiske i stället för piratverksamhet.
          </p>
          <head xml:id="i-YXFpCwmmYfY3tqrKYfZc5z" type="h2">
            9.9 Zimbabwe
          </head>
          <p xml:id="i-6ySyi6Dbc47UQMdqt27iTY">
            Zimbabwe har under en längre tid utan tvekan varit en auktoritär
            stat där yttrande- och mötesfriheten varit starkt begränsad och
            där oppositionella levt under konstant hot om förföljelse, utomrättsliga
            arresteringar och tortyr. President Robert Mugabe har sen länge
            lämnat alla former av visioner och ideal bakom sig och satt sin
            egen maktposition före zimbabwiska befolkningens bästa. Situationen
            i Zimbabwe är och har inte varit enkel eller svartvit, men det
            går inte att bortse från regimens stora ansvar för den politiska
            och ekonomiska situationen som drabbar vanliga zimbabwier oerhört
            hårt.
          </p>
          <p xml:id="i-8jFNW1iF8fSwfNWsbStauK">
            Zimbabwe är i dag i stort behov av en verklig jordreform där
            den svarta befolkningen får tillbaka den jord de bestals på under
            det brittiska kolonialstyret. Men när Mugabe använt jordfrågan
            och en retorik om kolonialism, så har det handlat om att skapa
            legitimitet för sin egen regim och misskreditera den brokiga oppositionen
            mot hans styre, inte om rättvisa för befolkningen.
          </p>
          <p xml:id="i-9yZyUNXDETN5t8Mtxu6AUv">
            EU har sen 2002 sanktioner på tre områden, vilka också omfattar
            Sveriges relation till landet. Ett hundratal personer ur Zanu-PF:s
            och statsförvaltningens ledning har fått sina konton frysta och
            belagts med reserestriktioner. Det råder ett förbud mot export
            av utrustning som kan användas för internt förtryck och krigsmateriel.
            Vänsterpartiet har inte motsatt sig dessa sanktioner.
          </p>
          <p xml:id="i-MgauVdcSKZfX7GHEuG59mX">
            I september 2008 ingicks en överenskommelse mellan Zanu-PF och
            det ledande oppositionspartiet MDC. Makten delades mellan dessa
            partier och medan Mugabe sitter kvar som president har MDC:s ledare
            Morgan Tsvangirai tillträtt som premiärminister. Sverige bör tydligt
            stödja försöken till försoningsprocess i Zimbabwe och ökad respekt
            för de mänskliga rättigheterna. 2000 avbröt Sverige sitt bilaterala
            bistånd till Zimbabwe; stöd har i stället getts via FN och frivilligorganisationer.
            Den humanitära situationen i landet är allvarlig och fattigdomen
            ökar snabbt, Sverige bör därför ha beredskap att kunna återuppta
            bilateralt bistånd till Zimbabwe så fort det finns tecken på en
            stärkt, stabil och varaktig respekt för de mänskliga rättigheterna
            i landet.
          </p>
        </div>
        <div xml:id="i-LYnsAWBiZNdDa1wVGrHHA" type="motSignatures">
          <list xml:id="i-CDurmaC5AQ7Y7MjUzLSTS9">
            <item xml:id="i-JtvLoQjmhLiS8aMW9QCFQK" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-K4GFrXFga7csyJxFxUFNLb" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-PUgVfuvc4wrw96ba9VjfLq" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-CMXDxuMfjzLukh4joDKnkn" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
