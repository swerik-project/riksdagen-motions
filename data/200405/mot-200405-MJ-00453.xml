<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_453/mot_200405_MJ_453-0001.pdf"/>
      <pb facs="riksdagen-motions-pdf/data/200405/mot_200405_MJ_453/mot_200405_MJ_453-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ453 pnr: s45220
          </p>
          <p>
            Motion till riksdagen 2004/05:MJ453
          </p>
          <p>
            av Sören Wibe och Lars Lilja (s)
          </p>
          <p>
            Lokalisering av en miljöpolitisk organisation
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om lokaliseringen av kansliet för den organisation som
            skall ersätta ESO, och som skall syssla med miljöstudier.
          </p>
          <p>
            Motivering
          </p>
          <p>
            Som punkt nummer tretton i överenskommelsen mellan Socialdemokraterna,
            Vänsterpartiet och Miljöpartiet finns förslaget att omvandla ESO
            till ...”en ny organisation som sysslar med miljöstudier”. Vi
            vill i denna motion motivera varför denna nya organisation (eller
            rättare: dess kansli) bör förläggas till Umeå. Hög kompetens inom
            miljöområdet finns på många ställen i landet, däribland Umeå.
            I kommunen finns två universitet, Umeå universitet och Sveriges
            lantbruksuniversitet. Dessutom finns, i form av ett samarbete
            mellan dessa båda universitet, Umeå miljöhögskola som nyligen
            startats. Och till detta kommer Statens institutet för ekologisk
            hållbarhet som också är förlagd i kommunen. Samtliga enheter har
            en omfattande kompetens inom miljöområdet. Vid Sveriges lantbruksuniversitet
            i Umeå bedrivs miljörelaterad forskning vid flera institutioner,
            t.ex. riksskogstaxeringen som årligen inventerar landets skogstillgångar
            och i samband därmed även har en omfattande kartläggning av den
            biologiska miljön. Även vid universitetens andra institutioner,
            t.ex. institutionen för genetik och växtförädling, institutionen
            för zooekologi och institutionen för skogsekologi, intar forskning
            om den biologiska miljön en framträdande plats. Vid institutionen
            för skogsekonomi, som f.ö. har en professur i naturresursekonomi
            sker en omfattande forskning om miljöpolitiska frågor, och en
            stor del av de miljöpolitiska och
          </p>
          <pb facs="riksdagen-motions-pdf/data/200405/mot_200405_MJ_453/mot_200405_MJ_453-0002.pdf"/>
          <p>
            2004/05:MJ453
          </p>
          <p>
            miljöekonomiska analyser som utförts i landet det senaste decenniet
            har ombesörjts vid denna institution. Umeå universitet har som
            ett av sina prioriterade områden det ekologiskt hållbara och resursanpassade
            samhället. Här finns även Centrum för miljövetenskaplig forskning
            och Centrum för vilt- och fiskforskning. Professorn i statsvetenskap,
            Katarina Eckerberg, är en av landets främsta vad avser = forskning
            som =: innefattar miljöpolitiska styrmedel och implementeringsprocesser.
            Sammantaget gäller att det finns en mycket bred forskarkompetens
            inom det aktuella området i Umeå. Enligt de direktiv som finns
            skall organisationen styras av en parlamentariskt sammansatt kommission.
            Till denna skall dock fogas ett kansli med några anställda. Det
            är detta kansli som vi anser bör kunna lokaliseras till Umeå.
            Vi föreslår att riksdagen uttalar detta som sin mening.
          </p>
          <p>
            Stockholm den 29 september 2004
          </p>
          <p>
            Sören Wibe (s) Lars Lilja (s)
          </p>
        </div>
      </div>
    </body>
  </text>
</TEI>
