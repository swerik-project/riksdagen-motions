<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00370">
  <teiHeader>
    <fileDesc>
      <titleStmt>
        <title>om inrättande av ett vallonmuseum</title>
        <author>av Nils Hjorth</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om inrättande av ett vallonmuseum</title>
          <idno type="rdwebb">G302370</idno>
          <rs type="number">370</rs>
          <ref type="dokument_url_text">http://data.riksdagen.se/dokument/G302370/text</ref>
          <ref type="dokument_url_html">http://data.riksdagen.se/dokument/G302370</ref>
          <ref type="dokumentstatus_url_xml">http://data.riksdagen.se/dokumentstatus/G302370</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WWVHy5fVgZxU1tYXeRXqDH</idno>
            <name>NILS HJORTH</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CmT9CCRKLfq66USjXVLn7P" type="signed"/>
        <correspContext corresp="i-CmT9CCRKLfq66USjXVLn7P">
          <note type="signatory" corresp="i-WWVHy5fVgZxU1tYXeRXqDH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__370/mot_197980__370-001.pdf"/>
      <fw xml:id="i-GTeB7EByAQXRqhEJ2BpwWC">
        Mot. 1979/80:370 14
      </fw>
      <div type="motHeader" xml:id="i-nwG5vBj7VxCLmidbCNm8P">
        <div type="motTitle" xml:id="i-XmP97BQ34MrrS9WdsRwqN6"/>
        <div type="motSubmissionInfo" xml:id="i-3JRUVc3cLRXrYsJmuqcGSh"/>
      </div>
      <div type="motBody" xml:id="i-HAgTtAhLURnAfNMGxKf1pT">
        <div xml:id="i-EDkCHQnwLmxqrnmLcQP6UC">
          <p xml:id="i-SuAswJF3YTh4x6gJSEjb72">
            13
          </p>
          <p xml:id="i-SF9Yz2aheHADoPXrcKkSHe">
            Motion
          </p>
          <p xml:id="i-CbNbkqs9KRD4k6EMRFkEuW">
            1979/80:370
          </p>
          <p xml:id="i-9yBuKTh5KygobpzH8YwFt4">
            av Nils Hjorth om inrättande av ett vallonmuseum
          </p>
          <p xml:id="i-TWu8ZPXA828yBNR4U23ZXy">
            Valloninvandringen till Sverige under 1600-talet kom att få stor
            betydelse för den svenska järnhanteringens utveckling. Införandet
            av vallonsmidet var inget mindre än en revolution när det gällde
            den tidens järnframställning och lade grunden för den svenska
            järnhanteringens segertåg över Europa. Till detta bidrog finansmannen
            Louis de Geers — mannen bakom invandringen — goda handelsförbindelser
            i olika länder. Vallonerna slog sig ned vid olika bruk i Östergötland,
            Uppland, Sörmland, Närke och Värmland. Finspång, Lövsta och Österbybruk
            är de mest kända bruken i detta sammanhang. Under 1650-talet anlades
            vallonbruken Gusum, Överum och Ankarsrum. Louis de Geer kom så
            småningom att bli ägare eller arrendator av den större delen av
            den svenska metallhanteringen. Antalet invandrande valloner var
            efter dåtida förhållanden betydande. Karl Kilbom nämner i sin
            bok om vallonerna antalet äkta valloner till omkring 1 000 och
            antalet av vallonstam till mellan 4 000 och 5 000 omkring år 1650.
            Invandringen av valloner fortsatte sedan fastän i mindre skala
            in på 1700-talet. Den skickliga yrkesstam som vallonerna utgjorde
            fick betydelse inte bara för bergshanteringen utan även för hela
            vårt lands industriella utveckling. För de olika bruken betydde
            det dessutom inget mindre än en social omvälvning. Av gamla avlönings-
            och avräkningslängder från t. ex. Österbybruk framgår att, från
            år 1644 och några år framåt, svenskarna blivit helt utträngda
            från järnhanteringen. Från kolardrängar, hyttarbetare, smeder,
            mästersmeder och upp till inspektorer och förvaltare har alla
            franska, dvs. vallonska namn. Bruksfolket — invandrarna — hade
            löner som stod över vad gruvarbetare och lantarbetare fick. Det
            främmande folkslaget satte i hög grad sin prägel på de svenska
            brukssamhällena. De införde en helt främmande kultur med egen
            religion, eget språk, m. m. De stod i kunskapshänseende över befolkningen
            i övrigt och kunde bl. a. läsa och skriva. Man använde egna vallonska
            vikt- och myntenheter och införde i arbetet en mängd vallonska
            termer. De medförde egna predikanter, skollärare och läkare, eget
            bibliotek samt omhuldade sång- och musiklivet. Skillnaden i levnadsstandarden
            framgår av vad de inköpte i brukshandeln. De fattiga svenskarna
            tog ut fläsk, råg och enklaste kläde medan vallonerna inhandlade
            vete, kalvkött, kryddor, utländsk frukt och vin samt i anmärkningsvärt
            hög grad papper och pennor. Man kan gott säga att vallonerna och
            deras ättlingar präglat livet på dessa bruk och givit dem den
            högtstående kultur som de under århundraden haft. Det har tagit
            sig uttryck i bl. a. sång- och musiklivet, konst och litteratur.
            Fortfarande finns på
          </p>
          <pb facs="riksdagen-motions-pdf/data/197980/mot_197980__370/mot_197980__370-002.pdf"/>
          <p xml:id="i-BkUSyMoQ91AGpYYbTeXu6z">
            de gamla vallonbruken många vallonättlingar kvar, och en stor
            del av dem bär ännu i dag vallonska namn. För framtiden och forskningen
            vore det av oskattbart värde att kunna bevara de seder och bruk,
            husgeråd, verktyg och annat som vallonerna införde i de svenska
            brukssamhällena för över 300 år sedan och som i så hög grad präglat
            utvecklingen i vårt land. Mycket finns säkert bevarat på olika
            platser, men det borde samlas i ett särskilt vallonmuseum för
            att för framtiden kunna ge en allsidig bild och skildring av den
            tekniska och sociala revolution som valloninvandringen innebar.
            Den utan tvivel lämpligaste platsen för ett sådant vallonmuseum
            vore Österbybruk i norra Uppland. Som nämnts var Österby ett av
            de bruk som fick den största invandringen och där vallonättlingar
            i stor utsträckning finns kvar. Till skillnad mot de flesta andra
            bruk från den tiden bedrivs järnhantering där fortfarande i form
            av produktion av stångstål, sparskär och stålgjutgods. I närheten
            finns Dannemora gruvor som lade grunden till Dannemora bergslag
            med en mängd hyttor i Uppland och södra Norrland och där gruvbrytning
            nu ägt rum i snart 500 år. Österby herrgård har av ägaren Fagersta
            Bruks AB överlämnats till Liljeforsstiftelsen som sedan slutet
            av 1960-talet arbetat för att upprusta och levandegöra den gamla
            bruksmiljön. Herrgården med flyglar är från mitten av 1700-talet
            och har med AMS-medel rustats upp för flera miljoner kronor. Ateljén
            i herrgårdsparken där Bruno Liljefors målade sina mest berömda
            tavlor åren 1917-1932, orangeriet samt flera av stallängorna återstår
            dock att restaurera. Tack vare stiftelsens insatser har herrgården
            blivit ett kulturellt centrum med årliga musikveckor, utställningar,
            konserter och konferenser. Till detta bidrar också det värdshus
            som iordningställts i den östra flygelbyggnaden. I denna gamla
            kulturmiljö finns även flera andra byggnader från 1600- och 1700-talen,
            främst då vallonsmedjan, den s. k. vatthammaren som är den enda
            bevarade i landet. Släkten Tamm -— ägare till Österbybruk under
            1800-talet — har skänkt en del möbler och konstföremål, och i
            en donation till Uppsala universitet av en samling Bruno Liljefors-tavlor
            har föreskrivits att de årligen skall visas i Österbybruk sommartid.
            Österbybruk är sålunda ur flera synpunkter en lämplig miljö och
            plats för ett vallonmuseum, ett minnesmärke över den märkliga
            epok i vårt lands historia. Då detta är en angelägenhet inte bara
            för Österby och den uppländska bergslagen utan för hela landet
            så bör staten genom något av våra riksmuseer gå i spetsen för
            att insamla och iordningställa ett särskilt vallonmuseum i Österbybruk.
            I lämpligt sammanhang bör den frågan utredas för att man skall
            finna formerna för ett sådant arbete. Bl. a. riksantikvarie- ämbetet,
            Nordiska museet och Historiska museet kan vara intressenter i
            detta sammanhang, och projektet bör stödjas med statliga medel.
          </p>
          <pb facs="riksdagen-motions-pdf/data/197980/mot_197980__370/mot_197980__370-003.pdf"/>
          <fw xml:id="i-6DrL3NCRWhtKKRoZoqDLdH">
            Mot. 1979/80:370 15
          </fw>
          <p xml:id="i-YFThV5MRAftm2nwQYkFZ5">
            Med hänvisning till vad som anförts i motionen får jag föreslå
            att riksdagen beslutar att hos regeringen hemställa om utredning
            och förslag om inrättande av ett vallonmuseum i Österby- bruk.
          </p>
          <p xml:id="i-LYYTUuVBHeMDga7g28EHkz" type="date">
            Stockholm den 18 januari 1980
          </p>
          <p xml:id="i-JT8YksdX523EZ3c6pFnFTy">
            NILS HJORTH (s)
          </p>
        </div>
      </div>
    </body>
  </text>
</TEI>
