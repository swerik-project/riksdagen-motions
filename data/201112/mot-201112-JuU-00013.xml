<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00013">
  <teiHeader>
    <fileDesc>
      <titleStmt>
        <title>med anledning av prop. 2011/12:109 Vissa åtgärder mot illegala vapen</title>
        <author corresp="i-Vx7eV6CLwK4q8nMYx4Sry4 i-HsGsAzKWHQY5pjyAYNXAz7">av Maria Ferm och Agneta Börjesson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:109 Vissa åtgärder mot illegala vapen</title>
          <idno type="rdwebb">GZ02Ju13</idno>
          <rs type="number">Ju13</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju13/text</ref>
          <ref type="dokument_url_html">http://data.riksdagen.se/dokument/GZ02Ju13</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju13</ref>
          <ref type="doc">http://data.riksdagen.se/fil/006C8E2B-4889-4113-8207-4225FA482F32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XJnBnxEfKLNpQykcV4pejs" type="basedOn"/>
        <correspContext corresp="i-XJnBnxEfKLNpQykcV4pejs">
          <ref>Proposition 2011/12:109</ref>
        </correspContext>
        <correspAction xml:id="i-EJZ46ANKkua9CsFJGX2rgT" type="signed"/>
        <correspContext corresp="i-EJZ46ANKkua9CsFJGX2rgT">
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-2rhEksivoNRsMJZnGeqRks" type="referral">
          <date when="2012-04-13"/>
        </correspAction>
        <correspAction xml:id="i-R1P8ecE2DiZMYXX4WNi5bV" type="referral">
          <date when="2012-04-13"/>
        </correspAction>
        <correspAction xml:id="i-MoeA1JPwJneGE6kWPrmQCP" type="dismissal">
          <date when="2012-04-12"/>
        </correspAction>
        <correspAction xml:id="i-QccQV6cwdoA66sXJX3dXsK" type="dismissal">
          <date when="2012-04-12"/>
        </correspAction>
        <correspAction xml:id="i-LqmRix3GNQ8Upf3cWfPRW" type="submission">
          <date when="2012-04-11"/>
        </correspAction>
        <correspAction xml:id="i-DdFEDN3eREsrbSTYurenSz" type="transfer">
          <date when="2012-04-11"/>
        </correspAction>
        <correspAction xml:id="i-6x3tijJRXTox2hbTZXSQVK" type="assigned"/>
        <correspContext corresp="i-6x3tijJRXTox2hbTZXSQVK">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YKBXaVAFd6mTw6PoDUcAHA">
            Förslag till riksdagsbeslut
          </head>
          <list style="ol">
            <item xml:id="i-JQzkPJeYnqoAg2sCDxBS8K">
              Riksdagen tillkännager för regeringen som sin mening vad som
              anförs i motionen om att olovlig införsel av vapen och ammunition
              till Sverige ska utgöra ett grovt smuggelbrott enligt lagen (2000:1225)
              om straff för smuggling.
            </item>
            <item xml:id="i-LmksmDT9UDh5EumrThbHg6">
              Riksdagen tillkännager för regeringen som sin mening vad som
              anförs i motionen om att påföljdsminimun för grovt smuggelbrott
              vid olovlig införsel av vapen och ammunition ska vara minst två
              års fängelse.
            </item>
            <item xml:id="i-W54ebS1QkLU69dBHnmhgTJ">
              Riksdagen tillkännager för regeringen som sin mening vad som
              anförs i motionen om att Rikspolisstyrelsen ska ges i uppdrag
              att årligen till regeringen rapportera om tillämpningen av vapenlagstiftningen
              och andra förhållanden av betydelse på området.
            </item>
            <item xml:id="i-THSfJ6PRc7Ds7qeFCwMqMw">
              Riksdagen tillkännager för regeringen som sin mening vad som
              anförs i motionen om att Tullverket ska ges i uppdrag att till
              regeringen redovisa ett förslag på handlingsplan för att kraftigt
              minska antalet olovligen införda vapen i landet.
            </item>
            <item xml:id="i-7DuyJtU6eBU2Rwk4z5828s">
              Riksdagen tillkännager för regeringen som sin mening vad som
              anförs i motionen om att Tullverket ska ges i uppdrag att årligen
              till regeringen redovisa mängden olovligen införda vapen och ammunition
              och de huvudsakliga åtgärder som vidtagits för att minska den
              olovliga införseln.
            </item>
            <item xml:id="i-R4zoMzVDy4tKCTmJj5iax4">
              Riksdagen tillkännager för regeringen som sin mening vad som
              anförs i motionen om att Tullverket och Brottsförebyggande rådet
              tillsammans ska utveckla statistik för att redovisa smuggelbrott
              när det gäller vapen och ammunition.
            </item>
            <item xml:id="i-VWGB9n99w2vSshXCGZFkZL">
              Riksdagen tillkännager för regeringen som sin mening vad som
              anförs i motionen om vapenamnesti hösten 2012.
            </item>
          </list>
        </div>
        <div type="motContent">
          <head xml:id="i-3iR8gxt5PipRSb5q6TzWrY" type="h1">
            Motivering
          </head>
          <p xml:id="i-7WP9iSRFQH8LvMn283zEdC">
            Vapen används till mycket stor del i de mord, dråp, rån och annan
            grov brottslighet som förekommer i Sverige. Även fall i vårt närområde
            och i USA har under en längre tid visat detta. Det handlar om
            såväl vapen som innehas olovligen, som vapen som används för olovliga
            syften.
          </p>
          <p xml:id="i-8qaeZ3M2Mt7WscjXct38qY">
            En bekämpning av de olagliga vapnen är en för Miljöpartiet de
            gröna prioriterad fråga för att öka människors upplevda trygghet
            och minska den faktiska brottsligheten i samhället. Utöver de
            åtgärder regeringen nu ska utreda i särskild ordning (jfr dir.
            2012:19 Skärpningar i vapenlagstiftningen) och de som nu föreslås
            i propositionen anser vi att ett antal andra åtgärder behöver
            vidtas. Detta då dels de åtgärder som beskrivs i propositionen
            i huvudsak inte av oss uppfattas inriktade mot de som begår grova
            brott, dels det krävs skarpare och fler åtgärder.
          </p>
          <head xml:id="i-NA9qrqwaT4SvnbdW7DMWAX" type="h2">
            Stoppa vapensmugglingen
          </head>
          <p xml:id="i-UVoGGjmLUF9QdqXQVoxdsh">
            Ingen vet i dag hur mycket vapen och ammunition som olovligen
            smugglas in eller ut ur landet. Tullverkets lagliga möjligheter
            att ingripa mot smuggling har också försämrats sedan landets inträde
            i Europeiska unionen. Till detta kommer den ökade internationella
            rörligheten i stort och de möjligheter till inköp och kontakter
            internet medger.
          </p>
          <p xml:id="i-QnA8PhAbN9dYjsHRyGFGkd">
            Av Brottsförebyggande rådets officiella statistik om smugglings-
            och tullbrotten framgår inte hur många av dessa som avser vapen
            och ammunition. En sådan statistik behövs för att samhället bättre
            ska kunna följa effekter av vidtagna åtgärder mot smugglingen.
            Vad som däremot finns är statistiken avseende vapenbrott, där
            det framgår att antalet anmälda brott under perioden 2006 till
            och med 2011 legat stadigt kring 13 000 anmälda brott per år.
          </p>
          <p xml:id="i-NyHNGnRdb6P55sWhqmj7Mw">
            Att det förekommer smuggling av vapen och ammunition är dock
            klart, liksom att dessa vapen används i grov brottslighet i landet.
            I dag är påföljden för smuggling av vapen och ammunition för ett
            normalbrott böter eller fängelse i högst två år. För grovt brott
            gäller att påföljden är mellan sex månader och högst sex års fängelse.
          </p>
          <p xml:id="i-XtYgnQeczPLKAoXhonPNkm">
            Vi menar att straffet för att smuggla vapen och ammunition in
            i landet måste höjas avsevärt. Att införa ett vapen olovligen
            i landet måste jämställas med några av de grövsta brotten som
            finns i landet med tanke på de effekter användandet av vapnet
            och ammunitionen kan få. Detta medför också att andra tvångsmedel
            blir tillgängliga för de brottsbekämpande myndigheterna, än som
            är fallet i dag. Vi anser därför att smuggling av vapen och ammunition
            alltid ska utgöra ett grovt brott och att minimipåföljden för
            detta ska höjas till lägst två års fängelse. Detta bör riksdagen
            som sin mening ge regeringen till känna.
          </p>
          <p xml:id="i-RhFbDs9gUEV9GPikyWyH5e">
            Utöver den straffskärpning vi anser behövs, ska en särskild utredare
            efter regeringens uppdrag (jfr dir. 2012:19) lämna förslag på
            hur det grova vapenbrottet bör förändras. Vi anser att denna påföljdsskärpning
            måste kombineras med den ovan beskrivna avseende smuggelbrottet.
          </p>
          <p xml:id="i-ELC7gs4CrSYzDQYQqarM2S">
            Vapen och ammunition förs in i landet på många olika sätt och
            på många olika vägar. Vi anser att Tullverket bör ges i uppdrag
            att ta fram en handlingsplan för hur smugglingen kan minskas,
            vilken sedan ska redovisas för regeringen och utgöra ett underlag
            för kommande åtgärder. Tullverket bör därefter årligen inrapportera
            till regeringen antalet misstänkta brott och de huvudsakliga åtgärder
            som vidtagits med anledning därav. Detta bör riksdagen som sin
            mening ge regeringen till känna.
          </p>
          <head xml:id="i-VXvyJ3zY2zVXLm2KB5YRAZ" type="h2">
            Bättre kunskap om mängden vapen i Sverige
          </head>
          <p xml:id="i-LuZpRUWEYVT4m76umnu3ro">
            Kriminalstatistiken är som ovan redovisats bristfällig. Detta
            gäller även Tullverkets och Rikspolisstyrelsens rapporteringsskyldighet
            till regeringen avseende vapenbrott och olovligen införda vapen
            och ammunition. Rikspolisstyrelsens rapporteringsskyldighet upphörde
            efter utgången av år 2006 och någon särskild redovisning från
            Tullverket avseende smuggling av vapen och dylikt har inte kunnat
            återfinnas.
          </p>
          <p xml:id="i-A2Kt4aan4UNKzy7nUuahfT">
            Miljöpartiet anser att den offentliga statistiken över till landet
            olovligen införda vapen och ammunition måste förbättras. Det arbetet
            bör ledas av Tullverket tillsammans med Brottsförebyggande rådet,
            som sedan redovisar statistiken i den samlade kriminalstatistiken.
            Detta bör riksdagen som sin mening ge regeringen till känna.
          </p>
          <p xml:id="i-ByLowuL2MSDbDVmpsmY5rQ">
            Vi anser även att Rikspolisstyrelsens årliga redovisning av vapenbrotten
            till regeringen ska återupptas. Även detta bör riksdagen som sin
            mening ge riksdagen till känna.
          </p>
          <head xml:id="i-YUkEFMCZ5Tjd9siZiauW3i" type="h2">
            En vapenamnesti
          </head>
          <p xml:id="i-UrboLALautMwNfZSqBduoq">
            Under mars till och med maj år 2007 kunde allmänheten anonymt
            lämna in illegala vapen till polisen, utan att riskera rättslig
            påföljd. Detta medförde att nästan 14 000 vapen och vapendelar
            samt 14 ton ammunition lämnades in, enligt Statens kriminaltekniska
            laboratoriums redovisning till Rikspolisstyrelsen.
          </p>
          <p xml:id="i-6U4j6WEWi1uNED8o53UUSz">
            Justitieministern har aviserat att en ny amnesti kan vara tänkbar
            men har inte angett när, var eller hur. Miljöpartiet anser att
            en vapenamnesti liknande den år 2007 behöver genomföras under
            hösten 2012, för att så snart som möjligt få bort illegala vapen
            från landet. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-HXKRFXan4LaZyY2jvxHLiM" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-EHfScWqPuaREaF1DjLM1tE" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
