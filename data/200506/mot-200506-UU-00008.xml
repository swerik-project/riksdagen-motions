<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00008">
  <teiHeader>
    <fileDesc>
      <titleStmt>
        <title>med anledning av skr. 2005/06:90 Nordiskt samarbete 2005</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2005/06:90 Nordiskt samarbete 2005</title>
          <idno type="rdwebb">GT02U8</idno>
          <rs type="number">U8</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U8/text</ref>
          <ref type="dokument_url_html">http://data.riksdagen.se/dokument/GT02U8</ref>
          <ref type="dokumentstatus_url_xml">http://data.riksdagen.se/dokumentstatus/GT02U8</ref>
          <ref type="doc">http://data.riksdagen.se/fil/D44FB288-0AC2-4A64-8BD2-1DD263D22B3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-ASHgRusN9GoHAH8eioxicP</idno>
            <name>Marie Wahlgren</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ewi7Lwy3h4DBNJ2zradbNt</idno>
            <name>Torkild Strandberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-4Jc4zGYTmaaN4WwMg3MChb"/>
        <correspContext corresp="i-4Jc4zGYTmaaN4WwMg3MChb">
          <ref>Regeringsskrivelse 2005/06:90</ref>
        </correspContext>
        <correspAction xml:id="i-DFvpX3MQ3wSoeoy1rssp7g" type="signed"/>
        <correspContext corresp="i-DFvpX3MQ3wSoeoy1rssp7g">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-ASHgRusN9GoHAH8eioxicP"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-Ewi7Lwy3h4DBNJ2zradbNt"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="referral" xml:id="i-JAjbszpXfjUHZSjMzNy2hq">
          <date when="2006-04-18"/>
        </correspAction>
        <correspAction type="dismissal" xml:id="i-DWTDgvAmdjthCpRhDeFY3h">
          <date when="2006-04-07"/>
        </correspAction>
        <correspAction type="dismissal" xml:id="i-XSw1rD2uKTnKbYLA7X9XE8">
          <date when="2006-04-07"/>
        </correspAction>
        <correspAction type="submission" xml:id="i-Bc1uLN2MyyDwH6ijt4uaxW">
          <date when="2006-04-06"/>
        </correspAction>
        <correspAction type="assigned" xml:id="i-5eiQ7D9HeVtZ5BDZibiuSc"/>
        <correspContext corresp="i-5eiQ7D9HeVtZ5BDZibiuSc">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_8/mot_200506_U_8-0001.pdf"/>
      <div type="motHeader" xml:id="i-8DC4W9QCsMwePKxcMtn9UX">
        <div type="motTitle" xml:id="i-DERvy6PfxwRPWaYzWvkfUX"/>
        <div type="motSubmissionInfo" xml:id="i-48CtbwLE483Zj4sBCsBpuY"/>
      </div>
      <div type="motBody" xml:id="i-4U2jhUc5FfeRwFtua7bBqA">
        <div xml:id="i-PPhXGG8bfY4vgocGM7uqFt">
          <p xml:id="i-FsA4iGnTyz9eaRyVQnegQz">
            2005/06 mnr: U8 pnr: fp1325
          </p>
          <p xml:id="i-UNUnN8XsRGbMRtSkEajctd">
            Motion till riksdagen 2005/06:U8
          </p>
          <p xml:id="i-PGP15BZy3mpS9StJ5TXZXP">
            av Christer Nylander m.fl. (fp) med anledning av skr. 2005/06:90
          </p>
          <p xml:id="i-Ta2AVBkYBPUBLrPnULAn5e">
            Nordiskt samarbete 2005
          </p>
          <p xml:id="i-K83JoERFSMfqP5B3nAK5CM">
            Förslag till riksdagsbeslut
          </p>
          <p xml:id="i-RQbTs17SwnyddgxCYWVfQk">
            1. Riksdagen tillkännager för regeringen som sin mening vad i
            motionen anförs om samordning av de nordiska ländernas implementering
            av EU- lagstiftning. 2. Riksdagen tillkännager för regeringen
            som sin mening vad i motionen anförs om konsekvens mellan jobbsökarkrav
            i reglerna för a-kassa och möjlighet till ersättning för jobbsökarresor.
            3. Riksdagen tillkännager för regeringen som sin mening vad i
            motionen anförs om att skapa regelförenkling och kravrätt för
            människor som lever och arbetar i gränsregionen mellan Sverige
            och Danmark. 4. Riksdagen tillkännager för regeringen som sin
            mening vad i motionen anförs om behovet av en offensiv Öresundsstrategi.
            5. Riksdagen tillkännager för regeringen som sin mening vad i
            motionen anförs om Öresund som forsknings- och utbildningsregion.
            6. Riksdagen tillkännager för regeringen som sin mening vad i
            motionen anförs om vikten av grannlands-tv i det digitala marknätet.
          </p>
          <p xml:id="i-Pm8w8MvS23Wu5AJiNV2nmD">
            Nordiskt samarbete — en framgångsfaktor
          </p>
          <p xml:id="i-UiajYhSu4rYMjEn2iYn31q">
            I en globaliserad värld kan nordiskt samarbete vara en framgångsfaktor.
            Norden var en gång i tiden ett framsynt exempel på hur länder
            genom fri rörlighet och samarbete ekonomiskt och socialt kan stärka
            en geografiskt större region. I och med att de flesta nordiska
            länder nu är medlemmar i EU har det nordiska samarbetet fått stryka
            på foten till förmån för ett ökat fokus på det större Europasamarbetet.
            Detta är beklagligt eftersom det inte finns någon motsatsställning
            mellan nordiskt och europeiskt samarbete. Nordiskt samarbete kan
            snarare stärka ländernas ställning i EU. Norden riskerar att spela
            bort en viktig konkurrensfördel. Vart och ett är de nordiska länderna
            små länder både i ett globalt och i ett europeiskt sammanhang.
            Tillsammans blir vi större och därmed också intressantare som
            marknad för internationella storföretags etableringar och investeringar.
          </p>
          <pb facs="riksdagen-motions-pdf/data/200506/mot_200506_U_8/mot_200506_U_8-0002.pdf"/>
          <p xml:id="i-EZ4X5qyZDyjEoGpFcEkyp7">
            2005/06:U8
          </p>
          <p xml:id="i-LUFeg3dA9yK37jgdhXDBLc">
            Många företag nöjer sig med att ha ett Nordenkontor men när regelverken
            i de nordiska länderna skiljer sig för mycket minskar intresset,
            då man i princip måste anpassa sig efter fem, inte ett, regelsystem.
            Vi inser att de nordiska länderna varken kan eller vill likrikta
            alla sina regelsystem, men en dialog om en bättre samordning borde
            starta. Ett första steg vore att de nordiska länderna örsöker
            att få så lika implementering av EU/ESS-lagstiftningen som möjligt.
            Sverige borde vara pådrivande för att skapa arenor för att underlätta
            för de öretag som vill driva sin verksamhet på en nordisk bas.
            Detta kan t.ex. innebära att vi inom Norden skapar ett gemensamt
            webbaserat stöd för öretag som arbetar med Norden som sin marknad
            och att vi samarbetar mer ring lanseringen av Norden internationellt.
            Särskilt viktigt är att vi drar nytta av den dynamik som finns
            i Öresundsregionen. En framgångsrik Öresundspolitik kan innebära
            stora ördelar för hela Nordens förmåga att konkurrera i en globaliserad
            världsekonomi. Öresund drar redan till sig stora etableringar
            och med rätt örutsättningar kan regionen bli en viktig motor för
            hela den nordeuropeiska
          </p>
          <p xml:id="i-ByBHTQ4xLFDfAQmBvwuszY">
            ekonomin.
          </p>
          <p xml:id="i-KTHsREGXqxEmTHLfyT88ny">
            En fungerande arbetsmarknad i Öresundsregionen
          </p>
          <p xml:id="i-3eH1eVwJe3DWz6mWU1SkXP">
            För att Öresundsregionen ska kunna använda sina styrkor fullt
            ut i den till- tagande globala konkurrensen om investeringar,
            idéer och företag, krävs en väl fungerande gemensam arbetsmarknad.
            Redan nu ser vi att fler och fler väljer att bo på ena sidan Öresund
            och arbeta på den andra, trots omfattande krångel. Detta visar
            vilken potential en fullt fungerande gemensam arbetsmarknad skulle
            innebära. På arbetsmarknaden måste reglerna vara enkla, förutsägbara
            och lätthanterliga. Stora skillnader mellan svenskt och danskt
            regelverk inom det arbetsmarknadspolitiska området undergräver
            växtkraften och innebär därmed att enskilda individer, regionen
            och de båda länderna förlorar i välstånd. Hinder finns t.ex. i
            form av olika regler för aktivitetsstöd, praktik och sökanderesor.
            Också a-kassorna är utformade på ett sätt som skapar problem för
            den som jobbar som timvikarie, frilans, deltidsarbetare o.d. i
            båda länderna samtidigt. Liknande problem finns i socialförsäkringssystemen.
            I en nyligen redovisad dom från kammarrätten sänktes ersättningsnivån
            i arbetslöshetskassan med 25 procent i 40 dagar när en arbetssökande
            svensk man tackade nej till ett av arbetsförmedlingen anvisat
            jobb i Norge. Hittills har det varit näst intill en regel, om
            än oskriven, att förmedlingen inte meddelat a-kassorna då en arbetssökande
            tackat nej till jobb i ett annat land eftersom arbetsförmedlingen
            ansett att det inte går att tvinga någon att ta jobb i utlandet.
            Domen ändrar nu detta och Ams har följaktligen gått ut med nya
            direktiv till förmedlingarna där dessa uppmanas att meddela a-kassorna
            om
          </p>
          <pb facs="riksdagen-motions-pdf/data/200506/mot_200506_U_8/mot_200506_U_8-0003.pdf"/>
          <p xml:id="i-C2cKCaqbHwMMQtB4iR4Dyf">
            den arbetssökande tackar nej till anvisat arbete. Denna fråga
            är en diskussion i sig och domen kommer sannolikt att prövas även
            av högre instans. Det finns dock ett problem, som består i att
            arbetssökande enbart kan ansöka om ersättning för jobbsökarresa,
            resa till praktikplats eller flytt inom landet. Detta måste naturligtvis
            ändras så att reglerna är konsekventa i förhållande till varandra.
            Exemplen på svåröverskådliga problem är många. Den märkliga nordiska
            regeln att man ska betala skatt i det land där man arbetar ställer
            fortfarande till problem. En person som väljer att köpa en bostad
            på ena sidan Sundet och arbetar på den andra sidan drabbas av
            att inte få göra avdrag på låneräntorna. Nordiska skattesystem
            beviljar nämligen inte avdrag för lån som amorteras i ett annat
            land. Arbetslöshetskassans avgifter och ersättningsnivåer skiljer
            sig kraftigt mellan a-kassorna i Sverige och Danmark. En anställd
            ska vara medlem i och betala avgift till a-kassa i det land där
            han eller hon arbetar, men vid arbetslöshet betalas ersättningen
            ut enligt reglerna för a-kassan i landet där den arbetslöse bor.
            Det är också mycket svårt att få en bild av hur de två pensionssystemen
            fungerar tillsammans och hur pensionen påverkas om en person arbetar
            en längre eller kortare tid i grannlandet. Regeringen borde snarast
            starta ett arbete med två huvudmål. Det ena bör vara att skapa
            regelförenkling och det andra att tydliggöra individens rätt till
            snabb information om sociala rättigheter. Reglerna som ska gälla
            för att möjliggöra gränsöverskridande boende och arbete ska inte
            behöva vara svårare att förstå än reglerna i hemlandet. En kravrätt
            borde införas, som innebär att en person har rätt att kräva den
            ena staten på dokumentation över de rättigheter han eller hon
            har eller kan komma att tjäna in i det andra landet. Parallellt
            med detta arbete måste förhandlingar med Danmark föras för att
            åstadkomma gemensamma förenklingar av regelsystemen.
          </p>
          <p xml:id="i-YXYHycexr7ofwjAfnRvKG2">
            Hög tid för en Öresundsstrategi
          </p>
          <p xml:id="i-LCAsmHJwxQ4im8mMBMuTgu">
            De regioner som är gränsregioner drabbas naturligtvis värst av
            bristen på nordisk samordning. Öresundsregionen är en av Nordeuropas
            mest intressanta tillväxtregioner. På grund av hinder för integration
            mellan Skåne och Själland utnyttjas inte regionens fulla potential.
            I denna region har samarbetet sina alldeles särskilda villkor
            eftersom den ena parten är en huvudstadsregion. Avsaknaden av
            en tydlig svensk samarbetspartner på regeringsnivå blir väldigt
            tydlig. En annan effekt som är tydlig i samarbetet är att Sverige
            ofta ser Öresundsfrågan som en utrikespolitisk fråga medan Danmark
            framför allt, helt riktigt, ser samarbetet som en näringspolitisk
            fråga. Det har vidare blivit tydligt att Öresundsfrågorna nedprioriterats
            efter att ansvarig minister utsågs till chef för Socialdepartementet.
            Vi befarar att
          </p>
          <p xml:id="i-5vVDVcWkkyutsxHyhosHYB">
            2005/06:U8
          </p>
          <pb facs="riksdagen-motions-pdf/data/200506/mot_200506_U_8/mot_200506_U_8-0004.pdf"/>
          <p xml:id="i-RVrZpSKfPXF4LXMS55NbQ">
            2005/06:U8
          </p>
          <p xml:id="i-LPtHy3GibzmNPHjST3U4QY">
            arbetet för att riva barriärer förlorar ytterligare i kraft framöver
            sedan Poul Schlyter vid årsskiftet lämnade uppdraget som samordnare.
            Vi anser att Öresundsfrågorna bör handhas av en Öresundsminister
            i Näringsdepartementet. Regeringskansliet måste organiseras på
            ett sätt som
          </p>
          <p xml:id="i-NghKv4RDova8icJJCHm5bf">
            underlättar — inte försvårar — samarbetet i Öresundsregionen.
            Öresundsfrågorna måste ses som en utvecklingspotential inte som
            ett socialt problem.
          </p>
          <p xml:id="i-3mVHTKeM3kin3KTre2ekyx">
            Sverige borde ta fram en Öresundsstrategi som fokuserar på hur
            Sverige som land ska ta till vara den tillväxtpotential som finns
            i Öresundsregionen. Det behövs en tydlig systematik i arbetet
            med att riva hinder för integrationen över Öresund. Vi menar att
            en vitbok bör tas fram som dels identifierar kvarstående barriärer,
            dels slår fast en tidsplan för när dessa ska avlägsnas.
          </p>
          <p xml:id="i-S9uLfacduVJ5B2XdtoCbnc">
            Satsa på Öresund som forsknings- och utbildningsregion
          </p>
          <p xml:id="i-3KmDT1LfpKhZ8ppUZ8docE">
            I Öresundsregionen finns elva universitet och högskolor, här
            finns Nordens största kluster av bioteknik- och läkemedelsföretag
            och här finns en stark forskning också kring andra områden som
            livsmedel och IT. Det regionala samarbetet hämmas dock av att
            det finns en nationsgräns mitt i klustret. Denna leder till svårigheter
            med att finansiera forskningssamarbetet i regionen eftersom varje
            land tenderar att se nationellt på finansieringen. Sverige och
            Danmark borde ta fram en gemensam strategi för forskning och utbildning
            i Öresundsregionen. Denna bör inkludera hur man kan bygga upp
            och förenkla forskningssamarbetet. Det gäller till exempel samarbete
            som rör forskningsresurser men också frågor om hur sjukvården
            kan arbete för att underlätta för regionen att bli ett internationellt
            centrum för kliniska studier.
          </p>
          <p xml:id="i-3Ci2inrJEt9pdcDCXrqGoy">
            Vikten av kulturell förståelse
          </p>
          <p xml:id="i-HoZiueKTmn3WgmYqQEg4go">
            Kultur- och kunskapsutbyte är ofta en av de viktigaste länkarna
            för en fungerande regionsammanlänkning. Tillgången till grannlandsteve
            är en viktig del av ett gemensamt regionalt kultur- och kunskapsutbud.
            I Öresundsområdet har grannlandsteve under flera decennier varit
            en viktig del i ett kulturellt närmande. Folkpartiet har länge
            varit kritiskt till regeringens beslut att snabbt släcka ned det
            analoga tevenätet. Partiet har också varit kritisk till den storskaliga
            statliga satsningen på markbunden digitalteve. Kontrollen över
            det digitala marknätet är politiskt och saknar i huvudsak en regional
            kundanpassning. Bland annat har regeringen inte tagit hänsyn till
            intresset att i gränsregioner kunna se grannländers sändningar.
            Tillgången till grannlandsteve har varit viktig för kontakten
            och förståelsen i
          </p>
          <pb facs="riksdagen-motions-pdf/data/200506/mot_200506_U_8/mot_200506_U_8-0005.pdf"/>
          <p xml:id="i-N1PX1snY9AYkhEwE1ADTCh">
            Öresundsregionen. Danskar och svenskar har lärt sig att förstå
            varandras språk, kultur och samhälle via teve. Nu när Öresundsregionen
            alltmer suddar ut gränsen mellan Sverige och Danmark blir möjligheten
            att följa grannlandets teveutbud allt viktigare. Fler bor och
            arbetar på olika sidor om Öresund och då blir det också viktigt
            att ha tillgång till teve från den andra sidan mot den man befinner
            sig. I detta läge går Sverige över till digitalteve som i nuläget
            inte innehåller grannlandsteve i det markbundna nätet. Detta motverkar
            integrationen i Öresundsregionen och vi antar att motsvarande
            problem också finns i andra gränsregioner. Det är tråkigt att
            man i de nordiska länderna inte tagit till vara möjligheten att
            i detta läge förverkliga drömmarna om tillgång till det nordiska
            teveutbudet i samtliga länder. Dessa drömmar började med det s.k.
            Nordsat-projektet. Nu när teknikutvecklingen gjort det möjligt
            att på ett enklare sätt åstadkomma ett nordiskt teveutbud visar
            den svenska regeringen ett mycket svalt intresse för frågan. Regeringen
            borde vara pådrivande inom Norden för att åstadkomma ett närmare
            samarbete på teveområdet. Förutom att detta skulle lösa problemen
            i gränsregioner skulle det också stärka den nordiska dimensionen.
            Intressant att konstatera är att flera kommersiella aktörer däremot
            i sina kabelnät erbjuder nordisk teve. Detta är dock inte tillgängligt
            i det digitala marknätet. Det är viktigt att lösa problematiken
            i gränsområdena. Det kräver att regeringen åtminstone verkar för
            speciallösningar i gränsområden så att invånarna garanteras tillgång
            till grannlandets sändningar i samma utsträckning som idag, men
            helst en generell lösning som erbjuder grannlandsteve i hela landet.
            Det kräver också att man i gränstrakter, framför allt i Öresundsregionen,
            samordnar övergången till digitalteve. Det betyder att Sverige
            bör avvakta med att släcka ned det analoga tevenätet i Skåne i
            avvaktan på att Danmark gör motsvarande åtgärder i Köpenhamnsregionen.
            En annan viktig kulturbärare är vårt gemensamma historiska arv.
            Detta blir extra tydligt i gränstrakterna och då särskilt i Skåneland.
            Skåne har en lång gemensam historia med Danmark. Detta gemensamma
            arv är både en kulturlänk och en turistattraktion. Det vore värdefullt
            om detta arv gjordes mer synligt och mer tillgängligt. Sverige
            borde t.ex. i större utsträckning tillhandahålla information också
            på danska vid gemensamma historiska attraktioner. Vidare borde
            statliga myndigheter såsom Riksantikvarieämbetet i högre utsträckning
            än idag arbeta med att synliggöra den dansksvenska historien.
          </p>
          <p xml:id="i-L9pF47H471gShYvmbGH9sb">
            Stockholm den 3 april 2006
          </p>
          <p xml:id="i-9pR3mFbjQaiPW6qQR75GXP">
            Christer Nylander (fp) Marie Wahlgren (fp) Tina Acketoft (fp)
            Ulf Nilsson (fp) Torkild Strandberg (fp)
          </p>
          <p xml:id="i-XnPu4ju84hBBfdPFTwLiXL">
            Allan Widman (fp)
          </p>
          <p xml:id="i-DdwJTtxcoveitYDiYsy87A">
            2005/06:U8
          </p>
        </div>
      </div>
    </body>
  </text>
</TEI>
