<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02760">
  <teiHeader>
    <fileDesc>
      <titleStmt>
        <title>Ungdomsarbetslösheten</title>
        <author>Bengt Westerberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomsarbetslösheten</title>
          <idno type="rdwebb">G8022760</idno>
          <rs type="number">2760</rs>
          <ref type="dokument_url_text">http://data.riksdagen.se/dokument/G8022760/text</ref>
          <ref type="dokument_url_html">http://data.riksdagen.se/dokument/G8022760</ref>
          <ref type="dokumentstatus_url_xml">http://data.riksdagen.se/dokumentstatus/G8022760</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>BENGT WESTERBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ciP9KaiB2E5h5M8Vk6Fq5" type="signed"/>
        <correspContext corresp="i-4ciP9KaiB2E5h5M8Vk6Fq5">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2760/mot_198485__2760-001.pdf"/>
      <fw xml:id="i-PEUByubQvNdPFGGC4moje7">
        Mot. 1984/85:2760 2
      </fw>
      <div xml:id="i-7KBom3Xd9XxMjyZ5G6meCQ" type="motHeader">
        <div xml:id="i-Gxk4mnmUKMDZQHCSnTM8AA" type="motTitle"/>
        <div xml:id="i-3icLeitaLFswnoZNxg4W8w" type="motSubmissionInfo"/>
      </div>
      <div xml:id="i-QAbP7fLWbV8ocPbVShJsoN" type="motBody">
        <div xml:id="i-RzG3FS3nNvPqkBF1H6Yxhj">
          <p xml:id="i-5trZHNMjJ2Hox5fhkb1VHq">
            Mot. 1984/85
          </p>
          <p xml:id="i-YB2n8yGXz3XFtRjQsKpMJG">
            2760-2768 Motion
          </p>
          <p xml:id="i-SW7k5VUBgPMRzdCZuedJX5">
            1984/85:2760
          </p>
          <p xml:id="i-9hs7shxJbswjgwLPjAHTbb">
            Bengt Westerberg Ungdomsarbetslösheten
          </p>
          <p xml:id="i-SiGg121frRE4eRXc45c5t5">
            I denna motion föreslås åtgärder för att minska arbetslösheten
            bland ungdomar.
          </p>
          <p xml:id="i-43nW7iUYNk5UbZAgxYDZkt">
            Ungdomars arbetsmarknad
          </p>
          <p xml:id="i-NgMGdK5YAZrV8DDcMH6Yi1">
            Ungdomsarbetslösheten har trendmässigt ökat sedan 1960-talet.
            Denna trendmässiga ökning av den öppna ungdomsarbetslösheten bröts
            genom lagen (1983:1070) om arbete i ungdomslag hos offentliga
            arbetsgivare. En kartläggning som gjordes av delegationen för
            arbetsmarknadspolitisk forsk- ning (EFA) visar att under 1983
            omfattades i genomsnitt 43 000 ungdomar i åldern 16-19 år och
            i genomsnitt 31 000 ungdomar i åldern 20-24 år av arbetsmarknadsutbildning,
            beredskapsarbeten, speciella ungdomsåtgärder och öppen arbetslöshet.
            Detta motsvarar 8,86 av det totala antalet ungdomar i åldern 16-19
            år resp. 5,5 20 i åldern 20-24 år. Andelen ungdomar utanför den
            öppna arbetsmarknaden är alltså väsentligt större än vad siffrorna
            för den öppna arbetslösheten visar. Ungdomsarbetslösheten är naturligtvis
            till en del betingad av den låga ekonomiska aktiviteten och obalanserna
            i samhällsekonomin. De som drabbas hårdast av ett försämrat konjunkturläge
            är de nytillträdande på arbetsmarknaden. En samhällsekonomi i
            balans är därför den främsta förutsättningen för full sysselsättning,
            även bland ungdomar. Ungdomsarbetslösheten är samtidigt inget
            tillfälligt problem som enbart kan förklaras av konjunkturläget.
            Ungdomsarbetslösheten är nästan alltid större än den genomsnittliga
            arbetslösheten. Detta behöver inte vara enbart negativt. Det kan
            också bero på en naturlig önskan att pröva på många olika arbeten
            och en därmed sammanhängande kortvarig ”sökperiod”, när man är
            arbetslös mellan två arbeten. Det är emellertid uppenbart att
            hur man än mäter har ungdomarna under senare år fått allt större
            svårigheter att komma in på arbetsmarknaden, att få det första
            jobbet. Vi anser att denna tendens har ett nära samband med kostnaderna
            för att anställa en ung person. Ungdomslönerna har successivt
            närmat sig lönenivån för andra löntagare, vilket innebär att en
            mängd arbetstillfällen som förut var ”första-jobb” nu helt enkelt
            har försvunnit. Ungdomar är med nödvändighet mindre erfarna än
            personer som varit yrkesverksamma i 10-15 år och när detta inte
            avspeglas i de relativa lönekostnaderna krymper den arbetsmarknad
            som står till ungdomarnas förfogande.
          </p>
          <p xml:id="i-D5u6vErAdHuMjG2j3qrurs">
            I Riksdagen 1984/85.3 saml. Nr 2760-2768
          </p>
          <pb facs="riksdagen-motions-pdf/data/198485/mot_198485__2760/mot_198485__2760-002.pdf"/>
          <p xml:id="i-WdKASMLMJQv9brvkjopAhM">
            De ökade svårigheterna för ungdomar med god skolunderbyggnad
            att få fotfäste på arbetsmarknaden är med andra ord en indikation
            på ungdomsar- betslöshetens strukturella natur.
          </p>
          <p xml:id="i-3EDWiAJbN4EKi61Amw5DPN">
            Ansvaret för ungdomsarbetslösheten
          </p>
          <p xml:id="i-UZUaYbRcf6qVg6BkroygV8">
            I folkpartiets partimotion i anledning av proposition 1984/85:40
            om riktlinjer för den ekonomiska politiken m. m. diskuteras sambandet
            mellan den ekonomiska politiken och lönebildningen. I motionen
            pekar vi på vikten av klara riktlinjer för statsmakternas handlande
            i detta sammanhang. De fyra aspekter som där diskuteras är:
          </p>
          <p xml:id="i-RuxxBtiApePzEmhFxx2gZk">
            Sambandet mellan finanspolitiken och löneökningstakten. Ansvaret
            för arbetslösheten. Skattepolitiken och lönerna. Staten som arbetsgivare.
          </p>
          <p xml:id="i-WYb7KXYyj4SyADAXRbg7cx">
            20 0NO
          </p>
          <p xml:id="i-BBP812XXYytsa6WtoGN6tL">
            I detta sammanhang är ansvaret för ungdomsarbetslösheten av stor
            betydelse. Arbetsmarknadens parter bär självfallet ett stort ansvar
            för arbetslöshe- ten, som till stor del orsakas av att lönenivå
            och lönestruktur försämrar vår internationella konkurrensförmåga.
            Lönenivån för ungdomar är som nämnts en av de främsta anledningarna
            till dagens stora problem för ungdomar på arbetsmarknaden. Vi
            vill dock avvisa de teorier och uppfattningar som vill övervältra
            ansvaret för sysselsättningen helt och hållet på arbetsmarknadens
            parter. Vår höga ambition då det gäller bekämpandet av arbetslösheten
            och speciellt ungdomsarbetslösheten förbjuder oss att möta denna
            på det defensiva sätt som detta skulle innebära. Vi menar dessutom
            att en sådan politik skulle stöta på avgörande svårigheter av
            flera slag, speciellt då det gäller ungdomarnas problem:
          </p>
          <p xml:id="i-MapjDjfd73gobKDTYwLs5e">
            Oo Trovärdighetsproblem. Regeringen kan komma att tvingas acceptera
            en hög arbetslöshet för att ”bevisa” att man menar allvar. Oo
            Precisionsproblem. Arbetslösheten som kan bli följden av höga
            avtal drabbar andra än dem som är organiserade. Detta gör att
            parterna inte utsätts för den press som är meningen. Detta problem
            är av avgörande betydelse då det gäller åtgärder mot ungdomsarbetslösheten.
            Ungdomar skulle ha väldigt begränsad möjlighet att påverka lönebildningen
            även om ungdomsarbetslösheten tilläts stiga. Oo Problem uppstår
            då andra än arbetsmarknadens parter bär kostnaden för den ekonomiska
            kompensationen vid arbetslöshet. Även detta problem gäller i särskilt
            hög grad ungdomar. Då endast ett fåtal av dessa är berättigade
            till ersättning från A-kassa skulle en höjning av egenavgifterna
            till arbetslöshetsförsäkringen sannolikt ha små effekter.
          </p>
          <pb facs="riksdagen-motions-pdf/data/198485/mot_198485__2760/mot_198485__2760-003.pdf"/>
          <fw xml:id="i-GmtU2poNs6QhBYLj4hW5fG">
            Mot. 1984/85:2760 3
          </fw>
          <p xml:id="i-2EEd1MPdFAiuzKNkNUgc8j">
            Temporär nedsättning av arbetsgivaravgifterna
          </p>
          <p xml:id="i-WpqiX7yivham1LFMT3zjNX">
            Eftersom situationen på arbetsmarknaden för ungdomarna är akut,
            menar vi att man bör överväga ett system som innebär att företagens
            kostnader för att anställa ungdomar snabbt kommer i bättre överensstämmelse
            med ungdomarnas erfarenheter och produktivitet. En möjlighet är
            därvid att sätta ned arbetsgivaravgifterna. Nedsättningen bör
            successivt avtrappas under t. ex. en fyraårsperiod. Det kan t.
            ex. innebära att avgiftsreduktionen första året är 10 70, andra
            året 7,5 Yo, tredje året 5 90, fjärde året 2,5 Zo och sedan ingen
            nedsättning. Avsikten med nedtrappningen är att undvika effekten
            att ”utrymmet” som skapas äts upp av höjda avtalade löner för
            ungdomarna. Under denna tid skulle parterna avtala om att hålla
            ungdomslönerna konstanta. Vi förutsätter att en sådan överenskommelse
            kan nås med parterna på arbetsmarknaden. Kostnaderna för att anställa
            ungdomar skulle på detta sätt anpassas till en mer rimlig nivå
            jämfört med kostnaderna för mer erfaren arbetskraft. Det innebär
            en kraftig konkurrensförbättring för ungdomar och således en vidgning
            av den arbetsmarknad som står till deras förfogande. Metoden är
            också beskriven i vår partimotion om särskilda sysselsättningsåtgärder,
            motion 1983/84:34. Reduktion kan utformas på samma sätt som nedsättning
            enligt lagen (1983:1055) om nedsättning av socialavgifter och
            allmän löneavgift i Norr- bottens län. Genom att reduktion där
            sker genom återbetalning året efter inkomståret kan en samordning
            med avtalsförhandlingarna ske. Om staten återbetalar endast den
            del av reduktionen som inte tagits ut i löneökningar skapas incitament
            för arbetsgivarna att sluta s.k. betingade avtal där man fastställer
            de slutliga löneökningarna först vid avtalsperiodens slut. De
            minskade offentliga intäkterna till följd av en sådan temporär
            avgiftsnedsättning kan uppskattas till mellan 1 och 1,5 miljarder
            kronor. Om en sådan överenskommelse med parterna har kunnat nås
            att systemet kan genomföras bör det kunna motsvaras av en kraftig
            minskning av andra sysselsättningsskapande åtgärder för ungdomar
            med belopp av samma storleksordning. Totalt sett uppträder därför
            inte någon belastning på statens budget av vårt förslag. Tvärtom
            medverkar det på sikt till en vidgad arbetsmarknad för ungdomar.
            Det får därmed till följd att många ungdomar slipper få sin första
            kontakt med vuxenvärlden i form av arbetslöshet.
          </p>
          <p xml:id="i-V91dRe7hGeQzCJnTJKbcdP">
            Ungdomslag
          </p>
          <p xml:id="i-PUUUDShj3DyJpocZnBtBwE">
            Folkpartiet avvisade det ursprungliga förslaget om ungdomslagen
            då de infördes av flera skäl. Vi menade att förslaget ledde till
            ”inlåsning” på en sekundär arbetsmarknad inom den offentliga sektorn
            snarare än till en ”utslussning” till den öppna arbetsmarknaden.
            Ungdomslagen riskerar också att försvåra tillkomsten av mera flexibla
            och bättre lokalt anpassade lösningar. När nu ungdomslagen efter
            vissa justeringar (som i princip skulle 1" Riksdagen 1984/85.3
            saml. Nr 2760-2768
          </p>
          <pb facs="riksdagen-motions-pdf/data/198485/mot_198485__2760/mot_198485__2760-004.pdf"/>
          <fw xml:id="i-9Kwh3xEnYEyfXXb83CjPGn">
            Mot. 1984/85:2760 4
          </fw>
          <p xml:id="i-9guko3M3Pc91wMyi6moALU">
            göra det möjligt med ungdomslag även hos den privata sektorn)
            finns är det emellertid av största vikt att en kontinuerlig uppföljning
            och utvärdering av dess effekter genomförs. Den skrivelse som
            regeringen i november överläm- nade till riksdagen ger anledning
            till kommentarer: Det är beklagligt och anmärkningsvärt att AMS
            studie av ungdomslagen från den 1 januari till den 30 juni 1984
            som ingår i skrivelsen inte ägnar någon uppmärksamhet åt den utslussning
            som trots allt skett av ungdomar som deltagit i ungdomslag. En
            studie av var de ungdomar hamnat som erhållit arbete på den öppna
            arbetsmarknaden skulle kunna visa huruvida den arbetslivserfarenhet
            dessa fått i ungdomslag varit relevant för det arbete de sedan
            fått. De farhågor folkpartiet hyste inför införandet av ungdomslagen
            har bekräftats av den studie som genomförts av konsultföretaget
            SINOVA. Trots att ungdomslagsverksamheten pågått under en relativt
            kort tidsperiod kan man konstatera vissa stora och grundläggande
            problem:
          </p>
          <p xml:id="i-7XbPX2yF9bTpFTns7NL9Kn">
            o Ungdomslagen minskar koncentrationen på förmedlingsfunktionen
            hos arbetsförmedlingen. SINOVA-studien visar att anvisningen till
            ungdoms- lagen ofta är en förstahandsåtgärd från arbetsförmedlingens
            sida. Detta är en mycket allvarlig brist. Alla arbetsmarknadspolitiska
            åtgärder måste ha som första och överordnade mål att påskynda
            utslussningen till den ordinarie arbetsmarknaden. o Ungdomslagen
            ger förhållandevis små möjligheter att gå över till ordina- rie
            jobb. Detta kan konstateras enbart utifrån det faktum att de nästan
            helt är koncentrerade till den offentliga sektorn där expansionsmöjligheterna
            är små under åtskillig tid framöver. Detta faktum gör också att
            den arbetslivserfarenhet som ungdomslagen ger för det stora flertalet
            ungdo- mar torde vara av ringa värde vid framtida anställning
            på den öppna arbetsmarknaden.
          </p>
          <p xml:id="i-TnyWcMRbteBnWssLqamVQF">
            Som ett komplement till ungdomslagen föreslår vi att ungdomsplatserna
            som nu finns som heltidsarbeten för 16—-17-åringar utvidgas att
            också omfatta 18-19-åringar. Arbetsmarknadens parter bör förhandla
            om lönevillkoren. Vi menar att detta och den ovan anvisade metoden
            med temporär avgiftsned- sättning är en bättre väg för att bereda
            ungdomar tillträde till den reguljära arbetsmarknaden så att ungdomslagen
            med sin starka knytning till den offentliga sektorn därmed kan
            radikalt minskas i omfattning. Många ungdomar gör i dag försök
            med att starta en egen verksamhet. Det är självklart att stora
            svårigheter möter dem och att de behöver kunskaper om bokföring
            och marknadsföring och annat som har att göra med fri företagsamhet.
            Vi anser det vara en viktig uppgift för arbetsmarknadspoliti-
            ken att ge hjälp och stimulans åt ungdomar som vill starta eget.
          </p>
          <pb facs="riksdagen-motions-pdf/data/198485/mot_198485__2760/mot_198485__2760-005.pdf"/>
          <fw xml:id="i-V8bro6kudKz8jy3U8WbkG4">
            Mot. 1984/85:2760 5
          </fw>
          <p xml:id="i-L54PKpKcaKeqoEE4hbPzZa">
            Lärlingsutbildning
          </p>
          <p xml:id="i-NhiM9U9ACrjetDQquzVQFY">
            Skolöverstyrelsens utvärdering av försöksverksamheten visar att
            lärlings- utbildningen tillhör de mest framgångsrika metoderna
            att förmedla yrkesut- bildning; mer än 95 26 av eleverna har fullföljt
            sin utbildning och över 95 96 av dem har fått fast anställning
            efter utbildningen. Få om ens någon av gymnasieskolans yrkesinriktade
            linjer kan uppvisa sådana siffror. Det är därför beklagligt att
            regeringen i så liten utsträckning arbetar för att denna form
            av utbildning stimuleras. Lärlingsutbildningen behandlas tvärt-
            om mycket negativt av regeringen. Sedan sitt tillträde har regeringen
            i princip gjort det ogörligt att inrätta lärlingsplatser. Genom
            att ta bort färdigutbildningen ur utbildningen och kringgärda
            inrättandet av lärlingsplatser med en mängd bestämmelser och förbehåll
            har man medverkat till att antalet lärlingsplatser minskat. Detta
            används därefter som ett argument mot lärlingsutbildningen. Enligt
            vår åsikt visar detta stor brist på förmåga och vilja att angripa
            det allvarliga strukturella problem som ungdomsarbetslösheten
            är. Vi upprepar därför våra tidigare framförda krav. Färdigutbildningen
            måste återinföras i lärlingsutbildningen och statsbidrag bör utgå
            till denna. På orter där elevtillgången eller strukturen på ortens
            näringsliv inte medger att vissa yrkesinriktade studievägar inrättas
            bör lärlingsutbildningen kunna vara ett alternativ till linjer
            i gymnasieskolan. Dessutom bör statsbidrag utgå med 75 4 första
            utbildningsåret, 50 26 andra och 25 90 tredje året. Vidare bör
            någon gräns för antalet lärlingsplatser inte sättas. För en så
            framgångsrik yrkesutbildning som lärlingsutbildningen bör dessutom
            hinder mot upprät- tandet av fler platser undanröjas. Anställningsformen
            upplevs i dag som ett av de största hindren mot att anställa fler
            lärlingar. Vi föreslår därför att möjlighet att provanställa lärlingar
            skall införas.
          </p>
          <p xml:id="i-JWbB2WHUVbBr4znhgSzuKd">
            Hemställan
          </p>
          <p xml:id="i-LV9zddvYrscUigVbhmGHrx">
            Med hänvisning till vad som ovan anförts hemställs” 1. att riksdagen
            begär att regeringen aktivt verkar för att överlägg- ning med
            parterna om särskilda ungdomsavtal återupptas, 2. att riksdagen
            begär att regeringen tar initiativ till sådana diskussio- ner
            med arbetsmarknadens parter som krävs för att förslaget om en
            a temporär nedsättning av socialförsäkringsavgifterna kan genomfö-
            ras enligt vad som redovisas i motionen,
          </p>
          <p xml:id="i-Dy2meRKa9SgNfMH9M24oeG">
            " Se även motion 1984/85:2761.
          </p>
          <pb facs="riksdagen-motions-pdf/data/198485/mot_198485__2760/mot_198485__2760-006.pdf"/>
          <fw xml:id="i-8Po1UQwNwWs2UYP8HEYhWW">
            Mot. 1984/85:2760 6
          </fw>
          <p xml:id="i-4ndreYuznMwfJJF9Ygb8X5">
            3. att riksdagen som sin mening ger regeringen till känna vad
            i motionen anförts om stimulans till ungdomar som vill starta
            eget.
          </p>
          <p xml:id="i-8o6bv8WZmu4ycN7ei6Nwto" type="date">
            Stockholm den 25 januari 1985
          </p>
          <div xml:id="i-2dh6YGfPvALehZje9JvoJy" type="signatureBlock">
            <p who="i-MYV5TtBU5tQGwqDu4dq25s" type="signature">
              BENGT WESTERBERG (fp)
            </p>
            <p who="i-NWjcGTLPrVzhsv5pBHnJbA" type="signature">
              JÖRGEN ULLENHAG (fp)
            </p>
            <p who="i-A8ft8hMHUcZDSE5fKdjGpq" type="signature">
              KERSTIN EKMAN (fp)
            </p>
            <p who="i-788GHtzSVWps3NNq8zFMiq" type="signature">
              INGEMAR ELIASSON (fp)
            </p>
            <p who="i-67kiTFbXU3qDiVNVin2wTU" type="signature">
              BJÖRN MOLIN (fp)
            </p>
            <p who="i-P7oVLGoBfbz4RGE5XkQtLN" type="signature">
              JAN-ERIK WIKSTRÖM (fp)
            </p>
          </div>
        </div>
      </div>
    </body>
  </text>
</TEI>
