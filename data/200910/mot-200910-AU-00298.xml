<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00298">
  <teiHeader>
    <fileDesc>
      <titleStmt>
        <title>Jämställdhet i storstadsperspektiv</title>
        <author corresp="i-5gSCoqgN8cUnJLfPPLD7nv">av Christina Axelsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhet i storstadsperspektiv</title>
          <idno type="rdwebb">GX02A298</idno>
          <rs type="number">A298</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A298/text</ref>
          <ref type="dokument_url_html">http://data.riksdagen.se/dokument/GX02A298</ref>
          <ref type="dokumentstatus_url_xml">http://data.riksdagen.se/dokumentstatus/GX02A298</ref>
          <ref type="doc">http://data.riksdagen.se/fil/41B5D713-F995-42F4-A67F-45CE1DBBF55F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X3MJ3ZF25RzBZyXJjheUha" type="signed"/>
        <correspContext corresp="i-X3MJ3ZF25RzBZyXJjheUha">
          <note type="signatory" corresp="i-5gSCoqgN8cUnJLfPPLD7nv"/>
        </correspContext>
        <correspAction xml:id="i-4popCwJU6wcpTeFxMQrxiz" type="numbering">
          <date when="2009-10-06"/>
        </correspAction>
        <correspAction xml:id="i-8uV144XsqAhpU7B1WmNoAT" type="submission">
          <date when="2009-10-05"/>
        </correspAction>
        <correspAction xml:id="i-2qiqK26Bp9XNtDDHqQVXBo" type="transfer">
          <date when="2009-10-02"/>
        </correspAction>
        <correspAction xml:id="i-EUmYDCg1hRaBFsJJrBUxvP" type="assigned"/>
        <correspContext corresp="i-EUmYDCg1hRaBFsJJrBUxvP">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5SBhJmSGrCnoppE42vqK4M" type="motBody">
        <div xml:id="i-3K9Jd5GMg8HRbjawondeNJ" type="motProposal" subtype="förslag">
          <head xml:id="i-YP7FwXGo6M1RY3LRiUXNZD">
            Förslag till riksdagsbeslut
          </head>
          <p xml:id="i-N7XTAVwxEuY5ezgRJ22GZv">
            Riksdagen tillkännager för regeringen som sin mening vad som
            anförs i motionen om insatser för bättre jämställdhet i storstadsregionen.
          </p>
        </div>
        <div xml:id="i-KGwxw19CDuHN9gSUhD8BQk" type="motContent">
          <head xml:id="i-HZcEyj9FG7TWjz9YjNDQG6" type="h1">
            Motivering
          </head>
          <p xml:id="i-Bq6ZmDxEQn5uPv1797A6kH">
            Alla människor, oavsett kön, har samma rättigheter och måste
            därför ha samma möjligheter. Det handlar om rättvisa om allas
            lika rätt och värde. Det här kan nog alla skriva under på, men
            fortfarande är det mannen som är norm och detta är grundläggande
            för den könsmaktsordning som alltjämt råder i samhället. Det innebär
            att män och manliga strukturer anses vara överordnade kvinnor
            och kvinnliga strukturer. Vi socialdemokrater vägrar acceptera
            könsmaktsordningen. Makten måste delas lika mellan kvinnor och
            män. Jämställdhet är en viktig demokratisk fråga.
          </p>
          <p xml:id="i-XkvX9epMihQuHeNpsNmPgs">
            Fortfarande år 2009 är inte Sverige ett helt jämställt land,
            det påtalades inte minst i Kvinnomaktutredningen (SOU 1998:6).
            Trots att jämställdhet råder formellt, finns en ojämlik fördelning
            av makt och inflytande i samhället. Det behövs därför mer insatser
            från alla håll i samhället. Till att börja med behövs en samsyn
            för att jämställdheten ska ha verklig genomslagskraft.
          </p>
          <p xml:id="i-VLyVbjjsaSL3oRH45YJhPr">
            Vi behöver se på jämställdheten ur flera perspektiv än att jämföra
            mäns och kvinnors livsvillkor. Det är bara en del för att uppnå
            ett icke-diskriminerande samhälle, ett mångfaldssamhälle. All
            diskriminering måste bekämpas. Oavsett individens kön, ålder,
            religion, sexuella läggning, funktionshinder, sociala och etniska
            bakgrund ska samhället erbjuda lika möjligheter. Alla vinner på
            ett samhälle där ingen diskrimineras. Mångfalden är en tillväxtfaktor.
          </p>
          <p xml:id="i-4LEGo1MTT2ncZEcumF84yV">
            Då vårt land erbjuder olika regionala förutsättningar är det
            angeläget att överföra en nationell strategi för jämställdhet
            också till regional och lokal nivå. Aktuell och relevant kunskap
            och fakta är en grundläggande förutsättning för att effektivt
            kunna arbeta med en anpassad jämställdhetsintegrering. Det finns
            grupper som är utsatta för en flerfaldig diskriminering , vilket
            påverkar deras möjligheter, exempelvis kvinnor med utländsk bakgrund
            och funktionshindrade kvinnor. Deras situation är inte tillräckligt
            belyst och uppmärksammad i jämställdhetsskrifter, vilket kan bero
            på bristande kunskapsunderlag. Det är därför angeläget att intensifiera
            forskningen kring jämställdhetens olika frågor.
          </p>
          <p xml:id="i-K1Qs1yfviybW2Zy1RYvk4s">
            Det är också angeläget att lära av varandra. Utveckling pågår
            när vi jämför oss med andra regioner och andra länder. EU spelar
            en viktig roll för att utveckla vårt jämställdhetsarbete. Jämställdheten
            måste genomsyra vårt internationella arbete och våra ansträngningar
            att uppnå de resultat Lissabonagendan stipulerar. Sverige toppar
            listan över världens mest jämställda länder 2006 i The Global
            Gender Gap Report. Det försprånget vill vi socialdemokrater behålla.
          </p>
          <p xml:id="i-RnA7aXbMwZnfKJ8jS9XanQ">
            Stockholm har som storstadsregion många fördelar ur ett jämställdhetsperspektiv,
            genom exempelvis sin sociala infrastruktur, arbetsmarknad och
            tillgång till utbildning. Här bor cirka två miljoner invånare
            fördelade på 26 kommuner på 2 procent av landets areal. Som storstadsregion
            präglas Stockholms län av befolkningstäthet med 296 invånare per
            km 2 mot 22 invånare för hela landet. En fjärdedel av invånarna
            har utländsk bakgrund. Storstadsperspektivet är därför en viktig
            dimension i det regionala jämställdhetsarbetet.
          </p>
          <p xml:id="i-LV9wFQvgy6WzkLCiUoDDF8">
            Enligt uppgifter från länsstyrelsen kommer Stockholms län på
            en andraplats efter Gotland när de svenska länen rankas efter
            andelen kvinnor som är ordinarie ledamöter i aktiebolagens styrelser.
            Med 16,9 procent kvinnor i styrelserna ligger Stockholms län en
            bit över riksgenomsnittet som är 15,1 procent (2006). Stockholms
            län ligger även över riksgenomsnittet och kommer på andra plats
            efter Uppsala när det gäller andelen kvinnor som är vd:ar för
            aktiebolag. Kvinnor innehar 13,5 procent av vd-posterna i länet,
            vilket är att jämföra med riksgenomsnittet på 10,8 procent. Könsfördelningen
            i samtliga kommunfullmäktige i Stockholms län visar att där sitter
            sammanlagt 614 kvinnor och 759 män, dvs. 45 respektive 55 procent.
            I hela riket utgörs kommunfullmäktige till 42 procent av kvinnor
            och till 58 procent av män. Trots detta finns det mycket som återstår
            att arbeta vidare med.
          </p>
          <p xml:id="i-HXtxVyrJzFcSkfe9zCSwPK">
            Storstaden medger anonymitet, här är det lätt att gömma sig.
            Tidigare har det beräknats att det finns 400600 kvinnor och flickor
            som är offer för människohandel i Sverige. Mellan en fjärdedel
            och en tredjedel av dessa hamnar i Stockholmsområdet (Människohandel
            för sexuella ändamål m.m. Lägesrapport 8. RKP KUT 2006:4). Det
            är inte acceptabelt och sociala myndigheter liksom polis måste
            ges extra resurser i Stockholms län för att motverka människohandel.
            Det är en viktig jämställdhetsfråga. Länsstyrelsen har följt detta
            och påpekar att prostitution kan beskrivas som en del av det könsrelaterade
            våldet. Länet är överrepresenterat när det gäller anmälningar
            om våld mot kvinnor. Merparten av de gatuprostituerade i Stockholm
            består av kvinnor med missbruksproblem. Våld och övergrepp hör
            till dessa kvinnors vardag. Cirka 220 kvinnor och några män beräknas
            ägna sig åt gatuprostitution. Majoriteten av kvinnorna är inrikes
            födda eller bosatta i Sverige sedan en längre tid tillbaka. Enligt
            rapporter i media ökar gatuprostitutionen i Stockholm.
          </p>
          <p xml:id="i-6fF7TjVxiWMy2oiskT33Yo">
            Enligt länsstyrelsen är kärnfamiljen den dominerande levnadsformen
            i Stockholmsregionen, där 72 procent av barn mellan 0 och 17 års
            ålder bor tillsammans med sina ursprungliga föräldrar. Det genomsnittliga
            antalet barn per familj i Stockholms län är 1,79. (SCB: Barn boende
            i Sverige 2005). Medelåldern för förstagångsföräldrar var år 2005
            högst i Stockholms län jämfört med riket, förstagångsmödrarna
            var 30 år och förstagångsfäderna var 33 år. Genomsnittet för riket
            var 29 år för kvinnor och 31 år för män.
          </p>
          <p xml:id="i-EoXYBP6mEf5E1Mf8Tk8sPK">
            Trots att en hög andel kvinnor i Stockholms län förvärsarbetar
            är föräldraledighet och vård av barn ojämnt fördelat mellan könen.
            Statistik från Försäkringskassan visar att kvinnor i Stockholms
            län tog ut 80 procent av dagarna år 2005. Tillfällig föräldraledighet
            vid exempelvis sjukdom hos barnet visar också på en ojämn uppdelning,
            där kvinnorna stod för 65 procent och männen för 35 procent av
            dagarna år 2005. Visserligen ökar mäns uttag av föräldraledighet
            men det tar för långt tid. TCO har visat att om ökningstakten
            inte förbättras kommer det att ta över 200 år innan båda föräldrarna
            tar ut föräldraledigheten i samma utsträckning. Reglerna för föräldraförsäkringen
            behöver därför ses över så att en tredjedel går till vardera föräldern
            och föräldrarna kan förfoga fritt över en tredjedel.
          </p>
          <p xml:id="i-AZH2rJTgb4aku5f79isZPH">
            Den sociala infrastrukturen, som barn- och äldreomsorg, skola
            och sjukvård, är viktiga beståndsdelar för att kunna förena arbete
            och familj för både kvinnor och män.
          </p>
          <p xml:id="i-NzvJaU5TJjUSbaeHkGfDsH">
            Många kommuner i Stockholmsområdet har brist på barnomsorgsplatser.
            Inflyttningen av unga är stor och antalet barn som behöver omsorg
            blir svårt att beräkna. Utbyggnaden av barnomsorg avstannar när
            kommunerna får sämre ekonomi. Det är viktigt att kommunerna ges
            resurser så att de kan leva upp till den lagstadgade barnomsorgsgarantin.
          </p>
          <p xml:id="i-Phsq2MPvC4D62THL39QZbQ">
            Det pedagogiska innehållet i barnomsorgen ska enligt läroplanen
            utgå från ett jämställdhetsperspektiv. Det är viktigt att detta
            diskuteras på föräldramöten, vid vidareutbildning av personal
            etc. Arbetet får inte stanna vid goda målsättningar utan måste
            följas upp och utvecklas. Inte minst bemötandet av såväl barn
            som föräldrar behöver diskuteras ur ett jämställdhetsperspektiv,
            det är inte svårare för fäder att komma ihåg matsäck till utflykt
            än vad det är för mödrar. Det pedagogiska arbetet med jämställdhet
            har uppmärksammats på senare år och i Stockholms län finns ett
            fyrtiotal utbildade genuspedagoger. De är främst verksamma inom
            förskola, grundskola och gymnasium, men även på kommunnivå och
            på universitet. Det är angeläget att arbetet som de bedriver kommer
            fler förskolor, skolor etc. till del.
          </p>
          <p xml:id="i-Fy73pCETagihUKKc2aAPYW">
            Även äldreomsorgen behöver byggas ut. Det kan finnas aldrig så
            många entreprenörer inom omsorgsverksamheten, men för den enskilde
            betyder inte det att utrymme ges att välja promenad istället för
            dammsugning. Fortfarande gäller att anhöriga, i regel yngre kvinnliga
            släktingar, får ta ett stort ansvar för den äldre generationen.
            Många bostäder i Stockholm saknar tillgänglighet för alla och
            äldre tvingas ibland därför att stanna inne för att de rent fysiskt
            inte kan komma ut. Det skulle behövas en mätning av tillgängligheten
            på det äldre bostadsbeståndet i Stockholmsregionen så att hindren
            kan byggas bort. Det vore en angelägen åtgärd, särskilt i tider
            med hög arbetslöshet bland byggnadsarbetare.
          </p>
          <p xml:id="i-4mSc4LPrpn1MToNgALtfFj">
            Även kriterierna för omsorg behöver ses över ur ett jämställdhetsperspektiv.
            Äldre män får ofta hjälp med andra sysslor än äldre kvinnor varför?
            Här behövs mer kunskap och statistik på vilken hjälp som ges och
            utbildningen av biståndsbedömare och vårdgivare bör också ges
            ett genderperspektiv för att de senare ska kunna ge en rättvis
            bedömning av servicebehovet. Det behövs genuspedagoger även inom
            äldreomsorgen. Det finns också behov av språkligt anpassad vård
            och omsorg. Detta är en särskilt viktig aspekt för Stockholmsregionen,
            som har en hög andel av personer med utländsk bakgrund bosatta
            i regionen.
          </p>
          <p xml:id="i-BQoxYxDJDFotS85dkmYZQy">
            Den könsuppdelade arbetsmarknaden nämns ofta i jämställdhetsdebatten,
            ändå görs det så lite för att bryta detta mönster. Sverige beskrivs
            ibland som en av världens mest könssegregerade arbetsmarknader
            men det är viktigt att framhålla att andelen kvinnor utanför arbetsmarknaden
            fortfarande är hög i många länder till skillnad från Sverige.
            De som är utanför räknas inte med i statistiken. I en skrift från
            SCB dras slutsatsen att ju fler kvinnor som befinner sig utanför
            arbetsmarknaden, desto mindre könssegregerad arbetsmarknad och
            tvärtom. Så vi behöver inte skämmas internationellt sett. Men
            vi behöver göra mer i Sverige för att bryta detta.
          </p>
          <p xml:id="i-Uz84xpGC7juA4jd2cmjyrd">
            Gymnasieutbildningen har stor betydelse för matchningen av efterfrågan
            och utbud av arbetskraften inom regionen. Det är därför viktigt
            att öka medvetenheten om de könssegregerade gymnasievalen då dessa
            leder till en fortsatt könssegregerad arbetsmarknad även i framtiden.
            Studie- och yrkesrådgivare måste på allvar ta till sig detta och
            intensifiera sin del i arbetet med att bryta den könsuppdelade
            arbetsmarknaden. Även branscher och företag bör göra sitt för
            att locka till sig personer av annat kön genom traineeprogram,
            praktikjobb och inte minst erbjuda ungdomar sommarjobb. Arbetsförmedlingen
            bör fortsätta sitt arbete med brytprojekt.
          </p>
          <p xml:id="i-XX34nWkDHuLjAzD7RvqFy1">
            Boendeplanering skall också ses som ett verktyg för att öka jämställdheten.
            Ur trygghetssynpunkt är den fysiska planeringen viktig, exempelvis
            god belysning, öppna lösningar och tillgång till offentlig service
            är några av aspekterna som ingår i en jämställd boendeplanering.
            Bostadsbyggandet har en central betydelse för Stockholms tillväxt.
            Men kön till en god bostad är fortfarande alltför lång i Stockholm.
            Uppgifter visar på att det råder bostadsbrist i 21 av länets 26
            kommuner.
          </p>
          <p xml:id="i-P427gMm26uHAKVMhREVUpx">
            Bostadsmarknaden i Stockholmsregionen förändras nu i raskt takt
            genom att allmännyttan i stor utsträckning omvandlas till bostadsrätter.
            Ur ett jämställdhetsperspektiv ser vi inte att detta kommer att
            medföra några vinster. Tvärt om, det kommer att bli ännu dyrare
            att skaffa sin första lägenhet för unga vuxna i Stockholmsregionen.
            Eftersom kvinnor är de som arbetar mest deltid och ofta har otrygga
            anställningar, alltså lägst inkomst, kommer detta att påverka
            unga kvinnors möjlighet att flytta hemifrån.
          </p>
          <p xml:id="i-HM5iaUgS6749S46At91An6">
            Även kommunikationer behöver uppmärksammas vid boendeplanering.
            Tillgången till allmänna kommunikationer är viktig i en storstadsregion.
            Utsläppen av växthusgaser är lägre per individ i Stockholmsregionen
            än i övriga landet. Den täta bebyggelsen och relativt goda tillgången
            till allmänna kommunikationer har möjliggjort detta. Men det behövs
            en mer samlad syn på kommunikationerna för att de ska ses som
            jämställda. Fortfarande är det mörkt i gångar till och från tunnelbane-
            och pendeltågsstationer, busshållplatser är inte upplysta det
            behövs fler trygghetsåtgärder i kollektivtrafiken. Även punktlighet
            är en trygghetsfaktor. Om tåget är tre minuter sent kan man behöva
            stå på en öde busshållplats en halvtimme eller nästan en hel timme
            för att vänta på anslutningstrafik. Fler åtgärder behövs för att
            nå fram till punktlighet. Vid bostadsplanering är det angeläget
            att fundera över trafikstråk och var den kommunala servicen placeras
            så att förskolor t.ex. inte hamnar långt från allmänna kommunikationer.
            Invånarna ska inte behöva köpa bil för att klara av att hämta
            och lämna på förskolan.
          </p>
          <p xml:id="i-RwpmnWiiM9vEcELbdAfH7m">
            Individer med utländsk bakgrund har ofta svårare att få fotfäste
            på arbetsmarknaden och också svårare att få en bostad här. Stockholms
            län är den region i landet som tar emot flest nyanlända flyktingar
            och invandrare. Fördelningen mellan olika kommuner är mycket ojämn.
            Vi kan se en tydlig trend, de kommuner som redan har en stor procentuell
            andel personer med utländsk bakgrund är de som också tar emot
            flest nyanlända. Av länets kommuner är Botkyrka, Södertälje, Huddinge,
            Upplands Väsby och Stockholms stad de som tar emot flest nyanlända,
            både till antalet och i relation till folkmängden. Störst andel
            bosatta med utländsk bakgrund har Botkyrka och Södertälje med
            mer än var tredje respektive var fjärde invånare. Det är viktigt
            att de som kommer hit får en god kännedom om jämställdhet och
            ges förutsättningar att snabbt komma i arbete eller studier så
            att den diskriminering de blir utsatta för kan minimeras. Kommunernas
            introduktionsarbete måste ha ett jämställdhetsfokus. Arbete och
            inkomst ger möjligheter att forma sitt eget liv och därför är
            det angeläget att både män och kvinnor ges förutsättningar att
            få arbete.
          </p>
          <p xml:id="i-TKF22DvcbY5YV4BNMsGF1k">
            Sammantaget är Stockholm som storstadsregion bättre än de flesta
            vad gäller jämställdhet. Men det räcker inte. Alla har att vinna
            på att regionen bedriver ett ännu bättre jämställdhetsarbete,
            anpassat till regionens särskilda förutsättningar.
          </p>
        </div>
        <div xml:id="i-9WGgh7x17LFzHAP2Yo33Mh" type="motSignatures">
          <list xml:id="i-P5Pkzp5ndR3XWoYYqLzxgt">
            <item xml:id="i-DZrzrmvHMYuLr6TZQ3JpQN" who="i-5gSCoqgN8cUnJLfPPLD7nv">
              Christina Axelsson (s)
            </item>
          </list>
        </div>
      </div>
    </body>
  </text>
</TEI>
