<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--fk--00113">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__113/mot_1947__fk__113-001.pdf"/>
      <fw xml:id="i-CGBxWPKQwkCHhGgmAzqSMP">
        Motioner i Första kammaren, nr 113. 11
      </fw>
      <div xml:id="i-DqLNboEYymjr7P5Q336KP6" type="motHeader">
        <div xml:id="i-SXPhzKQJjWLHPCwaDrHBVJ" type="motTitle"/>
        <div xml:id="i-5WkxuPuM5Stt37PPrBtxZD" type="motSubmissionInfo"/>
      </div>
      <div xml:id="i-TfpeGGcYvPy2uMs7ari79P" type="motBody">
        <div xml:id="i-KGEmJmutN5qNQsSJ8nmU7P">
          <p xml:id="i-99nLkQP4faMaUyXU44FcGw">
            Nr 113.
          </p>
          <p xml:id="i-LDgEszar3UjdhvsndsMELG" type="titleString">
            Av herr Herlitz, om åtgärder för vidgat nordiskt samarbete på
            utred- ningsväsendets och den offentliga förvaltningens område.
          </p>
          <p xml:id="i-UJWTJgvX9eEHZu5cABEBRY">
            Under det livliga reformarbete, som nu efter kriget försiggår
            såväl i Sverige som i de andra nordiska länderna, inställer sig
            frågan, huruvida det är sörjt för att allt det utbyte av erfarenheter
            och det samarbete mellan länderna, som därvid kunde vara till
            gagn, upprätthålles. Frågan gäller icke lagstiftningens centrala
            områden; på dessa områden, särskilt civilrättens, har sedan gammalt
            ett mycket betydelsefullt samarbete ägt rum, och det har bebådats,
            att det nu skall full- följas. Vad som åsyftas är det statliga
            reformarbetet på andra områden : inom det ekonomiska livets olika
            grenar, inom den sociala lagstiftningen, inom sjukvård och hälsovård,
            inom undervisningens och forskningens områden och inom åt- skilliga
            andra jämförliga förvaltningsgrenar. Takttagelser, som kunnat
            göras vid mångfaldiga tillfällen, ge anledning att beträffande
            dessa områden uppställa följande frågor: 1. Blir det i tillräcklig
            mån sörjt för att erfarenheter från våra grannländer bliva beaktade
            och utnyttjade i det svenska reformarbetet? Betydelsen härav ligger
            i öppen dag. De nordiska folken leva i mångt och mycket i likartade
            för- hållanden, ställas inför likartade uppgifter och äro benägna
            att bedöma dem ur samma synpunkter. Vi ha således mycket att lära
            av varandra. Det förekommer givetvis ofta, att svenska utredningsorgan
            i en eller annan form göra sig under- rättade om förhållandena
            i grannländerna; på åtskilliga områden stå också myn- digheterna
            i regelmässig kontakt med myndigheterna i dessa länder. Men detta
            borde kunna ske på ctt fullständigare och i många fall smidigare
            och effekti- vare sätt. Det torde ofta förekomma, att möjligheten
            av nyttig information från grann- länderna helt förbises. Och
            där detta ej är fallet, inträffar det lätteligen, att obekväma
            vägar anlitas för inhämtande av upplysningar, som lättare kunnat
            erhållag på annat sätt; det är t.ex. ej alltid lätt för svenska
            förvaltnings- och utredningsorgan att finna vägen till sådant
            tryckt material, vari utan besvär erforderliga upplysningar kunde
            stå att finna. Nära till hands ligger också den risken, att det
            upplysningsmaterial, som på en eller annan väg inhämtas, icke
            är det bästa som stode till buds. Det kan t.ex. vara föråldrat.
            Oftare än man tror löper man också faran att missförstå erhållna
            upplysningar; skillnaderna mellan de olika ländernas förhållanden,
            ej minst de administrativa, äro så pass stora att sådant lätt
            inträffar. Det bör tilläggas att vetskapen om nu antydda vanskligheter
            helt visst stundom föranleder den, som väl inser behovet av upplys-
            ningar, att likväl avstå från att söka skaffa sig dem.
          </p>
          <pb facs="riksdagen-motions-pdf/data/1947/mot_1947__fk__113/mot_1947__fk__113-002.pdf"/>
          <fw xml:id="i-3iaqNT2yuy4YMATudicxh9">
            12 Motioner i Första kammaren, nr 113.
          </fw>
          <p xml:id="i-WytLfbNtGJqPK4M94RcwbB">
            Av vad nu sagts följer för det första, att det är angeläget,
            att möjligheten att lära av de nordiska folkens erfarenheter inom
            olika grenar av den offentliga förvaltningen i större utsträckning,
            än nu sker, tillvaratages. Men för detta ända- mål är det för
            det andra angeläget att sörja för att vederhäftig upplysning här-
            utinnan kan inhämtas så smidigt och effektivt som möjligt. Fråga
            är, om man icke inom vår administration och vårt utredningsväsen
            skulle kunna genom enkla, praktiska anordningar förskaffa sig
            ökade möjligheter till kännedom om grannländernas förhållanden,
            om där vunna erfarenheter och där aktuella reformproblem. Man
            har framkastat tanken på ett nordiskt institut för studiet av
            förvaltningens praktiska problem (professor V. Merikoski i Nordisk
            Administrativt Tidskrift 1943 s. 202 ff.). Denna stora tanke,
            som synes i hög grad beaktansvärd, kan ej med ett slag förverkligas.
            Men ett liknande syfte kan i blyg- sammare skala tillgodoses genom
            enkla anordningar inom den svenska administra- tionen, eventuellt
            i anslutning till den koordinering av utredningsväsendet som förebådas
            1 statsverkspropositionen. För den centrala översikt över utrednings-
            väsendet, som skall anordnas, vore det en naturlig uppgift att
            särskilt sörja för erforderlig information rörande förhållandena
            i de nordiska länderna. Av särskilt stort värde vore det, om inom
            den svenska förvaltningen funnes personer med särskild uppgift
            att känna förvaltningens struktur och verksamhetsformer i dessa
            länder och följa utvecklingen där. Sådana personer kunna tänkas
            vara verksamma i Stockholm. Men det kunde också tänkas, att representanter
            för Sverige uppe- hölle sig i de andra ländernas huvudstäder för
            att där vinna en på egna iakt- tagelser grundad kännedom om förhållandena.
            De kunde eventuellt, såsom attachéer för olika förvaltningsområden,
            knytas vid resp. legationer. Det bör givetvis därvid tillses,
            att förordnandena icke göras så långvariga, att veder- börande
            förlora den levande kontakten med hemlandets problem. Därmed åstad-
            kommes också, att vi efter hand få en växande kader av svenska
            statstjänstemän med orientering i grannländernas förhållanden.
            Jag vill i detta sammanhang erinra om en av föreningen Norden
            gjord framställning om utvidgning av vår officiella representation
            i Danmark, Finland, Island och Norge. Ytterligare ett steg till
            effektivisering av den informationsverksamhet, varom här är fråga,
            kunde tagas genom att hos grannländernas regeringar utverka prak-
            tiska lättnader för denna verksamhet. Man kunde sålunda tänka
            sig, att svenska förvaltnings- och utredningsorgan finge rätt
            att i enkla former hänvända sig direkt till motsvarande organ
            i grannländerna för att av dem erhålla det bistånd de kunde erfordra.
            Detta bistånd kan tänkas lämnat på olika sätt, skriftligen, vid
            personliga besök, eventuellt i vissa fall också i den formen att
            experter från grannländerna tillfälligt ställas till svenska organs
            förfogande. Av stort värde vore det ock, om — i analogi med vad
            nyss sades om svensk representation i grannländerna — i Stockholm
            funnes representanter för de övriga nordiska län- derna med särskild
            sakkunskap rörande deras administrativa förhållanden. Förutsättningen
            för att ett sådant bistånd från de övriga nordiska ländernas sida
            skall kunna ifrågasättas är givetvis, att Sverige å sin sida är
            berett att på
          </p>
          <pb facs="riksdagen-motions-pdf/data/1947/mot_1947__fk__113/mot_1947__fk__113-003.pdf"/>
          <fw xml:id="i-JFLugLPJsRj7cUabSYqaxY">
            Motioner i Första kammaren, nr 113. 13
          </fw>
          <p xml:id="i-9EtY4rJpYov3nm21c6rQ9b">
            motsvarande sätt underlätta arbetet för myndigheter i de andra
            nordiska län- derna. Att vi bör vara beredvilliga härtill synes
            självklart. Här skall icke göras något uttalande om i vad mån
            sådana tjänster kunna antagas bliva uppskattade i de andra länderna.
            Men det förtjänar framhållas, att våra offentliga utredningar
            regelmässigt äro mera ingående än i något av dessa länder och
            i följd därav ej sällan borde kunna vara av värde för dem. Om
            behovet av en fullständigare, smidigare och effektivare upplysning
            visar sig vara ömsesidigt, är det tänkbart att genom samfällda
            föranstaltningar sörja för att alla möjligheter till utbyte av
            erferanheter bliva tillvaratagna. I sådant sammanhang inställer
            sig bl.a. frågan, huruvida det kunde vara möjligt att på vissa
            områden anordna ett regelmässigt utbyte av arbetskrafter mellan
            de nordiska ländernas administrationer. 2. På många områden finnes
            det anledning att eftersträva, att förhållandena i de nordiska
            länderna såvitt möjligt utvecklas i enahanda riktning. Denna strävan
            är sedan decennier en självklar riktlinje inom viktiga delar av
            vår civil- lagstiftning. Men tanken inställer sig givetvis även
            på andra områden. Redan sådant utbyte av erfarenheter, varom förut
            talats, måste i många fall leda fram till en sådan tanke. Det
            måste nämligen mången gång giva upphov till en sam- fälld insikt
            om att en viss lösning av ett i de olika länderna framträdande
            problem är den enda rationella och därför bör eftersträvas på
            alla håll. Likformigheten har också den betydelsen, att den, liksom
            t.ex. gemensam civillagstiftning, kan i väsentlig mån underlätta
            samfärdseln mellan länderna och främja sammanhåll- ningen mellan
            dem. Härur får givetvis ej dragas den slutsatsen, att man alltid
            och allestädes skulle eftersträva sådan likhet. Att de nordiska
            folken pröva sig fram på olika vägar vid lösningen av offentliga
            uppgifter är ett naturligt uttryck av deras frihet. På mångfaldiga
            områden äro skiljaktigheterna ofrånkomliga konsekvenser av olika
            samhällsförhållanden, traditioner, politiska och sociala åskådningar.
            Och det kan tilläggas, att just mångfalden kan sägas göra den
            nor- diska kulturinsatsen — sedd som en helhet — rikare och värdefullare.
            Men 3 andra sidan: i den mån ett närmande mellan de olika ländernas
            lag- stiftning och föranstaltningar verkligen kan bliva till gagn
            bör man tillvarataga alla möjligheter till ett sådant närmande.
            Här skall icke göras något försök att utpeka bestämda ämnen för
            likformig behandling. Några antydningar av mera generell beskaffenhet
            torde vara till fyllest. Såsom ett viktigt exempel må närings-
            lagstiftningens område framhållas. Civilrättens förenhetligande
            har, såsom nyss erinrades, kanske framför allt varit av betydelse
            genom att underlätta de ekono- miska förbindelserna länderna emellan.
            Ur enahanda synpunkt kan det vara av värde att den år för år alltmera
            omfattande lagstiftning, som från offentligrätts- liga synpunkter
            reglerar näringslivet och det ekonomiska livet i övrigt, icke
            upp- visar alltför stora skiljaktigheter. Om t. ex. lagstiftningen
            i ett land på ett visst område uppställer särskilda villkor för
            att en viss verksamhet skall få utövas eller vissa saker begagnas
            eller om den gör sådan verksamhet eller sådant begagnande beroende
            av tillstånd, är det en påtaglig fördel, att vad som sålunda i
            ett land
          </p>
          <pb facs="riksdagen-motions-pdf/data/1947/mot_1947__fk__113/mot_1947__fk__113-004.pdf"/>
          <fw xml:id="i-WBCuEbVRa24NAhM8T91LxJ">
            14 Motioner i Första kommaren, nr 113.
          </fw>
          <p xml:id="i-KNWraMGShhgn1p7EK99Rcv">
            är förbjudet eller (enligt lag eller myndighets tillstånd) tillåtet
            också är för- bjudet resp. tillåtet i de andra länderna. Om ett
            närmande av den socialpolitiska lagstiftningen har det ofta varit
            tal; det kan särskilt hava den betydelsen, att det gör det lättare
            för de nordiska länderna att ömsesidigt giva varandras med- borgare
            andel i de förmåner som denna lagstiftning bereder (jfr härom
            en av mig samtidigt väckt motion). En annan fråga, som också många
            gånger bragts å bane, gäller förenhetligande av kompetensvillkor
            och utbildningsbanor vid olika slags läroanstalter. För min del
            är jag på detta område särskilt betänksam mot en alltför långt
            gående uniformering och benägen att understryka det naturliga
            i att man i de olika länderna slår in på de vägar som med hänsyn
            till de särskilda behoven inom vart och ett av dem äro de lämpligaste.
            Men utan tvivel finnes även på detta område mycket att göra för
            undanröjande av onödiga och för folk- och kulturutbytet hinderliga
            skiljaktigheter. Det föreligger just för närvarande särskilda
            anledningar att framhålla ange- lägenheten, att alla möjligheter
            till uppdragande av samfällda linjer för den nordiska lagstiftningen
            och förvaltningen bliva tillvaratagna. Då nu i alla de nordiska
            länderna ett livligt reformarbete är i gång, och då statsverksamheten
            utvecklas i mångahanda nya riktningar, ligger den möjligheten
            nära till hands, att utvecklingen kommer att förlöpa efter helt
            olika riktlinjer på olika håll. Skilj- aktigheterna mellan länderna
            tendera alltså att fördjupas, i den mån de sam- hälleliga institutionerna
            utbyggas. Ur den nordiska sammanhållningens synpunkt är detta
            förhållande värt synnerlig uppmärksamhet. Det vore önskvärt, att
            rege- ringen oavlåtligen hade sin uppmärksamhet fästad på det
            och läte sig angeläget vara att vid varje tillfälle, där ett samarbete
            vore gagneligt och icke kunde antagas möta alltför stora svårigheter,
            taga initiativ till sådant samarbete. Det kunde måhända vara lämpligt
            att uppdraga åt särskilda organ att i sådant syfte följa utvecklingen
            och, där ett samarbete synes kunna ifrågakomma, taga initiativ
            till ett sådant; bäst vore, om i alla de nordiska länderna funnes
            sådana organ, som stode i ständig kontakt med varandra. En förebild
            utgöra de 1934 inrättade delegationerna för ekonomiskt samarbete,
            om vilkas återupprät- tande föreningen Norden den 27 december
            1945 gjort en framställning till rege- ringen. Liknande organ
            hava funnits för det socialpolitiska samarbetet. Huruvida dessa
            organ med avseende på organisation och verksamhetsformer varit
            förebildliga må dock lämnas därhän. Det ligger stor vikt uppå
            att de organ som inrättas kunna verka snabbt och effektivt, utan
            tyngande och försenande förhandlings- former. Vad Sverige angår,
            borde det framför allt gälla, att vid igångsättande av nya utredningar
            ständigt, där skäl därtill funnes, göra tanken på nordiskt sam-
            arbete gällande. Det kan måhända invändas, att särskilda organ
            för sådana upp- gifter icke äro erforderliga, enär behovet dock
            alltid närmast gör sig gällande inom speciella områden. Men denna
            invändning är ej bärande. Det är ingalunda alltid säkert, att
            nyttan eller önskvärdheten av ett nordiskt samarbete står klar
            för dem som äro verksamma på speciella områden. Tvärtom lära nog
            ofta nära till hands liggande möjligheter förbises, därför att
            man aldrig tänkt på att se proble-
          </p>
          <pb facs="riksdagen-motions-pdf/data/1947/mot_1947__fk__113/mot_1947__fk__113-005.pdf"/>
          <fw xml:id="i-3GWj58eZ9NcGq2uDDS53iL">
            Motioner i Första kammaren, nr 113. 15
          </fw>
          <p xml:id="i-DF4xuhjc4JqsLyUWpwnMry">
            men ur andra än snävt svenska synpunkter. Det behöves vägledande
            och initiativ- tagande krafter, om man vill förebygga, att det
            fortgående reformarbetet i de nordiska länderna oavlåtligen ökar
            avståndet mellan dem. 3. På många områden inställer sig den frågan,
            huruvida icke en eller annan förvaltningsuppgift kunde lösas genom
            gemensamma nordiska föranstaltningar. Att exempelvis organisera
            anstalter med jämförelsevis speciella uppgifter, t.ex. anstalter
            för vissa undervisnings-, forsknings- och undersökningsändamål,
            måste ofta för vart och ett av länderna te sig svårgenomförbart,
            särskilt ur kostnads- synpunkt. Mycket kännbar är ju också för
            närvarande i alla de nordiska län- derna bristen på arbetskraft;
            i många fall måste det te sig som en onödig kraft- förbrukning
            att för mycket speciella arbetsuppgifter engagera särskilda krafter
            i vart och ett av länderna. Det borde i sådana fall som här åsyftas
            övervägas, huru- vida ej behovet i stället kan tillgodoses genom
            anstalter gemensamma för de nordiska länderna eller några av dem.
            Det är önskvärt, att även denna sida av spörsmålet blir föremål
            för uppmärksamhet. I hur stor omfattning ett sådant gemensamt
            arbete, som här avses, bör kunna genomföras skall här ej dryftas.
            Endast för att belysa de perspektiv som här öppnas — och utan
            att inlägga något förord för den ena eller andra åtgärden — må
            erinras om varjehanda uppslag framkomna i den av föreningen Norden
            utgivna skriften Nordiska tankar (1939) ; där framkastas uppslag
            om nordiskt samarbete på forskningens (s. 13), kommunikationsväsendets
            (s. 73), skeppsfartens (s. 22) och folkhälsans områden (s. 140);
            där framkastas t.o.m. tanken på ett gemensamt nordiskt patentverk
            (s. 54). Åberopande vad nu anförts tillåter jag mig hemställa,
          </p>
          <p xml:id="i-NDhZcXTnn8i8rFP2FmX1p9">
            att riksdagen i skrivelse till Kungl. Maj:t måtte anhålla, att
            Kungl. Maj:t ville vidtaga åtgärder för vidgande av samarbetet
            med de övriga nordiska länderna på utredningsväsendets och den
            offentliga förvaltningens område samt för riksdagen framlägga
            de förslag, som för detta syfte finnas påkallade.
          </p>
          <p xml:id="i-JGYPkcBd2o6wejrWi8pc94" type="date">
            Stockholm den 22 januari 1947.
          </p>
          <div xml:id="i-WTsTXUjCdgf94HMLZeyinM" type="signatureBlock">
            <list xml:id="i-6V8FynkpneETwB5oa5B55m">
              <item xml:id="i-51vXHSPgnQR7EaQxRdKZUU" who="i-4VusjuC8NvwGAqJKWikvPG" type="signature">
                Nils Herlitz
              </item>
            </list>
          </div>
        </div>
      </div>
    </body>
  </text>
</TEI>
