<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__770/mot_1960__ak__770-001.pdf"/>
      <fw xml:id="i-FnxoYv7ZRmMhkKB7wESZzH">
        6 Motioner i Andra kammaren, nr 770 år 1960
      </fw>
      <div type="motHeader" xml:id="i-224bkpbmfhCMyCa5S7GLka">
        <div type="motTitle" xml:id="i-GpW7iyR9sG5NYFyzQB1GDE"/>
        <div type="motSubmissionInfo" xml:id="i-AijnWyF1AwnTTfBiJKZ4kw"/>
      </div>
      <div type="motBody" xml:id="i-VJRBP4j2R8VSdjUst435oY">
        <div xml:id="i-VBdmFtiXCpxacKzGfYPukX">
          <p xml:id="i-29RttpPU5ywbfAGfnwuhyZ">
            Nr 770
          </p>
          <p xml:id="i-Fq7BZwZ6JWbVwwLm8wywRB">
            Av herr Lundberg, i anledning av Kungl. Maj:ts proposition nr
            109, angående befälsordningen vid armén m.m.
          </p>
          <p xml:id="i-HzqmbbaVHdkDoqwJw5zmYQ">
            I Kungl. Maj:ts proposition nr 109 redovisas de utredningar,
            som oavbrutet sedan den 30 juni 1948 pågått för att lägga grunden
            till en tidsenlig och effek- tiv befälsordning för det militära
            försvaret. Utredningarna har i huvudsak inte kunnat bringas längre
            än till förslag till befälsordning för huvuddelen av infanteriet,
            och propositionen omfattar i huvudsak endast ett principför- slag
            till befälsordning vid armén samt dess tillämpning vid normalinfanteri-
            regemente. Det synes uppenbart att huvudanledningen till den långa
            utredningstiden har varit den på ledande militärt håll rådande
            föreställningen att krigsbefälet alltfort såsom under de senaste
            fyrahundra åren måste indelas i officerare, underofficerare och
            underbefäl. Reservanterna i 1948 års utredning med general Bredberg
            och statsrådet Edenman i spetsen kom till det resultatet att en
            sådan uppdelning icke minst med hänsyn till krigsorganisationen
            var orimlig. Ett studium av 1954 års befälsutrednings förra året
            avlämnade be- tänkande Arméns befäl visar att också denna utredning
            kom till liknande resultat. Alla de skäl av traditionell art,
            som på militärt håll anförts till stöd för en sådan tredelning
            av befälet, underkändes. Utredningen, som dock vid- höll den gamla
            tredelningen vad formen angår, gav den ett helt nytt innehåll.
            Underofficerskåren skulle såväl i krig som i fred fullgöra officerstjänst
            så- som kompanichefer (i krig) och som plutonchefer. Underbefälskåren
            skulle såsom kompaniadjutanter och plutonchefs ställföreträdare
            både i krig och i fred fullgöra vad som hittills räknats till
            underofficerstjänst. Propositionen godtar denna förskjutning av
            befälskårernas uppgifter men redovisar lika litet som 1954 års
            befälsutredning några rationella skäl till den behållna kår- indelningen.
            När 1954 års utredning så sökte ordna in reserv- och värnplik-
            tigt befäl i den på kårindelningen grundade militära hierarkien,
            misslycka- des man totalt. Redan på kompaniplanet fick man inte
            mindre än tjugo pinnar på den militära stegen och kunde inte längre
            låta grad och tjänste- ställning sammanfalla. Såsom propositionen
            redovisar har remissinstan- serna underkänt en så besynnerlig
            och krånglig ordning, rättare oordning. I nr 3 av Tiden 1960 har
            styckjunkare Sven Essle med goda skäl kritiserat bl. a. denna
            del av utredningen. Jag hänvisar till denna artikel. Propositionen
            underkänner också detta utredningsresultat men ger ingen lösning
            utan hänvisar till nödvändigheten av ytterligare utredning, trots
          </p>
          <pb facs="riksdagen-motions-pdf/data/1960/mot_1960__ak__770/mot_1960__ak__770-002.pdf"/>
          <fw xml:id="i-CrEKNWU2ag5JcXuJo5m45t">
            Motioner i Andra kammaren, nr 770 år 1960 7
          </fw>
          <p xml:id="i-JkSyhMow9Fe7NwzK6NBeA3">
            redan förfluten tolvårig utredningstid. Säkerligen kan inte en
            gång ännu tolv års utredningar lösa graderingsfrågan, om man vidhåller
            den gamla indelningen i officerare, underofficerare och underbefäl
            samtidigt som man av utvecklingen tvingas att låta värnpliktsarméns
            yrkesbefäl vara arméns ryggrad och de enda som verkligen i fredstid
            kan bibringas yrkeskunskaper på områdena för militär taktik och
            teknik samt förmåga och rutin att leda stridshandlingar. Den militärtekniska
            utvecklingen och nödvändigheten av att i kärnvapnens tidevarv
            sprida alla styrkor i små avdelningar över stora ytor gör att
            yrkesbefälet mer än någonsin tidigare blir allt amatörbefäl myc-
            ket överlägset — detta må sedan kallas reservbefäl eller värnpliktigt
            befäl — och gäller det en gång allvar, så kommer man oberoende
            av företagna fredsmässiga kårindelningar att tvingas till — om
            man får tid — sakliga värderingar och graderingar av befälet.
            Hur besynnerliga resultat propositionen kan leda till belyses
            av följande. Antag att två enäggstvillingar avlägger realexamen
            och därefter samtidigt påbörjar första tjänstgöring vid samma
            regemente såsom uttagna till under- officersutbildning. Den ene
            beslutar sig för att bli yrkesmilitär och blir, emedan han har
            bara realexamen, aktiv underofficer. Den andre blir först värnpliktig
            underofficer men fullföljer utbildningen och blir värnpliktig
            officer. Värnpliktig officer och till och med reservofficer kan
            man nämligen bli utan studentexamen. Tiden går. Den aktive underofficeren
            fullgör sam- manlagt tre kombinerade repetitions- och befälsövningar
            om vardera 40 dagar och ett antal särskilda befälsövningar om
            sammanlagt 30 dagar och blir kapten. Blir det så krig, så tillhör
            han den högsta befälskåren. Brodern, yrkesmannen, är bara underofficer
            ehuru utbildad för officerstjänst, och också han kommer att föra
            kompani. Och om kriget blir av några månaders varaktighet och
            det börjar bli ont om bataljonschefer, vem av de två bör då av
            sakliga skäl sättas som bataljonschef över den andre? Säkerligen
            tvilling- brodern yrkesmannen. Sådana värderingar bör uppenbarligen
            få göra sig gällande redan under krigsförberedelsearbetet i fred.
            Det är emellertid med stor tillfredsställelse man av propositionen
            finner att vägarna breddas för övergång från underbefälskarriären
            till underoffi- cerskarriären och från denna till officerskarriären.
            I det sammanhanget må dock påpekas att löneskillnaderna mellan
            officerare och underofficerare är anmärkningsvärt stora. I Stockholm
            har nu en kapten i slutlön per månad 2 262 kronor, under det att
            en förvaltare med samma tjänsteställning har 1 840, och en fanjunkare,
            som i krig skall vara kompanichef, har bara 1 497, alltså inte
            mindre än 765 kronor i månaden mindre än kaptenen. Enligt propositionen
            fordras för officersbefordran på aktiv stat student- examen och
            för underofficersbefordran realexamen. Sedan länge har under-
            officerskårens rekrytering varit god under det att officerskårens
            rekrytering både kvantitativt och kvalitativt lämnat mycket övrigt
            att önska. Kompe-
          </p>
          <pb facs="riksdagen-motions-pdf/data/1960/mot_1960__ak__770/mot_1960__ak__770-003.pdf"/>
          <fw xml:id="i-XQCVggHviekYkKZ4DdBJsZ">
            8 Motioner i Andra kammaren, nr 770 år 1960
          </fw>
          <p xml:id="i-PX6c9ZwJsZwJNLJ9wcqxPA">
            tensutredningen tror väl att det skall bli möjligt att enligt
            den föreslagna befälsordningen kvantitativt tillfredsställande
            rekrytera officerskåren, där- emot tvivlar kompetensutredningen
            på att kvaliteten kommer att bli godtag- bar. Reservanterna i
            1948 års utredning ansåg inte heller att det skulle bli möjligt
            att genom direkt studentrekrytering få en duglig officerskår.
            Vårt land har nu sedan många år anslagit ett ständigt ökat antal
            miljarder till försvaret. Man har dock inte samtidigt sörjt för
            att de yrkesmän som främst skall handha dessa miljarder kunnat
            tillfredsställande rekryteras. Det är att allvarligt befara att
            inte heller Kungl. Maj:ts nu framlagda förslag avskaffar denna
            sedan länge bestående orimlighet, även om förslaget innebär bety-
            dande förbättringar av nu rådande ordning. I höst blir det sju
            år sedan 1948 års befälsutredning avlämnade sitt be- tänkande.
            Reservantförslaget i denna utredning framstår fortfarande som
            det mest genomtänkta och mest realistiska av alla de förslag till
            befälsord- ning för armén som framställts. Det utgick från krigsorganisationens
            behov av väl utbildat yrkesbefäl med alla värnpliktiga såsom rekryteringsbas
            och utan några konstlade indelningar i olika sociala grupper.
            Det utgick också från att av både organisatoriska och ekonomiska
            skäl måste det vara riktigt att allt yrkesbefäl under sin långa
            fredstjänstgöring så utbildas och brukas att de i krigsorganisationen
            kan tilldelas uppgiften att självständigt föra trupp under strid.
            För att verkligen lösa befälsfrågan — och om den inte löses på
            ett sakligt sätt blir aldrig så många miljarder kronor till försvaret
            meningslösa — torde det vara nödvändigt att återvända till detta
            reservan- ternas förslag. Med hänvisning till det ovan anförda
            hemställes, att riksdagen i anledning av Kungl. Maj:ts proposition
            1960: 109 måtte besluta att befälsordningen vid armén skall grundas
            på enhetsbefäl enligt de riktlinjer, som drogs upp av reservanterna
            i 1948 års befälsutrednings betänkande Befälsordningen vid infanteriet
            samt att utskottet vidtager de ändringar i propositionen vartill
            ett bifall till motionen kan föranleda.
          </p>
          <p xml:id="i-LQuoZFQGTi6mKyRWVd5KAu" type="date">
            Stockholm den 5 april 1960
          </p>
          <p xml:id="i-Fd75iTjr6WW8UZKg6SSEB2">
            John Lundberg
          </p>
        </div>
      </div>
    </body>
  </text>
</TEI>
