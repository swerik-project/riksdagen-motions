<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-BoU-00243">
  <teiHeader>
    <fileDesc>
      <titleStmt>
        <title>Åtgärder för rättvisa i boendet</title>
        <author corresp="i-4zgkigyuo3a2meU92gcyAk">Anita Johansson m. fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för rättvisa i boendet</title>
          <idno type="rdwebb">GA02Bo243</idno>
          <rs type="number">Bo243</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GA02Bo243/text</ref>
          <ref type="dokument_url_html">http://data.riksdagen.se/dokument/GA02Bo243</ref>
          <ref type="dokumentstatus_url_xml">http://data.riksdagen.se/dokumentstatus/GA02Bo243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4zgkigyuo3a2meU92gcyAk</idno>
            <name>Anita Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-MCKLqN6XeWUwSHj6Js4X4Y</idno>
            <name>Gerd Engman</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-DMh3exABdyie4FuycG7Nae</idno>
            <name>Lennart Andersson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-5JKt3JHcrr8pme3Wk6qvJA</idno>
            <name>Hans Göran Franck</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Bio8tbASRyri8PZeHWMU4D</idno>
            <name>Aina Westin</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2CQ7wMBad8ihMEVBdBSjzx</idno>
            <name>Sven-Åke Nygårds</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2BGdXX4iWeEGuWK8Dyk4ya" type="signed"/>
        <correspContext corresp="i-2BGdXX4iWeEGuWK8Dyk4ya">
          <note type="signatory" corresp="i-4zgkigyuo3a2meU92gcyAk"/>
          <note type="signatory" corresp="i-MCKLqN6XeWUwSHj6Js4X4Y"/>
          <note type="signatory" corresp="i-DMh3exABdyie4FuycG7Nae"/>
          <note type="signatory" corresp="i-5JKt3JHcrr8pme3Wk6qvJA"/>
          <note type="signatory" corresp="i-Bio8tbASRyri8PZeHWMU4D"/>
          <note type="signatory" corresp="i-2CQ7wMBad8ihMEVBdBSjzx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_bo_243/mot_198687_bo_243-001.pdf"/>
      <div xml:id="i-XAZ3BQ91dXaZpBpMfBo3A1" type="motHeader">
        <div xml:id="i-9H44FjgqynmqiAoU9wCAKa" type="motTitle"/>
        <div xml:id="i-JDedZkJq7w7bkK9hBdcBZL" type="motSubmissionInfo"/>
      </div>
      <div xml:id="i-T5bP5nofnxxXE97rgMKUx8" type="motBody">
        <div xml:id="i-UyFfTMVrKucE4eCCK9fNFL">
          <p xml:id="i-T8aHkqcJJgYaExhK2GiCK4">
            Motion till riksdagen 1986/87:B0243
          </p>
          <p xml:id="i-WHkf87ax2yzG94nPA3i9yw">
            Anita Johansson m. fl. (s) Åtgärder för rättvisa i boendet
          </p>
          <p xml:id="i-SdTj3FRT8JVZiwdCmuromt">
            Den allmänt uttalade grundsyn som skall prägla bostadspolitiken
            är att ett jämlikt och integrerat boende eftersträvas. Jämlikhetsmålet
            syftar till en jämnare fördelning av boendestandard oberoende
            av var man bor, medan integrationsmålet syftar till att möjliggöra
            för alla slags hushåll att kunna bo i samma område, dvs. att åstadkomma
            en allsidig hushållssammansättning. Dagens bostadssituation (och
            boendeförhållanden) visar dock att verk- ligheten befinner sig
            långt från idealbilden. Situationen kan i korthet redovisas enligt
            följande: o Byggkostnaderna och därmed boendekostnaderna i nya
            fastigheter och ombyggda hus har ökat mycket kraftigt. o Till
            följd av inflation och brister i bostadsfinansierings- och skattesyste-
            met har en kraftig förmögenhetsomfördelning skett. o Hushållens
            förmåga att betala ökade bostadskostnader har försämrats. Det
            selektiva stödet i form av bostadsbidrag har urholkats. o Bostadsbyggnadsplaneringen
            har inte fungerat. 1960-talets omfattande bostadsbrist följdes
            av ett lägenhetsöverskott på 1970-talet (tomma lägen- heter och
            ekonomiska problem för många kommuner) och i nuläget är situationen
            åter tillbaka i en svår bostadsbrist. o En bostadsmarknad har
            vuxit fram där det för allt fler lägenheter krävs höga kontantinsatser.
            Detta har lett till stora orättvisor med försämrad eller i många
            fall obefintlig valfrihet för hushåll med begränsade ekono- miska
            resurser. Detta i sin tur leder till förstärkt segregation och
            ökade klassklyftor. o Den kvantitativa satsningen på bostadsbyggandet
            under 1960-talets sena- re del och början av 1970-talet har inneburit
            att många bostadsområden har stora miljömässiga brister. Det krävs
            nu åtgärder som på sikt kan lösa bostadsbristen och problemen
            kring boendekostnaderna (framför allt i nyproduktionen), initiativ
            för att komma till rätta med de uppenbara orättvisorna i form
            av bristande paritet och neutralitet mellan olika bostadsformer.
            Det fordras också förslag där man tar itu med den ökade boendesegrega-
            tionen och gör insatser för att förhindra fortsatt spekulation
            i boendet. Det rör sig sålunda om en lång rad frågor som har avgörande
            betydelse för människors vardag, frågor som vid sidan av de arbetsmarknadspolitiska
            insatserna måste betraktas som de allra viktigaste.
          </p>
          <pb facs="riksdagen-motions-pdf/data/198687/mot_198687_bo_243/mot_198687_bo_243-002.pdf"/>
          <p xml:id="i-9qWgX9QUki8XpxDYkU1DQ3">
            Storstadsområdenas situation
          </p>
          <p xml:id="i-6AvsKuGxoD81DsmtSWyEu6">
            De bostadspolitiska problemen kommer särskilt till uttryck i
            storstadsom- rådena, där bristen på bostäder och spekulationen
            i boendet medför stora sociala orättvisor. Rådande läge drabbar
            framför allt ungdomar som ännu inte har flyttat från sina föräldrar.
            För den stora majoriteten i denna grupp är det nästan omöjligt
            att skaffa egen lägenhet. Samtidigt kan kapitalstarka personer
            utnyttja situationen. Ständigt stigande priser på bostadsrättslä-
            genheter, en växande marknad för andrahandsuthyrningar och illegal
            han- del med hyresrätter gynnar ett fåtal personer, som kan utnyttja
            det stora behovet av bostäder för egen ekonomisk vinning. Det
            finns för närvarande inget som tyder på att problemen på bostads-
            marknaden i Stockholmsområdet kommer att minska nämnvärt. Ett
            sådant bostadsprogram för Stockholmsområdet bör omfatta följande
            huvudsakliga åtgärder.
          </p>
          <p xml:id="i-UWCQG3tbdbSAucAvmLp4EZ">
            Bostadsbyggandet
          </p>
          <p xml:id="i-RJ42fAzF9Uywp8FjkSEaqd">
            Av bostadsförmedlingens kö i Stockholmsregionen på nära nog 125
            000 personer saknar ca 70 000 förstahandskontrakt. Av dessa är
            ungefär 45 000 ungdomar under 25 år. Samtidigt är det planerade
            byggandet klart otillräckligt. Färska siffror visar att i hela
            regionen tillkommer ca 6 600 förmedlingsbara lägenheter 1987.
            För Stockholms stad (där efterfrågetrycket är som störst) gäller
            att enbart 2 100 lägenheter tillkommer som kan förmedlas till
            kön under 1987. För att lösa ungdomens bostadsbehov har en rad
            specialåtgärder diskute- rats under senare tid. Hit hör t. ex.
            ombyggnad av vindsutrymmen, ian- språktagande av skollokaler för
            ombyggnad till ungdomsbostäder m. m. Det står helt klart att dessa
            åtgärder, trots att de i sig är bra, är otillräckliga. De särskilda
            ungdomsbostadssatsningarna kan inte lösa det stora bostads- behovet.
            Den enda möjligheten att mer varaktigt komma till rätt med bostadsbri-
            sten är att bygga fler lägenheter. Detta finns också med i det
            bostadspoliti- ska beslut som riksdagen fattade i samband med
            den bostadspolitiska pro- positionen. Här ingår det s. k. Stockholmspaketet,
            som bl. a. innebär att större resurser för nyproduktion av bostäder
            skall frigöras genom att om- byggnadsverksamheten och det kommersiella
            byggandet skärs ned. Särskil- da krav riktas dessutom mot kommunerna
            om att öka bostadsbyggandet bl. a. via den särskilda delegation
            som regeringen tillsatt och som skall bilda länk mellan kommunerna
            och regeringen. Stockholmspaketet innebär att den nuvarande volymen
            om 6 000—7 000 påbörjade lägenheter per år skulle höjas till kapaciteten
            av 10 000—12 000 lägenheter. Enligt vår uppfattning är det dock
            inte möjligt att med de åtgärder som ingår i Stockholmspaketet
            uppnå nyproduktionsmålet. Stockholms fastig- hetskontor har redan
            på ett övertygande sätt redovisat att planeringsbered- skapen
            inte kommer att räcka till. Allt tyder i stället på att bostadsbristen
            de närmaste åren kommer att förvärras i Stockholmsområdet om inga
            ytterli- gare åtgärder vidtas.
          </p>
          <p xml:id="i-VZQBveaoxAv6tszGKAqRub">
            Mot. 1986/87 Bo243
          </p>
          <pb facs="riksdagen-motions-pdf/data/198687/mot_198687_bo_243/mot_198687_bo_243-003.pdf"/>
          <p xml:id="i-JpXEfaNVDCS8GfvjSPB7Lf">
            Det är nödvändigt att utforma ett krisprogram för ett ökat bostadsbyg-
            gande i Stockholmsregionen. Kommunerna måste utöka sitt bostadsbyg-
            gande och också tillförsäkras de resurser som behövs för att kunna
            förverk- liga uppgiften. Om inte överenskommelser om ökat bostadsbyggande
            kan nås på frivillig väg bör statsmakterna överväga att införa
            effektivare styr- instrument för att påverka bostadsbyggandet
            och därmed låta fler kommu- ner ta sitt regionala ansvar för bostadsförsörjningen.
            Det bör dessutom övervägas att staten aktivt medverkar till att
            större markresurser reserveras och snabbt planeras för bostadsändamål.
            Detta gäller exempelvis Kymlinge i Sundbybergs kommun, Masmo i
            Huddinge och Bromma flygplats i Stockholm. Dessa områden behöver
            ianspråktas om bostadsbyggandet skall kunna öka. Beträffande Bromma
            flygplats gäl- ler att marken övergår i kommunal ägo 1996. Här
            bör staten medverka till att marken omedelbart kan övergå till
            Stockholms stad, så att stadsplanear- betet kan påbörjas.
          </p>
          <p xml:id="i-3GjbJLNk5sqiU4pYmPSmvF">
            Bostadsspekulationen
          </p>
          <p xml:id="i-Tq7mHNxNS9Yja3ce6DiLMj">
            Efterfrågetrycket på de inre delarna av regionen, framför allt
            Stockholms innerstad, är mycket starkt på grund av rådande bostadsbrist
            och den at- traktionskraft som innerstaden har. Utvecklingen under
            senare år visar att pengar i allt större utsträckning styr denna
            bostadsmarknad. Bra lägenheter i attraktiva områden omvandlas
            i snabb takt till bostadsrätter. Priset på en vanlig bostadsrättslägenhet
            i innerstadsläge ligger på minst 8 000 kr./kvm? vilket innebär
            kostnader på mellan 500 000 kr. och 1 milj. kr. för normal- stora
            lägenheter. Omvandlingstakten ligger i dag på ca 2 000 lägenheter
            årligen, vilket in- nebär att antalet hyresrätter snabbt minskar.
            En utarmning av antalet hyres- rätter medför att det för varje
            år finns allt färre lediga lägenheter som kan förmedlas av bostadsförmedlingen.
            Flertalet hyresrätter finns i det privat- ägda bostadsbeståndet,
            där de flesta lediga lägenheter förmedlas vid sidan av bostadsförmedlingen.
            Med den spekulation och de upptrissade överlåtelsepriser som nu
            känne- tecknar bostadsrätter i Stockholm förfelas hela den idé
            som ligger bakom den kooperativa upplåtelseformen. För att komma
            till rätta med avarterna i handeln med bostadsrätter som redovisats
            ovan behöver följande åtgärder vidtas. För det första bör hembud
            och prisövervakning genom högsta pris för statligt belånade bostadsrättslägenheter
            införas när det gäller nytillkom- mande bostadsrättslägenheter.
            Hembudet kan ske genom att kommunerna erhåller förköpsrätten eller
            att lägenheterna återgår till de rikskooperativa bostadsrättsorganisationernas
            bosparköer. Det måste betraktas som orim- ligt att skattebetalarna,
            som nu sker, bidrar med ett stort kapitalstöd i form av räntebidrag
            m. m. vid nyproduktionen av bostadsrättslägenheter; en ka- pitalinvestering
            som bostadsrättsinnehavaren redan kan utnyttja värde- stegringen
            av och stoppa den till stora delar skattefria vinsten i egen ficka.
            För det andra måste det kommunala inflytandet över ändringar i
            upplå- telseformen stärkas betydligt. Kommunerna som enligt lag
            ansvarar för
          </p>
          <p xml:id="i-Tsb1SFXajns3K1GYTrnU8Z">
            Mot. 1986/87 Bo243
          </p>
          <pb facs="riksdagen-motions-pdf/data/198687/mot_198687_bo_243/mot_198687_bo_243-004.pdf"/>
          <p xml:id="i-Xjk4Eh8BfnqtX2kcw7tgNq">
            bostadsförsörjningen saknar instrument när det gäller att tillse
            att allsidig- heten i upplåtelseformerna inte går förlorad. Exempelvis
            har Stockholms stad ingen möjlighet att ingripa i den ensidiga
            process av ombildningar som pågår i Stockholms innerstad. Mot
            denna bakgrund är det angeläget att ett kommunalt veto mot ombildningar
            till bostadsrätter och andelslägenhe- ter införs. I områden där
            bostadsrätten redan tidigare har en stark domi- nans bör vidare
            ombildningar genom andra författningsbestämmelser kun- na hejdas
            genom kommunala beslut. För det tredje bör en skärpt realisationsvinstbeskattning
            införas vid för- säljning av bostäder för att stävja den våldsamma
            prisutvecklingen. Det finns inga skäl till varför vinst på boendet
            skall beskattas lägre än vanliga inkomster från arbete. Över huvud
            taget är det inte rimligt att värdesteg- ringsvinster i boendet
            skall kunna hamna hos enskilda personer. Med en höjd realisationsvinstbeskattning
            skulle dessutom flera angelägna åtgärder inom bostadssektorn kunna
            finansieras. För det fjärde måste åtgärder vidtas för att komma
            till rätta med den s. k. svarta handeln med hyresrätter. Denna
            illegala handel sker i dag helt öppet och oftast utan att någon
            myndighet reagerar. Hyresgäströrelsen har påbörjat ett projekt
            mot den svarta lägenhetshan- deln i Malmö — Lund-området. Här
            följs ett sextiotal rättsfall upp för att utröna vilka möjligheter
            det finns att på ett effektivt sätt driva rättsliga processer
            mot den som sålt en hyresrätt. Erfarenheterna från detta projekt
            bör följas upp och överföras till Stockholmsområdet. Vidare bör
            möjligheterna till lagskärpning mot handeln med svarta lä- genheter
            övervägas närmare. Framför allt erfordras förstärkningar av poli-
            sens utredningsresurser. Såväl polis som åklagare behöver en särskild
            ut- bildning för att handlägga dessa mål och ärenden. För det
            femte måste den form av lägenhetsspekulation som innebär att hyresrätter
            hyrs ut i andra hand till överpriser stoppas. I Stockholmsområ-
            det har en mycket omfattande andrahandsmarknad vuxit fram i takt
            med den ökade bostadsbristen. Här utnyttjas andrahandshyresgästens
            svåra si- tuation genom en ockerverksamhet som består i att hyror
            tas ut som kraftigt överstiger den bruksvärdeshyra som förhandlats
            fram mellan parterna på bostadsmarknaden. Uthyraren utnyttjar
            med andra ord den bostadssökan- des trångmål och sätter hyreslagens
            regler ur spel. Andrahandsmarknaden är i dag mycket omfattande.
            En nyligen presen- terad undersökning från Stockholms fastighetskontor
            visar att ca 15 000 bostäder i Stockholm och sammanlagt 22 000
            bostäder i hela Storstockholm hyrs ut i andra hand. Här finns
            dock stora mörkertal eftersom andrahands- hyresgäster ogärna vill
            avslöja det verkliga förhållandet och däremot ris- kera att bli
            av med sitt hyreskontrakt. Det är uppenbart att hyreslagen inte
            fungerar under nuvarande förhål- landen. Lagstiftningen behöver
            skärpas med syfte att stärka andrahandshy- resgästernas ställning.
            Skärpningen bör ta sikte på rätten att få hyresbelop- pets skälighet
            prövad. På en väl fungerande hyresmarknad är det rimligt att lagstiftningen
            ger en trygg möjlighet för en hyresgäst att tillfälligt hyra ut
            sin lägenhet i andra hand.
          </p>
          <p xml:id="i-dMDRx37N6nrgSRyoshbTn">
            Mot. 1986/87 Bo243
          </p>
          <pb facs="riksdagen-motions-pdf/data/198687/mot_198687_bo_243/mot_198687_bo_243-005.pdf"/>
          <p xml:id="i-DQmTnYVVd1QMsP1wnMC4sJ">
            Det finns dock inte några som helst skäl för att godta ett högre
            hyresuttag vid andrahandsuthyrningen än den vanliga bruksvärdeshyra
            som kan god- tas vid förstahandskontrakt. Hyreslagstiftningen
            bör därför ändras så att en prövning av den begärda hyrans skälighet
            blir ett villkor för att hyresnämn- den skall godta ett avtal
            om avstående från besittningsskyddet. Skälighets- prövningen bör
            ske enligt hyreslagens vanliga regler. I princip finns denna möjlighet
            redan i gällande lagstiftning, men bestämmelsernas utformning
            är uppenbarligen inte tillräckligt starka och entydiga när det
            gäller att för- hindra oskäliga hyresuttag. Vid andrahandsuthyrning
            är det inte ovanligt att lägenheten uthyrs mö- blerad. Om så är
            fallet bör hyresnämnden också kunna pröva skäligheten i ett eventuellt
            hyresuttag för möblerna. Schablonbelopp för möbleringen kan mycket
            väl förhandlas fram mellan parterna på bostadsmarknaden vid hyresförhandlingarna.
            För det sjätte är det nödvändigt att fler lägenheter kan förmedlas
            av bo- stadsförmedlingen i stället för att säljas på marknaden.
            Med bostadsanvis- ningslagen, som tillkom 1980, skulle det bli
            möjligt för kommunerna att förmedla fler lediga lägenheter i succession
            i det privatägda fastighetsbe- ståndet. Lagen har dock visat sig
            ha många brister vilket utförligt har redo- visats i bostadspolitiska
            kommitténs slutbetänkande. Bl. a. har det visat sig att beslutsprocessen
            för kommunerna vid en tillämpning av lagen är mycket omständlig
            och ger fastighetsägare stora möjligheter att förhala beslut.
            Till- lämpningen av lagen har också visat sig vara administrativt
            krånglig efter- som samtliga fastighetsägare, som skall omfattas
            av lagen, måste få ett del- givande för att bostadsförmedlingen
            skall kunna förmedla lägenheterna. Det är angeläget att en översyn
            av bostadsanvisningslagen sker. Även om parterna (kommuner och
            fastighetsägarföreningarna) kan eftersträva av- talslösningar
            är det nödvändigt att det finns en hanterlig och effektiv lag-
            stiftning.
          </p>
          <p xml:id="i-YZ3VcQFXnxZt7WFBgR7gsY">
            Skäliga boendekostnader
          </p>
          <p xml:id="i-LPRH73ehyLF2yTQpsn2FRB">
            Dagens boendekostnader slår mycket orättvist mellan olika upplåtelsefor-
            mer och mellan bostäder av olika årgångar (bristande neutralitet
            och pari- tet). En social bostadspolitik måste utformas som utjämnar
            dessa skillnader och möjliggör för de betalningssvaga hushållen
            att klara sitt bostadsbehov på ett rimligt sätt. Följande åtgärder
            behöver därför genomföras. a) Bostadsstödet måste effektiviseras.
            Generella åtgärder bör införas som medför sänkta kapitalutgifter
            i nybyggda och ombyggda hus. En möjlighet att genomföra detta
            utan att ytterligare anstränga statens finanser är att införa
            en mer differentierad fastighetsskatt, som gör det möjligt att
            uppnå både de bostadssociala målen om rimliga bostadskostnader,
            paritet och neutralitet och det samhällsekonomiska målet om reellt
            sett oförändrade eller t. o. m. minskade subventioner. b) Det
            är nödvändigt att samhället preciserar ett hyrespolitiskt mål.
            Hy- rorna i nyproducerade och ombyggda lägenheter är socialt oacceptabla.
            Ett stort antal hushåll tvingas söka socialbidrag för att klara
            sitt uppehälle och i
          </p>
          <p xml:id="i-A5yM14ghuv3rTDxC7bb59F">
            Mot. 1986/87 Bo243
          </p>
          <pb facs="riksdagen-motions-pdf/data/198687/mot_198687_bo_243/mot_198687_bo_243-006.pdf"/>
          <p xml:id="i-Um5XHyYWUsh3biYzuFNW5Y">
            många fall av vräkningar drabbas familjerna på grund av bristande
            betal- ningsförmåga. Det bör därför övervägas att ett hyrespolitiskt
            mål som skul- le vara vägledande för de bostadspolitiska insatserna
            utarbetas. c) Vissa förändringar bör genomföras av villkoren för
            den produktions- anpassade belåningen. De under 1986 genomförda
            förändringarna, som tillkom för att många byggprojekt med s. k.
            överkostnader skulle kunna genomföras, drabbar i hög grad de allmännyttiga
            bostadsföretagen. Nuva- rande regler innebär att helt räntebidrag
            lämnas enbart för produktions- kostnader upp till 110 260 av det
            schablonberäknade pantvärdet. För hyres- och bostadsrättshus lämnas
            räntebidrag motsvarande halva räntekostna- derna för produktionskostnader
            mellan 110 och 125 24 av pantvärdet. För produktionskostnader
            utöver 125 264 av pantvärdet lämnas inget räntebi- drag. De överkostnader
            som uppstår kan allmännyttan inte, i likhet med bo- stadsrättsföretagen,
            kompensera genom att höja egenavgifterna eller insat- serna. Detta
            är speciellt allvarligt eftersom räntebidragen till produktions-
            kostnaderna är det mest effektiva sättet att hålla nere boendekostnaderna
            i nyproduktionen. Dessutom är det orimligt att den produktionsanpassade
            belåningen ut- formas så att den prioriterar tillkomsten av bostadsrätter
            när sedan det statliga stödet omvandlas till privata förmögenheter
            i händelse av att lägen- heterna vidareförsäljs. För att komma
            till rätta med detta problem bör rän- tebidragen kunna utformas
            så att högre bidrag kan utgå till lägenheter som är prisövervakade
            (genom högstapris) eller förmedlas via bostadsförmed- lingen.
          </p>
          <p xml:id="i-Q2YFxFttv7MbWsYLKEwqUd">
            Miljonprogrammets bostadsområden
          </p>
          <p xml:id="i-Vxz3aaMf1Sf6yLNagsmEva">
            I dag uppdagas de byggskador och fel i byggarbetet som drabbat
            det bo- stadsbestånd som byggdes under perioden 1965 — 1975. Mögel-
            och fuktska- dor är mycket omfattande. Detta bostadsbestånd kännetecknas
            också av storskalighet och ensidig- het i planutformning och arkitektur.
            Miljön är fattig och steril. Ett tredje problem som kännetecknar
            dessa s. k. miljonprogrammets bo- stadsområden är att här finns
            en stor koncentration av hushåll med knappa resurser och hushåll
            med sociala problem. Dess värre tycks också denna segregation
            öka framför allt i nuvarande situation med ökad bostadsbrist och
            minskad valfrihet i boendet. Vardagstillvaron för många hushåll
            i områden med stora problem inne- bär ofta att leva med störande
            grannar, inbrott, vandalisering och anonymi- tet. Utvecklingen
            är nu så oroande att staten måste ta ett övergripande ansvar för
            ett programarbete för att komma till rätta med problemen i vissa
            1960- och 1970-talsområden. Aktningsvärda försök har gjorts och
            pågår på många håll när det gäller att åstadkomma miljöförbättringar.
            Dessa åtgär- der är dock klart otillräckliga och risken är nu
            stor att problemen blir allt svårare att lösa om inte ytterligare
            åtgärder vidtas för att förbättra situatio- nen.
          </p>
          <p xml:id="i-QFkFmuw5Vz6pQQsRvpwxzD">
            Mot. 1986/87
          </p>
          <p xml:id="i-6osbDY8v2QGnfsVLa1ysd8">
            Bo243
          </p>
          <pb facs="riksdagen-motions-pdf/data/198687/mot_198687_bo_243/mot_198687_bo_243-007.pdf"/>
          <p xml:id="i-QXTPfmmUWQyWc6RGH2Qsgy">
            Vid sidan av arbetet bör ramen för tilläggslånen till miljonprogrammets
            bostäder höjas. Detta med hänsyn till att byggskadorna har visat
            sig vara betydligt mer omfattande än vad som från början beräknats.
            Det är också nödvändigt att resurser lämnas för hyresgästernas
            arbete när det gäller att påverka och ha inflytande över de förändringsprojekt
            som måste komma till stånd i miljonprogrammets bostadsområden.
            Vad som anförts och förordats i förevarande motion kan sammanfattas
            i följande punkter: 1. Ett program för ökat bostadsbyggande i
            Stockholmsregionen bör ut- formas. 2. Hembud och prisövervakning
            för statligt belånade nytillkommande bostadsrättslägenheter bör
            införas. 3. Ett kommunalt veto mot ombildningar av hyresrätter
            till bostadsrätter i områden där bostadsrätter redan dominerar
            bör införas. 4. Lagstiftningen beträffande svart handel med hyresrätter
            bör ses över. 5. För att förhindra att oskäliga hyror tas ut vid
            andrahandsuthyrningar bör hyreslagen skärpas. 6. För att tillse
            att fler lägenheter kan förmedlas av bostadsförmedlingen bör bostadsanvisningslagen
            skärpas. 7. En översyn av bostadsstödet genom en differentierad
            fastighetsskatt bör genomföras. 8. Ett hyrespolitiskt mål som
            blir vägledande för de bostadspolitiska insatserna bör utarbetas.
            9. Förändringar i den produktionsanpassade belåningen som stimulerar
            nyproduktionen av hyreslägenheter bör övervägas. 10. En samlad
            översyn av vilka åtgärder som behöver vidtas för att bygga färdigt
            miljonprogrammets bostadsområden bör utarbetas.
          </p>
          <p xml:id="i-G2xhe33bPfMkE9VtERnsXN">
            Hemställan
          </p>
          <p xml:id="i-MXfFMp8V18UNnx9DSpxjBd">
            Mot bakgrund av det anförda hemställs 1. att riksdagen som sin
            mening ger regeringen till känna vad i motionen angetts om behovet
            av ett heltäckande program för att lösa storstadsområdenas bostadsproblem,
            2. att riksdagen som sin mening ger regeringen till känna behovet
            av de åtgärder för rättvisa i boendet som angetts i motionen.
          </p>
          <p xml:id="i-T52JiMfyxrpF4Y3BoGP8Hp">
            Stockholm den 27 januari 1987
          </p>
          <p xml:id="i-4ar26eTvFTLncfcLt9szZ2">
            Anita Johansson (s) Gerd Engman (s) Lennart Andersson (s) Hans
            Göran Franck (s) Aina Westin (s)
          </p>
          <p xml:id="i-9kyZ2Z413T6f7CzG6qQZty">
            Sven-Åke Nygårds (s)
          </p>
          <p xml:id="i-UdNth9HCm4xEpL7NgdPavT">
            Mot. 1986/87 Bo243
          </p>
        </div>
      </div>
    </body>
  </text>
</TEI>
