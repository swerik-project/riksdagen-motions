<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-JuU-00004">
  <teiHeader>
    <fileDesc>
      <titleStmt>
        <title>med anledning av prop. 2002/03:38 Straffansvar för terroristbrott</title>
        <author corresp="i-WBsZfhYB4L6D3cVQWLdu18 i-9CH1KbWwyrj8DRqAQB3Fza">av Leif Björnlod och Gustav Fridolin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2002/03:38 Straffansvar för terroristbrott</title>
          <idno type="rdwebb">GQ02Ju4</idno>
          <rs type="number">Ju4</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GQ02Ju4/text</ref>
          <ref type="dokument_url_html">http://data.riksdagen.se/dokument/GQ02Ju4</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ju4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WBsZfhYB4L6D3cVQWLdu18</idno>
            <name>Leif Björnlod</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-VGs12LRG4c9QRkQ3ukgX9E"/>
        <correspContext corresp="i-VGs12LRG4c9QRkQ3ukgX9E">
          <ref>Proposition 2002/03:38</ref>
        </correspContext>
        <correspAction xml:id="i-CHr928DMKpTbS4A8RbSkXQ" type="signed"/>
        <correspContext corresp="i-CHr928DMKpTbS4A8RbSkXQ">
          <note type="signatory" corresp="i-WBsZfhYB4L6D3cVQWLdu18"/>
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction type="referral" xml:id="i-7KsnjmR2VD1rxhBgMx3Gor">
          <date when="2003-03-05"/>
        </correspAction>
        <correspAction type="dismissal" xml:id="i-T2yroJSgK2Wq7btJpDPWXo">
          <date when="2003-03-04"/>
        </correspAction>
        <correspAction type="submission" xml:id="i-WULqoaRbptjCVzrvRRJLUi">
          <date when="2003-03-03"/>
        </correspAction>
        <correspAction type="assigned" xml:id="i-YB4BhxB3Bx7imeexZj4VaQ"/>
        <correspContext corresp="i-YB4BhxB3Bx7imeexZj4VaQ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ju_0004/mot_200203_Ju_0004-0001.pdf"/>
      <div type="motHeader" xml:id="i-CRbK5TxEryCm4LncqNbGPE">
        <div type="motTitle" xml:id="i-5TbBSYqg8HsAKirHVB5vN4"/>
        <div type="motSubmissionInfo" xml:id="i-Tg8dRNF61wNkeSBtPNWLW1"/>
      </div>
      <div type="motBody" xml:id="i-V548sVai7n84jkbG1sqxWX">
        <div xml:id="i-C38RZxNC7TTrZj3PEQSMyM">
          <p xml:id="i-NBGDv6uNaNUntThejZSQYe">
            12
          </p>
          <p xml:id="i-HPjMYkFrQsSn2XmM9BguhN">
            2002/03 mnr: Ju4 pnr: mp012
          </p>
          <p xml:id="i-HPwAcvNVpoc6wgsUprJ8U">
            Motion till riksdagen 2002/03:Ju4
          </p>
          <p xml:id="i-9uNQzsjPCf4ziRCNCZwWKW">
            av Leif Björnlod och Gustav Fridolin (mp) med anledning av prop.
            2002/03:38
          </p>
          <p xml:id="i-U9MgKsg7uiw9rwfF8BgLoo">
            Straffansvar för terroristbrott
          </p>
          <p xml:id="i-ABv3TZe8Di4dkuakpyM2pZ">
            Förslag till riksdagsbeslut
          </p>
          <p xml:id="i-H6WxWAyzhK9outDz9hh6eE">
            1. Riksdagen avslår regeringens proposition 2002/03:38. 2. Riksdagen
            tillkännager för regeringen som sin mening vad i motionen anförs
            om sekretessreglerna.
          </p>
          <p xml:id="i-K9UNxsN62wqbegaCqi2Li">
            Bakgrund
          </p>
          <p xml:id="i-JEUWF9QxF6vmmjBjZvxkPN">
            Miljöpartiet motsatte sig med kraft antagandet av EU:s rambeslut
            om bekämpandet av terrorism. Rambeslutet och föreliggande lagförslag
            innehåller tveksamheter från människorätts- och rättssäkerhetssynpunkt.
            Båda innehåller oklara definitioner och svåra gränsdragningsproblem.
            Rambeslutet framförhandlades i en hast. Riksdagen ombads ta ställning
            till ett godkännande av rambeslutet utan att ett förslag till
            följdlagstiftning ens utarbetats. Rambeslutets tidsramar var dessutom
            så snävt satta att det borde varit uppenbart att någon följdlagstiftning
            inte skulle kunna träda i kraft före det angivna datumet. De snäva
            tidsramarna vad gäller rambeslut generellt (vilka ofta understiger
            implementeringstiden för direktiv) bör ses över och ändras. Regeringen
            bör med emfas verka för ett mer rättssäkert och verklighetsförankrat
            förfarande vad gäller framförhandlandet, antagandet och genomförandet
            av rambeslut. Enkom det faktum att rambeslut blir bindande för
            medlemsstaterna så snart de antagits av dess regeringar i ministerrådet
            inger betänkligheter. Detta förfarande, som alls icke är av naturen
            givet, leder till att de nationella parlamenten och därmed den
            representativa demokratin urholkas. Därtill har det föranlett
            att vi tvingats ändra regeringsformen — en anpassning som stadfäster
            ett otillfredsställande och, milt uttryckt, okonventionellt förfarande
            i mellanstatligt samarbete. När fråga är om straffrättsliga regleringar
            innefattande för svenskt vidkommande principiella nyheter är såväl
            den omtalade avsaknaden av följdlagstiftning vid riksdagsbehandlingen
            av rambeslutet som sådant och tidsramarna under all kritik. Okritiskt
            fokus på tidsminimering och antagandeproceduren får under inga
            omständigheter medföra brister i
          </p>
          <pb facs="riksdagen-motions-pdf/data/200203/mot_200203_Ju_0004/mot_200203_Ju_0004-0002.pdf"/>
          <p xml:id="i-G7FQ4CJFgi58Xu4yr97i7P">
            2002/03:Ju4
          </p>
          <p xml:id="i-RdhVZkgQY189BjFThbhjr3">
            13
          </p>
          <p xml:id="i-UgyKJoRjtHdKvmwaAPXgZx">
            rättssäkerheten och dito undermåliga utredningar och lagtekniska
            lösningar. Vad gäller rambeslutets brottsrekvisit är de alltför
            oklara och inriktade på motiv och syfte för att sägas höra hemma
            i ett modernt rättssamhälle. Vad gäller kritiken mot rambeslutet
            som sådant hänvisas dock till motion 2001/02:Ju16 av Kia Andreasson
            m.fl. (mp) med anledning av proposition 2001/02:135 Sveriges antagande
            av rambeslut om bekämpande av terrorism.
          </p>
          <p xml:id="i-E5Wc2nZzijqWJFSanrzkEB">
            Terroristbrottet
          </p>
          <p xml:id="i-9yMThdBqGtjhTaEtb9cQ4o">
            Miljöpartiet är alltjämt kritisk till rambeslutets terrorismdefinition
            som återfinns i det föreslagna svenska terroristbrottet. Definitionen
            uppfyller inte de legalitets- och rättssäkerhetskrav som måste
            ställas när fråga är om kriminalisering av allvarliga gärningar
            som kan rendera mycket stränga straff. Den föreslagna lagen och
            motivtexten avhjälper inte i nämnvärd mån de gränsdragnings- och
            tolkningsproblem som vidlåter rambeslutet. De föreslagna brottsrekvisiten
            innefattar såväl konkreta gärningsbeskrivningar som ett avsiktsrekvisit
            (eller snarare att antal alternativa avsiktsrekvisit). De avsikter
            som här avses kan inte likställas med rekvisitet vara ”ägnat att”
            som återfinns i brottsbalken (grov fridskränkning och grov kvinnofridskränkning
            samt olaga hot). Här synes det snarare vara fråga om en kriminalisering
            av särskilda icke önskvärda motiv. Hur svenska domstolar på ett
            rättssäkert vis skall kunna skilja terrorism från politiska brott
            som inte hör hemma under terrorismdefinitionen lär de lärde tvista
            om. (Ett tvisteutrymme som inte hör hemma i straffrätten.) Förutsättningen
            är givetvis att det alltjämt finns utrymme kvar för icke terroriststämplade
            politiska brott. Ministerrådet såg sig föranlett att till rambeslutet
            inflika ett uttalande innebärande att motståndet mot naziregeringen
            under andra världskriget inte kan betraktas som terrorismhandlingar
            i ljuset av rambeslutet. Rådet hade knappast sett ett behov av
            att undanta motståndskampen ifall inte risk förelegat för att
            den annars fallit in under terrorismdefinitionen. Vilka andra
            gärningar och motiv löper risk att kunna falla in under terroristbrottets
            tillämpningsområde? Därtill skall domstolarna även skilja ”vanliga”
            brottsbalksbrott från terroristbrottet, inte ens det en enkel
            operation — en operation som dessutom är av stor betydelse för
            den enskilde, eftersom det kan påverka påföljden.
          </p>
          <p xml:id="i-RDaG4A934cgoRPacYAA1cj">
            Införandet av en särreglering
          </p>
          <p xml:id="i-4ZzuCWQzsHkzDFQb3ZwCnU">
            Miljöpartiet noterar, likt Lagrådet, att regeringen inte synes
            ha bevärdigat sig med att utreda och redovisa alternativa regleringar.
            Måhända är det en följd av att tidsramarna för följdlagstiftningen
            passerats redan innan propositionen överlämnats till riksdagen.
            Enär rambeslut är bindande för medlemsstaterna vad gäller de resultat
            som skall uppnås, men lämnar utrymme för medlemsstaterna att bestämma
            hur resultatet skall uppnås, borde regeringen
          </p>
          <pb facs="riksdagen-motions-pdf/data/200203/mot_200203_Ju_0004/mot_200203_Ju_0004-0003.pdf"/>
          <p xml:id="i-KmYct9eP9zu62iG1Cw6bF5">
            ha vinnlagt sig om att försöka genomföra rambeslutet på ett sätt
            som korresponderar med svensk straffrättslig systematik. Den föreslagna
            särregleringen korresponderar illa med vårt straffrättsliga system.
            Inte minst då fråga även är om att kriminalisera ett brottsligt
            motiv som sådant dvs. det direkta uppsåtet att begå en gärning
            i en viss avsikt (egentligen den avsikt som utgör själva terrorismdefinitionen).
            I stort sett samtliga gärningar som omfattas av det föreslagna
            terroristbrottet återfinns redan i brottsbalken. Därav finns t.ex.
            behovet av att särskilt påpeka att ansvar för terroristbrott inte
            skall rendera mindre straff än vad som föreskrivs i brottsbalken
            för däri motsvarande gärning. Vidare torde de syften som skall
            föreligga för att en gärning skall vara att betrakta som terroristbrott
            redan omfattas av de försvårande omständigheter som skall tas
            i beräkning vid straffmätningen enligt 29 kap. brottsbalken. Om
            29 kap. 3 $ brottsbalken i sin nuvarande lydelse inte anses uppfylla
            de genomförandekrav rambeslutet ställer torde en utvidgning av
            de uppräknade försvårande omständigheterna inte medföra några
            större lagtekniska problem. Miljöpartiet anser att mycket talar
            för att rambeslutet hade kunnat genomföras inom brottsbalkens
            nuvarande ramar med de eventuella ändringar som varit oundgängligen
            nödvändiga, vilket måhända lett till mindre tolknings- och tillämpningsproblem.
            I vart fall har regeringen inte på ett övertygande vis anfört
            argument för valet av särregleringen.
          </p>
          <p xml:id="i-VDNVDHWzY1cLsLzJ3raA59">
            Implikationer för de mänskliga fri- och rättigheterna
          </p>
          <p xml:id="i-JrxYUstnCUMjkwdmsCXHF">
            Den föreslagna lagtexten är inte tillräckligt uttömmande för
            att i tillräckligt hög grad garantera att inte utövandet av grundläggande
            mänskliga fri- och rättigheter kan komma att kränkas. Det är inte
            tillfyllest att i propositionstexten endast hänvisa till rambeslutets
            ingress och ministerrådets följduttalande. Av ingressen följer
            att inget i rambeslutet kan tolkas som om syftet vore att begränsa
            eller hindra de grundläggande rättigheterna eller friheterna.
            Skrivningen är inte bara märklig utan dessutom till intet förpliktigande.
            Det borde uttryckligen framgå att terroristbrottet inte får medföra
            att grundläggande legitima mänskliga fri- och rättigheter kränks.
            Enligt 2 kap. 23 8 regeringsformen får lag inte meddelas i strid
            med Sveriges åtaganden enligt Europakonventionen. Detta bör givetvis
            också gälla i rättstillämpningen. Det minsta man kan kräva av
            den föreslagna lagen är att den innehåller ett explicit förbud
            mot en rättstillämpning som kränker utövandet av mänskliga rättigheter
            såsom de kommer till uttryck i Europakonventionen. Det bör påpekas
            att rambeslutet och förevarande lagförslag inte synes beakta att
            världen och dess ordning inte är beständig. De regleringar som
            föreslås kanske väcker mindre ”anstöt” så länge samhället och
            rättsväsendet motsvarar våra krav på en öppen demokrati med grundläggande
            respekt för
          </p>
          <p xml:id="i-T14UbZFB5EXeJ14Y8fww3n">
            2002/03:Ju4
          </p>
          <p xml:id="i-SLieYy7r7jbuW4UKce7pZc">
            14
          </p>
          <pb facs="riksdagen-motions-pdf/data/200203/mot_200203_Ju_0004/mot_200203_Ju_0004-0004.pdf"/>
          <p xml:id="i-VrwEhAfWYhvtW1wemWgB9p">
            2002/03:Ju4
          </p>
          <p xml:id="i-QzTqDFrqYGeiTZ94J16a4z">
            15
          </p>
          <p xml:id="i-WtBJnsWDBG6Ke3KXAoQFLj">
            mänskliga fri- och rättigheter och högt ställda rättssäkerhetskrav.
            (Även om vissa kritiker anför att följden av den 11 september
            tycks vara att vi inskränker öppenheten och ger avkall på rättssäkerheten.)
            Vi bör dock mer än akta oss noga för att skapa lagar som kan få
            icke önskvärda konsekvenser ifall samhället utvecklas i en icke-demokratisk
            riktning. Vi skulle knappast uppskatta den föreliggande terrorismdefinitionen
            ifall vi inte levde i en demokrati. Dock kan inte ens vår grundlag
            och våra demokratiska ideal utgöra en absolut garanti för att
            vi inte själva en dag kan komma att leva i en diktatur. Redan
            idag produceras ”terroristlistor” i förordningar från EU:s ministerråd,
            ”initierade” av FN eller EG-kommissionen — listor som alls inte
            är okontroversiella. Vilka följder får dessa listor vid tillämpningen
            av terroristbrottet? Skall terroristsyftet med automatik anses
            vara uppfyllt ifall en misstänkt som har koppling till en terroriststämplad
            organisation inte lyckas bevisa motsatsen vid en rättslig prövning
            eller är svenska domstolar alltjämt fria att självständigt bedöma
            om gärningsmannens motiv svarar mot terrorismdefinitionen. Förvisso
            skall svenska domstolar ta ställning till huru- vida åklagaren
            lyckas visa att avsikten förelåg i varje enskilt fall, men såsom
            vi sett det senaste året består våra domstolar av människor —
            människor som är mänskliga på gott och ont.
          </p>
          <p xml:id="i-VSpYvrBQAMn9YuTZHvMZ5u">
            Utlänningslagen och lagen om särskild utlänningskontroll
          </p>
          <p xml:id="i-4nAoU94jUu1LadFAfs37Mx">
            Miljöpartiet motsätter sig de föreslagna ändringarna. Gränsdragningen
            mellan terrorism och politiska brott som inte faller under terrorismstämpeln
            är för oklar — om det nu, såsom påpekats tidigare, alltjämt kommer
            att existera s.k. politiska brott som inte är att definiera såsom
            terrorism. Märk väl att fråga här är om möjlighet att utvisa utlänning
            som kan befaras begå eller medverka till terroristbrott. Om i
            regelverket inbyggda tolknings- och tillämpningsproblem kan befaras
            medföra svårigheter att rättsligt pröva om någon skall dömas till
            ansvar för terroristbrott kan det rimligtvis inte vara enklare
            att bedöma huruvida någon kan befaras begå brottet i framtiden.
            I de fallen föreligger inte ens misstanke om utfört brott. Vidare
            bör svensk lagstiftning rimligtvis uttryckligen respektera Genévekonventionens
            flyktingskäl genom en tydlig hänvisning till att svensk lag och
            rättstillämpning inte får inskränka Genévekonventionen. Att enkom
            hänvisa till att utvisning ej får verkställas om den beslutet
            avser löper risk att utsättas för dödsstraff eller tortyr är inte
            tillfyllest.
          </p>
          <pb facs="riksdagen-motions-pdf/data/200203/mot_200203_Ju_0004/mot_200203_Ju_0004-0005.pdf"/>
          <p xml:id="i-MomQ934sqRndBh8yh1eMHC">
            Sekretess och hemliga tvångsmedel
          </p>
          <p xml:id="i-CYVpDMSaogmj6s9ic3kGCe">
            För att garantera rättssäkerheten borde regeringen ha problematiserat
            sekretessreglerna i anslutning till såväl terroristbrottet som
            de specifika utlänningsreglerna. Enkom risken för att sekretess
            kan komma att åberopas vid rättegång eller vid utvisning på grund
            av befarad framtida terrorism eller terrorismanknytning = föranleder
            att sekretessreglerna renderar mer uppmärksamhet än endast påpekandet
            av en semantisk ändring. Vi måste ha garantier för att sekretess
            inte åberopas på ett sätt som förhindrar berörda eller deras ombud
            från att tillvarata sina intressen. Behovet av sekretess måste
            ställas i relation till rättssäkerhetskraven och den enskildes
            intresse. Åberopas sekretess skall proportionalitetsprincipen
            tillämpas. Därtill skall ett beslut om sekretess kunna motiveras
            och granskas. Det anförda gäller även vid användning av hemliga
            tvångsmedel.
          </p>
          <p xml:id="i-9BzjQztYXtAw6LXtvoSQA9">
            Stockholm den 3 mars 2003
          </p>
          <p xml:id="i-D4HgDcQt5JDqqBA7LGNayp">
            Leif Björnlod (mp) Gustav Fridolin (mp)
          </p>
          <p xml:id="i-ViEDr74oWhSkx8q7YNaijH">
            2002/03:Ju4
          </p>
          <p xml:id="i-Lkk89HttzHUbW3ivEzgDVP">
            16
          </p>
        </div>
      </div>
    </body>
  </text>
</TEI>
