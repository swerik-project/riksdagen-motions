<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00009">
  <teiHeader>
    <fileDesc>
      <titleStmt>
        <title>med anledning av prop. 2010/11:104 Kvalitet i gymnasial lärlingsutbildning</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:104 Kvalitet i gymnasial lärlingsutbildning</title>
          <idno type="rdwebb">GY02Ub9</idno>
          <rs type="number">Ub9</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub9/text</ref>
          <ref type="dokument_url_html">http://data.riksdagen.se/dokument/GY02Ub9</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub9</ref>
          <ref type="doc">http://data.riksdagen.se/fil/25C304E5-9B4F-463A-9EBD-F2CF0C775717</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SxMgEMc8Ty5mSXDpPmpmex" type="basedOn"/>
        <correspContext corresp="i-SxMgEMc8Ty5mSXDpPmpmex">
          <ref>Proposition 2010/11:104</ref>
        </correspContext>
        <correspAction xml:id="i-5wvdi5DTcErLusBCdPiM9t" type="signed"/>
        <correspContext corresp="i-5wvdi5DTcErLusBCdPiM9t">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-WU9HyZPGYqYuA7rXz5eK1F" type="referral">
          <date when="2011-04-12"/>
        </correspAction>
        <correspAction xml:id="i-QLNH53FYhYESwXQ8Cy7zeB" type="dismissal">
          <date when="2011-04-08"/>
        </correspAction>
        <correspAction xml:id="i-Aed7Ew5T8e91Xwx9ZpwqHe" type="dismissal">
          <date when="2011-04-08"/>
        </correspAction>
        <correspAction xml:id="i-CTTBJpwtEnXmzTepnUXjev" type="submission">
          <date when="2011-04-06"/>
        </correspAction>
        <correspAction xml:id="i-DYJeztrifiad77RY62fMrK" type="transfer">
          <date when="2011-04-06"/>
        </correspAction>
        <correspAction xml:id="i-YK7ciHVf59o62jRkcMY4Dg" type="assigned"/>
        <correspContext corresp="i-YK7ciHVf59o62jRkcMY4Dg">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ESr7fPciNLD8BqFKubP2pS" type="motBody">
        <div xml:id="i-5mmCFhZe7RA1W9riYVUTwN" type="motProposal" subtype="förslag">
          <head xml:id="i-8Y3mi1GXdQ4XXwhUuh6tf7">
            Förslag till riksdagsbeslut
          </head>
          <list xml:id="i-U68J8E2NbqZKqTNNsmxt7f" style="ol">
            <item xml:id="i-BUaqxD7cpfrP1DGa3VcGRd">
              Riksdagen tillkännager för regeringen som sin mening vad som
              anförs i motionen om att utbildningen ska byta namn till arbetsplatsförlagd
              gymnasieutbildning.
            </item>
            <item xml:id="i-D37qPp6Du5ZNf2jwPKLYvx">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              till åtgärder för att minska avhoppen från lärlingsutbildningen.
            </item>
          </list>
        </div>
        <div xml:id="i-EizW6j5cm6HnzVNQSMuNmK" type="motContent">
          <head xml:id="i-FoPeUiKGBtoekmx3LVPcF7" type="h1">
            Bakgrund
          </head>
          <p xml:id="i-FxjMLhCUrW3cp7tuDXVtbV">
            Regeringen föreslår i proposition 2010/11:104 Kvalitet i gymnasial
            lärlingsutbildning att utbildningskontrakt ska tecknas för elever
            som genomgår utbildningen samt att ansvaret för elevernas arbetsmiljö
            förtydligas.
          </p>
          <head xml:id="i-VBgGChvgRaZHiG9hBcrfRu" type="h1">
            Arbetsplatsförlagd gymnasieutbildning
          </head>
          <p xml:id="i-BHg7xQTUmPwh3iob9i368S">
            För Vänsterpartiet är arbetsplatsförlagt lärande eller lärande
            i arbetet nödvändigt för att yrkesutbildningar ska hålla hög kvalitet
            och leda till ökad anställningsbarhet för deltagarna. Därför har
            vi varit delaktiga i utvecklingen mot ökat arbetsplatsförlagt
            lärande i såväl den gymnasiala som den eftergymnasiala yrkesutbildningen.
            Vi tycker också att det är en bra utveckling om samarbetet mellan
            skola och arbetsliv förbättras.
          </p>
          <p xml:id="i-ATZmQXDKQUnEYW5WZ4oAJM">
            Därför har vi inga principiella invändningar mot att införa en
            särskild utbildningsform inom gymnasieskolans yrkesprogram där
            eleverna tillbringar en större del av utbildningen på en arbetsplats
            en utbildningsform som regeringen kallar för lärlingsutbildning,
            en benämning vi har invändningar mot. I en allmänt, och internationellt,
            vedertagen definition av lärlingsutbildning ingår som en viktig
            del att lärlingarna har en anställning. Den utbildning som behandlas
            i propositionen innebär att eleverna på utbildningen kan vara
            anställda, men de flesta kommer inte att vara det. Det innebär
            att benämningen lärlingsutbildning inte passar, och det kan uppstå
            missförstånd vad som egentligen avses när det talas om lärlingar
            och lärlingsutbildning. Det blir också svårt att göra internationella
            jämförelser av yrkesutbildningen om vi i Sverige använder oss
            av helt andra definitioner än resten av världen. I stället för
            att kalla det lärlingsutbildning föreslår vi att utbildningsformen
            ska kallas för arbetsplatsförlagd gymnasieutbildning. Detta bör
            riksdagen som sin mening ge regeringen till känna.
          </p>
          <head xml:id="i-L1NigzUaHZqLVnHitm91iA" type="h1">
            Högskolebehörighet för yrkesutbildningar
          </head>
          <p xml:id="i-7mEKRYjMr2jiczTryD72h7">
            Vänsterpartiet anser att gymnasieskolan ska inkludera alla och
            ge alla samma möjligheter. Därför måste alla program på gymnasieskolan
            ge eleverna förmåga att ta initiativ och lösa såväl teoretiska
            som praktiska problem, att tänka kritiskt, att ifrågasätta etablerade
            sanningar samt att både kunna arbeta självständigt och i samarbete
            med andra. Det handlar om kunskaper som är nödvändiga i arbets-
            och samhällslivet, och som en bonus ger de även möjlighet att
            studera vidare. Lösningen är inte att ge gymnasieeleverna sämre
            kunskaper utan mer resurser och fler lärare för att alla ska nå
            de kunskapsmål som finns.
          </p>
          <p xml:id="i-CqvjLmDoXdQTxkJtHc21hz">
            Enligt statistik från SCB har nära 60 % av dagens gymnasieelever
            planer att börja läsa på högskolans (bland kvinnor är andelen
            67 %). På omvårdnadsprogrammet är det t.ex. 75 % av eleverna som
            har sådana planer. Det är endast naturvetenskapsprogrammet som
            har en högre andel elever som tänker sig att läsa på högskolan.
            Det innebär att många känner sig tvingade att välja ett högskoleförberedande
            program trots att de också är intresserade av ett särskilt yrke.
            I den första ansökningen till den nya gymnasieskolan har andelen
            sökande till yrkesprogrammen minskat med nästan 10 %. Utifrån
            den sociala struktur som råder i dag på de olika nationella programmen
            är det lätt att konstatera att den sociala snedrekryteringen kommer
            att öka på högskolan med den nya gymnasieskolan.
          </p>
          <p xml:id="i-Pqtj6uErBox56HNUQ8kt81">
            Möjligheten att läsa in högskolebehörigheten inom ramen för ett
            yrkesprogram är ett betydligt sämre alternativ än att gå ett högskoleförberedande
            program. Elever på yrkesprogram måste utnyttja det individuella
            valet eller ett utökat program för att läsa in de 300 poäng som
            krävs för att få högskolebehörighet. Ändå kommer de inte att kunna
            konkurrera om studieplatser på högskoleutbildningar eftersom de
            inte ges någon möjlighet att läsa kurser som ger meritpoäng. De
            får även mindre utrymme att läsa in de särskilda behörigheter
            som krävs för många högskoleutbildningar. Även de som läser in
            högskolebehörighet inom vuxenutbildningen får svårt att konkurrera
            om platser eftersom de hamnar i en särskild kvotgrupp i urvalet
            till högskolan.
          </p>
          <p xml:id="i-YL5V6MwHKgWxQf5mLpsCfw">
            Därför bör regeringen återkomma med förslag om att gymnasieskolans
            yrkesprogram inklusive den gymnasiala lärlingsutbildningen ska
            ge allmän behörighet till högskola. Detta bör riksdagen som sin
            mening ge regeringen till känna.
          </p>
          <head xml:id="i-EYpdxj9HU7JNffLvAxwkoQ" type="h1">
            Åtgärder mot avhopp
          </head>
          <p xml:id="i-SP1QZwh6hotwa1Ptw3TvqF">
            Ett tydligt mått på kvaliteten är hur stor andel som fullföljer
            utbildningen. Försöksverksamheten med lärlingsutbildningen har
            inte varit framgångsrik utifrån den aspekten. En fjärdedel har
            antingen hoppat av eller bytt till ett annat program fyra gånger
            större andel än på andra program. Det är häpnadsväckande eftersom
            utbildningsminister Jan Björklund säger att lärlingsutbildningen
            bl.a. har införts för att minska avhoppen från gymnasieskolans
            yrkesprogram. Därför är det konstigt att en proposition som sägs
            ska förbättra kvaliteten i utbildningen inte innehåller ett enda
            förslag för att motverka att elever hoppar av.
          </p>
          <p xml:id="i-SiDLPdzJ53aC9aqEch7rz8">
            Vi tycker också att regeringen argumenterar på fel sätt när den
            ökar inslaget av lärande i arbetet som ett svar på den skoltrötthet
            man påstår finns hos elever på yrkesförberedande program. Man
            gör både eleverna och utbildningarna en otjänst genom att framställa
            utbildningsformen som en enklare väg till examen. Anledningen
            till att stora delar av utbildningen förläggs till en arbetsplats
            är för att det där finns bäst förutsättningar att få de kunskaper
            som är aktuella och relevanta för ett visst yrke. Med bättre kunskaper
            från arbetslivet ökar anställningsbarheten till fromma för såväl
            eleverna som för deras framtida arbetsgivare.
          </p>
          <p xml:id="i-My3Sg7LJwdFcdQFmXfks9h">
            Det som brukar kallas skoltrötthet är en brist på motivation
            och beror inte sällan på att syftet med lärandet inte är glasklart
            för eleverna. Det är i skolan, och inte på arbetsplatser, den
            pedagogiska kunskapen finns hur man kan få ointresserade elever
            att bli intresserade igen. Arbete innebär inte automatiskt att
            motivationen infinner sig. För vissa elever kan det fungera, men
            andra finner det förmodligen lika meningslöst att vistas på en
            arbetsplats som i skolan. Därför behövs det insatser för att höja
            motivationen både i skolan och på de arbetsplatser där det arbetsplatsförlagda
            lärandet sker.
          </p>
          <p xml:id="i-WbJuUDgFhPwfcZwhhenjZE">
            I Nationella lärlingskommitténs utvärdering av försöksverksamheten
            med lärlingsutbildning Gymnasial lärlingsutbildning utbildning
            för jobb SOU 2010:75 dras slutsatsen att det behövs en omfattande
            skolförlagd period med både allmänteoretiskt och yrkesteoretiskt
            innehåll i början av utbildningen för att introduktionen ska bli
            bättre och avhoppen minska. Vikten av kompetenta handledare på
            arbetsplatsen betonas och handledarutbildningen måste därför uppvärderas,
            anser kommittén vidare. Till sist påpekar kommittén att den arbetsplatsförlagda
            utbildningen inte ska ersätta utan komplettera de skolförlagda
            utbildningarna och att det fortfarande behövs kompetenta yrkeslärare
            på skolorna. Kommittén ser en risk för att skolor med lärlingsutbildning
            gör sig av med lärare för att minska kostnaderna. Dessa synpunkter
            och förslag från att Nationella lärlingskommittén för att förbättra
            kvaliteten och motverka avhopp lämnar regeringen helt utan åtgärder
            och kommentarer.
          </p>
          <p xml:id="i-KgU6MWtFZaS58NwyaXaRhS">
            Vänsterpartiet anser att hög lärartäthet och välutbildade lärare
            är nödvändigt för att erbjuda en utbildning av hög kvalitet där
            alla elever får den hjälp och det stöd de behöver utifrån sina
            individuella förutsättningar och behov. Det gäller givetvis också
            gymnasieskolans yrkesprogram, och vi har tidigare föreslagit att
            ambitionen måste vara att även yrkeslärare ska vara behöriga och
            ha lärarlegitimation. Vi är medvetna om att det inte är en lätt
            uppgift eftersom skolan måste konkurrera med näringslivet om dessa
            lärare, men det innebär inte att det är omöjligt som regeringen
            tycks tro. Det skulle t.ex. kunna införas ekonomiska incitament
            för att locka fler till yrkeslärarutbildningen och till att komplettera
            sina ämneskunskaper, exempelvis genom att kommunerna får stöd
            för att anställa vikarier eller att de studerande får förhöjd
            bidragsdel. I ett utökat och förbättrat samarbete mellan skola
            och arbetsliv kan det ingå ett utbyte av såväl kunskaper som personal.
          </p>
          <p xml:id="i-2Z3Knyb7ksN7ALjDsM9vMU">
            De skolhuvudmän som har deltagit i försöksverksamheten med lärlingsutbildning
            har fått ett statligt bidrag på 25 000 kr per elev och år som
            ersättning för kostnader i skolan och på företag. Större delen
            av dessa pengar har skolorna behållit själva, i synnerhet de fristående
            skolorna. De betalade endast 1 % av bidraget till de företag som
            tog emot elever. När nu reglerna har ändrats fr.o.m. den 1 januari
            2011 så att minst 15 000 kr måste betalas ut till företagen finns
            det bättre möjligheter att avsätta tid och resurser för att förbättra
            mottagandet av eleverna, vilket skulle kunna minska antalet avhopp.
            Möjligtvis borde beslut som rör fördelningen av statsbidraget
            fattas av lärlingsråden och inte av skolorna för att hamna där
            behoven finns och där de gör mest nytta. Samtidigt finns det säkerligen
            stora möjligheter att förbättra handledarutbildningen och stödet
            till handledarna enligt vad som sägs i Nationella lärlingskommitténs
            betänkande.
          </p>
          <p xml:id="i-9byoBztiTV67yfj8EnzNuc">
            Vi tycker därför att regeringen ska återkomma med förslag till
            åtgärder, enligt vad som sägs ovan, för att minska avhoppen från
            lärlingsutbildningen. Detta bör riksdagen som sin mening ge regeringen
            till känna.
          </p>
        </div>
        <div xml:id="i-45CFarwpcyet2NhuVS1mBs" type="signatureBlock">
          <list xml:id="i-J1dPo7A7Z7DM3BhyEsrER4">
            <item xml:id="i-KZRhVn9TH3suVewVjpy6Hi" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-3fE87Zs9D3P4rB597WQyyj" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-KQMi8qEnCdvNtD1ECdHRzu" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-8uaDX7GpM1eYc26yMzkBr2" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-P9ieownF8s2e7Jt2STLwNt" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-UaCF5ukjpMNi9RnVNZxpf3" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
