<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00017">
  <teiHeader>
    <fileDesc>
      <titleStmt>
        <title>med anledning av prop. 2013/14:191 Med fokus på unga – en politik för goda levnadsvillkor, makt och inflytande</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:191 Med fokus på unga – en politik för goda levnadsvillkor, makt och inflytande</title>
          <idno type="rdwebb">H102Kr17</idno>
          <rs type="number">Kr17</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr17/text</ref>
          <ref type="dokument_url_html">http://data.riksdagen.se/dokument/H102Kr17</ref>
          <ref type="dokumentstatus_url_xml">http://data.riksdagen.se/dokumentstatus/H102Kr17</ref>
          <ref type="doc">http://data.riksdagen.se/fil/2FF81F70-1082-4977-8606-269368B578BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RtragayNqHrCY3JxF6wtZk" type="basedOn"/>
        <correspContext corresp="i-RtragayNqHrCY3JxF6wtZk">
          <ref>Proposition 2013/14:191</ref>
        </correspContext>
        <correspAction xml:id="i-5YyXEB1Xe5q2SbFvhAM712" type="signed"/>
        <correspContext corresp="i-5YyXEB1Xe5q2SbFvhAM712">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-3rS1rv7CsVqWzaV43cZxTa" type="referral">
          <date when="2014-04-25"/>
        </correspAction>
        <correspAction xml:id="i-L9vsy62Zg39k1Pyw1S8fFu" type="referral">
          <date when="2014-04-25"/>
        </correspAction>
        <correspAction xml:id="i-JeL412x4sLDuR7azD263kX" type="dismissal">
          <date when="2014-04-16"/>
        </correspAction>
        <correspAction xml:id="i-DwSFcqztwLyBb1MxMRxU29" type="dismissal">
          <date when="2014-04-16"/>
        </correspAction>
        <correspAction xml:id="i-XCtHbpS2jibTjxMnNFhgqT" type="submission">
          <date when="2014-04-09"/>
        </correspAction>
        <correspAction xml:id="i-SnEk1D2WKBjsjCopuspVoU" type="transfer">
          <date when="2014-04-08"/>
        </correspAction>
        <correspAction xml:id="i-3r3GXAb8s3EB1oUJKFYU6V" type="assigned"/>
        <correspContext corresp="i-3r3GXAb8s3EB1oUJKFYU6V">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mbafx7JqCySNoA6y4i9oRE" type="motHeader"/>
      <div xml:id="i-SiqC3gygqMizhA5EkDBHu3" type="motBody">
        <div xml:id="i-EBunAMEfo1kj8EY4xPPCzS" type="motProposal" subtype="förslag">
          <head xml:id="i-SAXG7z1j6CMkryaNNDzi17">
            Förslag till riksdagsbeslut
          </head>
          <list xml:id="i-Kau8hXZAbXrjr1xaAmm6SF" style="ol">
            <item xml:id="i-QTe693NeDE1LAy6LRq1f4T">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett nytt förslag på ungdomspolitiskt mål som fastslår att
              alla ungdomar ska ha samma tillgång som vuxna till jämlik välfärd
              och makt över samhällsutvecklingen och sina egna liv.
            </item>
            <item xml:id="i-PQDPCXMtjVGA2rCr5Nsevh">
              Riksdagen tillkännager för regeringen som sin mening vad som
              anförs i motionen om att regeringen som en del av handlingsprogrammet
              bör tillsätta en utredning som närmare ser över stödet till ungdomsorganisationer
              och ungdomsverksamheter på lokal, regional och nationell nivå.
            </item>
            <item xml:id="i-6bevGYo96Y96pAZxQmRfue">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett förslag
              som innebär att en självständig uppföljning utifrån ett ungdomsperspektiv
              görs av ungdomsorganisationerna som en del av det reguljära uppföljningssystemet.
            </item>
          </list>
        </div>
        <div xml:id="i-DJC3mA49kvr6pSeCHFskcV" type="motContent">
          <head xml:id="i-3nUUwayqD5eEvcvkaGPmsx" type="h1">
            Inledning
          </head>
          <p xml:id="i-6cvpWSc3VPEXZjnvAMoAEk">
            Ungdomspolitiken berör ungdomar i hög grad. Genom en aktiv politik
            som verkar för ungas rätt till välfärd och självständighet, inflytande,
            makt och delaktighet i samhället kan de utmaningar som ungdomar
            ställs inför mötas. I dag handlar dessa utmaningar till stor del
            om ungdomsarbetslöshet, bostadsbrist, psykisk ohälsa, ojämna och
            vikande skolresultat samt bristande och ojämn tillgång till välfärd
            och makt. Andra viktiga frågor som i stor utsträckning påverkar
            ungas vardag och tillvaro är relaterade till alkohol, hbtq-frågor
            och rasism samt till de skilda villkor som pojkar och flickor
            lever under.
          </p>
          <p xml:id="i-6pNTtFx2fXA5yBBTYxCnDi">
            Våren 2013 var omkring 150 000 ungdomar i åldern 15–24 år arbetslösa.
            Det motsvarar en arbetslöshet på drygt 26 procent för denna grupp.
            Ungdomsarbetslösheten i Sverige är därmed högre än genomsnittet
            i Europa och betydligt högre än i jämförbara länder som Finland,
            Danmark och Norge. Statistiken talar sitt tydliga språk. Tiotusentals
            ungdomar går arbetslösa utan möjlighet till egen försörjning.
            Deras resurser tas inte till vara och inträdet i vuxenlivet försenas.
            Det är en förlust för både individen och samhället. Sverige har
            inte råd att låta delar av en hel ungdomsgeneration inleda vuxenlivet
            med arbetslöshet. Ungdomsarbetslösheten är ett av våra största
            samhällsproblem och kräver en lösning.
          </p>
          <p xml:id="i-SapFy2ttUQqUzpmbbu2onQ">
            Vänsterpartiet konstaterar att den borgerliga regeringens satsningar
            på jobbgaranti och sänkta arbetsgivaravgifter för unga har haft
            mycket begränsad effekt. Ungdomsarbetslösheten är högre än när
            satsningarna genomfördes och visar inga tendenser att sjunka.
          </p>
          <p xml:id="i-DEjfJK3dvdssqUv7gRkpbh">
            För att komma till rätta med den höga ungdomsarbetslösheten krävs
            breda samhällsinsatser i form av en aktiv arbetsmarknads- och
            utbildningspolitik som rustar arbetslösa ungdomar för framtiden
            och erbjuder dem en väg in i arbetslivet. Vi behöver investera
            i ungdomar som i dag står utanför arbetsmarknaden och ge dem en
            möjlighet att gå från arbetslöshet till arbete eller studier.
          </p>
          <p xml:id="i-M7HMPgVunkC4Hz8bHt9NS3">
            De ungdomar som i dag saknar arbete har olika förutsättningar
            och förkunskaper. En stor grupp saknar gymnasiekompetens; andra
            har gymnasiekompetens men saknar utbildning för de jobb som finns.
            Ytterligare en grupp har eftergymnasial utbildning men kommer
            ändå inte in på arbetsmarknaden. För att dessa olika grupper ska
            få arbete krävs flera olika former av insatser, riktade till respektive
            grupp. Vänsterpartiet vill därför genomföra en bred satsning med
            en rad åtgärder inom ramen för en ungdomsgaranti. Ungdomsgarantin
            riktar sig till arbetslösa ungdomar i åldern 18–24 år och föreslås
            börja gälla fr.o.m. den 1 juli 2014. Garantin innebär att den
            arbetslöse ska få hjälp direkt och erbjudas arbete till avtalsenlig
            lön eller utbildning inom 90 dagar. Ungdomsgarantin omfattar 57
            000 platser vilket motsvarar antalet personer i åldern 18–24 år
            som är inskrivna på Arbetsförmedlingen och har varit utan arbete
            i mer än 90 dagar (årsgenomsnitt för 2012). Fyra former av arbete
            erbjuds: garantijobb, utbildningsvikariat, lärlingsanställning
            och traineean­ställning (totalt 19 900 platser). Därutöver erbjuds
            fyra former av utbildning: arbetsmarknadsutbildning, yrkeshögskola,
            yrkesvux och komvux (totalt 37 100 platser). Inom ramen för garantin
            ska det även vara möjligt att kombinera arbete och studier.
          </p>
          <p xml:id="i-AjWpcQt7ELqTvGFVodiiux">
            Utgångspunkten för svensk utbildningspolitik var länge att vi
            ska ha en skola för alla. Skolan har enligt skollagen ett kompensatoriskt
            uppdrag, vilket innebär att skolan ska kompensera elever som kommer
            från miljöer utan studievana med extra stöd och hjälp för att
            alla ska ha samma chanser. I dag ökar skolsegregationen och likvärdigheten
            minskar. Skolresultaten är ojämna och sjunkande, vilket inte minst
            framgår av de senaste PISA-undersökningarna. Alliansens skolpolitik
            har fördjupat krisen i den svenska skolan. Det som behövs nu är
            en politik för ökad likvärdighet och betydligt mer resurser till
            skolan. En lösning på den nedåtgående utvecklingen är att återförstatliga
            skolan, stoppa vinstintresset och göra en strikt översyn av reformer
            som etableringsrätten för fristående skolor. Alla skolor i hela
            landet måste garanteras likvärdiga ekonomiska och kompetensmässiga
            förutsättningar. Det ska inte spela någon roll i vilken kommun
            en elev bor eller i vilken skola hen går.
          </p>
          <p xml:id="i-6frz3vAw5QuDpiW7w5gYrv">
            Att inte kunna flytta hemifrån är ett stort problem för många
            ungdomar. Anledningen är att det byggs alldeles för få bostäder
            i Sverige – framför allt byggs det inte tillräckligt många hyresrätter
            med rimliga hyror som unga har råd med. Enligt Hyresgästföreningen
            är andelen unga mellan 20 och 27 år som bor i egen bostad, dvs.
            bostadsrätt, eget hus eller hyresrätt med förstahandskontrakt
            51 procent. Det är den lägsta uppmätta andelen sedan Hyresgästföreningen
            började kartlägga unga vuxnas boende 1997. Många unga vuxna är
            oroliga för att de inte ska få ett eget boende. Nästan var fjärde
            ung vuxen bor hemma hos sina föräldrar.
          </p>
          <p xml:id="i-W5rz4GXPjZp9PR5XQCCJY1">
            Landets unga måste ges möjlighet att kunna planera sin framtid,
            flytta hemifrån och börja sina vuxenliv. Avgörande är att det
            finns tillgång till billiga hyreslägenheter i hela landet för
            att öka rörligheten och för att möjliggöra unga människors inträde
            på arbetsmarknaden. Vi vill införa ett statligt investeringsstöd
            för att kunna bygga miljövänliga och tillgängliga hyresrätter
            med rimliga hyror, framför allt på de orter där bostadsbristen
            i dag är stor. Även det befintliga bostadsbeståndet måste rustas
            upp för dagens och framtidens behov. Därför bör det införas ett
            upprustningsstöd för boende i flerbostadshus, liksom ett hissbidrag.
            Att installera hiss i befintliga bostäder är en av de mest effektiva
            åtgärderna för att skapa tillgänglighet. Regeringens svar på ungdomars
            bostadsbrist är i stället att de bostäder som byggs speciellt
            för unga ska vara av lägre kvalitet och med sämre tillgänglighet.
            Exempelvis vill man kunna bygga mindre än vad som är tillåtet
            i dag och på bullrigare platser, trots att det finns tydliga samband
            mellan att utsättas för buller och stressymtom.
          </p>
          <p xml:id="i-DKC6m6cRkESR1ukTgeQSeQ">
            Det svenska samhället utmärks av allt djupare orättvisor. Samtidigt
            som en del blir allt rikare och får mer makt, hålls andra utanför
            och förblir maktlösa. Och när klyftorna växer drabbas vissa mer
            än andra. Klassklyftorna följer allt oftare etnicitet och samverkar
            även med existerande maktstrukturer kring exempelvis kön. Den
            politik som hittills förts har inte förmått bryta segregationen
            och utestängningen. Vänsterpartiet menar att det är tid för en
            ny politik. Vi vet att lösningen inte ligger i misstänkliggörande
            och hårdare tag mot invandrare. Rasism och främlingsfientlighet
            måste aktivt bekämpas. Det som behövs är arbete för ett rättvist
            och jämlikt samhälle.
          </p>
          <p xml:id="i-QsVGuPEaTiviQ6vtQT8rus">
            Att bygga ett bra samhälle handlar inte om att människor ska
            anpassa sig för att passa in. Ett bra samhälle där det finns en
            plats för alla skapas genom att se till att var och en själv får
            välja hur hen vill leva sitt liv och med vilka ord hen vill beskriva
            sig. I ett sådant samhälle fokuserar vi på det vi har gemensamt
            i stället för på det som skiljer oss åt. Kampen mot rasism är
            en kamp mot strukturell diskriminering och statlig rasism, mot
            uttalat rasistiska grupper och partier, mot rasistiska tendenser
            i etablerade partiers politik, mot ökande klasskillnader och för
            en generell välfärdspolitik som omfattar alla kvinnor och män
            – invandrade som infödda.
          </p>
          <p xml:id="i-DGoDBhkcjtkczWpPTYpLeB">
            Hatbrotten med homofobiska motiv ökar kraftigt och våldet mot
            hbtq-personer blir alltmer omfattande och grövre. Inom högerextrema
            rörelser utmålas ofta hbtq-personer som moraliska fiender som
            det är legitimt att förnedra och misshandla. Den politiska kampen
            för lika rättigheter, rättssäkerhet och frihet för bisexuella
            samt homo- och transpersoner måste därför fortsätta på bred front.
          </p>
          <p xml:id="i-VRU4oFc5suqdfnQpDNNqGN">
            Eftersom den rasistiska rörelsen bygger på och upprätthåller
            manlig överordning är den ett direkt hot mot kvinnors rättigheter.
            Kampen mot rasism och högerextremism hör därför nära samman med
            den feministiska kampen.
          </p>
          <p xml:id="i-YbgW6mGETiy5z263vp7WiE">
            Som feministiskt parti strävar Vänsterpartiet efter att kvinnor
            och män, tjejer och killar samt de som inte definierar sig som
            vare sig man eller kvinna ska ha samma möjligheter, rättigheter
            och skyldigheter inom alla områden i samhället. Vi vill ha ett
            samhälle fritt från förtryck där var och en fritt bestämmer över
            sitt eget liv, där frågan om kön inte spelar någon roll för hur
            en människa bemöts eller vilka möjligheter hen har.
          </p>
          <p xml:id="i-UmndqL9Bbg2sXwMaM7yBc6">
            I dagens samhälle finns en ojämlik maktstruktur, en könsmaktsordning,
            som skapar orättvisor och diskriminering. Könsmaktsordningen genomsyrar
            sociala, ekonomiska och politiska strukturer och ger män som grupp
            omotiverat mycket makt och inflytande. Till exempel värderas kvinnors
            arbete lägre än mäns arbete, kvinnor har lägre löner än män och
            sämre position på arbetsmarknaden. Kvinnor får sämre vård än män
            och billigare och äldre medicin. Mäns och pojkars behov prioriteras
            ofta framför kvinnors och tjejers vid exempelvis tilldelning av
            träningstider på kommunens fotbollsplaner och andra idrottsanläggningar.
            Kvinnor får inte sina arbetsskador erkända i samma utsträckning
            som män. Kvinnor förväntas dessutom ta större ansvar för obetalt
            arbete i hemmet och omsorg om barn och äldre än män. Kvinnors
            asylskäl tas inte på lika stort allvar som mäns. Kvinnor utsätts
            mycket oftare än män för sexualiserat våld.
          </p>
          <p xml:id="i-HnBSeFindYpGsWqFwKkNfz">
            Könsmaktsordningen finns i familjen, politiken, näringslivet,
            förenings- och kulturlivet, medierna, skolan och på arbetsmarknaden.
            Vi arbetar för att avskaffa den ojämlika könsmaktsordningen och
            vill att ett feministiskt perspektiv ska genomsyra all politik.
            Vi tar ett helhetsgrepp på samhällsstrukturen och ser efter hur
            olika områden påverkar varandra. Familjelivet påverkar t.ex. det
            offentliga livet. Vi ifrågasätter och analyserar hur makt fördelas
            mellan könen. Vår feministiska politik består av en mängd konkreta
            förslag. Vi arbetar bl.a. för att avskaffa diskrimineringen av
            kvinnor på arbetsmarknaden. Vi vill individualisera föräldraförsäkringen
            så att dagarna delas lika mellan föräldrarna. Vi vill utveckla
            skolans sex- och samlevnadsundervisning och vill att feministiskt
            självförsvar ska ingå i undervisningen på högstadiet och som tillval
            i gymnasiet. Vi vill ha jämställdhetsanalyser i stadsplaneringen
            och lagstifta om förbud mot könsdiskriminerande reklam. Vi kräver
            att det ska finnas tillgång till skyddat boende för våldsutsatta
            kvinnor. Kommuner och berörda myndigheter ska ha handlingsplaner
            för att bekämpa mäns våld mot kvinnor och barn och bemöta de utsatta
            på ett icke godtyckligt sätt. Rättsväsendet måste få ökad kompetens
            om sexualiserat våld och hbtq-frågor.
          </p>
          <p xml:id="i-Xz7RTmvWy23XoaVdj8PXyD">
            Det är självklart att alla människor ska ha samma rättigheter
            oavsett sexuell läggning eller könstillhörighet. Alla människor
            ska själva få välja vilken sexuell relation de vill leva i, och
            Vänsterpartiet arbetar på olika sätt för att motverka diskriminering
            av hbtq-personer. Många utsätts i dag för hot eller våld enbart
            för att de är tillsammans med någon av samma kön eller har ett
            normöverskridande könsuttryck. Detta får aldrig accepteras.
          </p>
          <p xml:id="i-M2HHw5VP4krNx3cZaTcTh9">
            De senaste åren har kampen för hbtq-personers juridiska rättigheter
            tagit viktiga kliv framåt, men det finns mycket av fördomar och
            negativa attityder mot hbtq-personer kvar att jobba mot. Ett tydligt
            tecken på att hbtq-personer lever med en diskriminering, en stigmatisering
            och ett osynliggörande som får allvarliga konsekvenser är att
            såväl fysiska som psykiska hälsoproblem är vanligare hos hbtq-personer
            (särskilt hos transpersoner) än hos andra. Det visar på behovet
            av att fortsätta motverka de heteronormativa föreställningar som
            finns i samhället.
          </p>
          <p xml:id="i-CyAumhcqYiAvQCCET9GqaM">
            Skolan måste bli bättre på att i t.ex. sex- och samlevnadsundervisningen
            inte utgå ifrån att alla är heterosexuella, utan i stället synliggöra
            det faktum att många har en annan sexuell läggning. Särskilt osynliggjorda
            och utsatta är unga hbtq-tjejer. Kampen för sexuellt likaberättigande
            måste därför också genomsyras av ett feministiskt perspektiv.
          </p>
          <p xml:id="i-7vWCvL43umeS4PzrN2xJYn">
            Fritidsgårdarna är en viktig arena för ungdomar. I Ungdomsstyrelsens
            rapport Ung idag (2013) framhålls att tillgången till säkra mötesplatser,
            såsom fritidsgårdar, för unga hbtq-personer är central ur ett
            hälsofrämjande perspektiv. Möjligheten att kunna träffas på mötesplatser
            som är till särskilt för dem, där de kan känna sig trygga och
            slippa bli ifrågasatta på grund av sin sexuella läggning, sin
            könsidentitet eller sitt könsuttryck är viktiga för att stärka
            deras psykiska hälsa. För de unga som varken i samhället eller
            inom sin familj möter acceptans för sin sexuella läggning eller
            könsidentitet fyller dessa verksamheter ett stort behov.
          </p>
          <p xml:id="i-WBTszT16H7GcJb3kFVLtif">
            Vi måste skapa fler trygga mötesplatser för unga. Mötesplatser
            som är nyktra, inkluderande, tillgängliga och utvecklande, där
            ungdomar kan mötas på sina egna villkor både inom sina egna intressen
            men också med andra ungdomsgrupper. Ekonomi, långa avstånd till
            aktiviteterna och otillgängliga lokaler utgör i dag hinder för
            att unga ska kunna utöva en meningsfull fritid. Antalet sociala
            arenor som har unga som målgrupp minskar, exempelvis genom att
            fritidsgårdar läggs ner eller att alkohol serveras så att personer
            under 18 år exkluderas. Det behövs fler alkoholfria zoner. Många
            idrotts- och kulturverksamheter är mycket kostsamma, vilket riskerar
            att utestänga mindre ekonomiskt starka grupper av unga. Samhället
            behöver således ta ytterligare steg för att förbättra ungdomars
            möjligheter till fritidssysselsättning och aktiviteter i drogfria
            miljöer.
          </p>
          <head xml:id="i-QDEu6CTXvEvcyX4to6hJKY" type="h1">
            Det ungdomspolitiska målet
          </head>
          <p xml:id="i-SmmfLhtNzyqxncV9E9gt2Y">
            I propositionen föreslås att det nya målet för ungdomspolitiken
            ska vara att alla ungdomar ska ha goda levnadsvillkor, makt att
            forma sina liv och inflytande över samhällsutvecklingen. I förhållande
            till den nuvarande målformuleringen, om verklig tillgång till
            inflytande och välfärd, anser Vänsterpartiet att det nya målet
            representerar en ideologisk förskjutning mot en mer ensidigt individorienterad
            samhällssyn. Individens ansvar och rättigheter betonas och politiska
            insatser ska uttryckligen göras utifrån individens behov. Individens
            rätt och ansvar är centralt i alla demokratiska samhällen, men
            själva demokratin formas av kollektiva handlingar som möjliggör
            samhällsutvecklingen. Samhällsutvecklingen och samhällsgemenskapen
            kan således inte reduceras till enbart individuella rättigheter
            och skyldigheter. Det är samhällets ansvar att utjämna de olikheter
            som finns och skyldighet att ge alla ungdomar en jämlik tillgång
            till välfärd. Tillgången till välfärd är basen för att ungdomar
            ska kunna utöva makt och inflytande i den omfattning och under
            de omständigheter som de själva väljer. Vänsterpartiet anser till
            skillnad från regeringen att ungdomar inte bara ska ha inflytande
            utan även makt över samhällsutvecklingen. Ungdomspolitikens mål
            har en stor betydelse för politikens genomslag. Det är politikens
            och samhällets roll att bereda unga verkliga möjligheter att påverka
            och förändra samhällsutvecklingen och att utjämna maktförhållanden
            mellan olika grupper.
          </p>
          <p xml:id="i-BgSSfMCDQy7E48Y8bCmSfo">
            Vi är kritiska till att välfärdsmålet har ersatts med begreppet
            goda levnadsvillkor. Det är positivt att regeringen har tagit
            till sig av de synpunkter som framfördes av remissinstanserna
            och nu har omformulerat målet utifrån insikten om behovet av trygghet
            för att kunna utöva makt och inflytande. Regeringens uppfattning
            är att goda levnadsvillkor är ett bättre mål än välfärd, eftersom
            begreppet välfärd anses vara alltför abstrakt och allmänt hållet.
            Vänsterpartiet delar inte uppfattningen om att goda levnadsvillkor
            skulle vara mindre abstrakt än välfärd utan anser att välfärd
            är att föredra eftersom det är mer omfattande och dessutom ett
            etablerat begrepp inom ungdomspolitiken.
          </p>
          <p xml:id="i-7UxGG9KrgLJtqKyqgSm2oj">
            Det behövs en förstärkning av arbetet för ökad välfärd hos ungdomar.
            Att enbart behålla välfärdsmålet är inte tillräckligt, utan välfärdsambitionen
            behöver stärkas. En alltför stor andel unga varken studerar eller
            arbetar i dag, och det saknas kunskap om vad en stor del av denna
            grupp gör. Bristande koppling mellan olika välfärdssystem och
            svaga kontakter med vissa grupper gör att unga faller igenom skyddsnäten.
            Välfärden måste omfatta alla unga i samhället. En tydligare målstruktur
            är ett sätt att stärka ambitionerna inom detta politikområde.
          </p>
          <p xml:id="i-2AzwB9LeUtU9GcQZVesSci">
            I propositionen anges att jämställdhetspolitiken och integrationspolitiken
            har studerats extra noga vid framtagandet av det nya ungdomspolitiska
            målet eftersom politikområdena har flera likheter. Den viktigaste
            utgångspunkten i båda dessa politikområdens målformuleringar är
            att de definierar olika grupper som jämförs med varandra och att
            syftet är att ge dem jämlika förutsättningar. Vänsterpartiet anser
            att målet för ungdomspolitiken bör formuleras på samma sätt. Unga
            ska ha samma tillgång till makt över samhällsutvecklingen och
            sina egna liv som vuxna.
          </p>
          <p xml:id="i-Kjtc9tosDxFFScmvuKf6va">
            Med ett sådant mål tydliggörs vad politiken syftar till och dessutom
            ges mer mätbara mål. Det skulle således underlätta uppföljningen
            av politikområdet genom att möjliggöra jämförelser mellan indikatorer
            för ungdomsgrupper och vuxengrupper. Detta är en svaghet i dag
            och också i det förslag som presenterats.
          </p>
          <p xml:id="i-WZdfySdZHuY58gMEN9FFak">
            Regeringen bör återkomma till riksdagen med ett nytt förslag
            på ungdomspolitiskt mål som fastslår att alla ungdomar ska ha
            samma tillgång till jämlik välfärd och makt över samhällsutvecklingen
            och sina liv som vuxna. Detta bör riksdagen som sin mening ge
            regeringen till känna.
          </p>
          <head xml:id="i-6dQQ9MHr91bkXJgqw5GnRd" type="h1">
            Ungas organisering
          </head>
          <p xml:id="i-6KchnVbK5b4rDFEiD8uSko">
            I propositionen saknas ordentliga satsningar som rör villkoren
            för ungas organisering samt hur ungdomspolitiken kan stärka ungas
            organisering och bidra till att fler unga organiserar sig. Organisering
            är nyckeln till förändring, och många av de utmaningar som dagens
            ungdomar står inför kan delvis bemötas genom ungas egen organisering.
            Därför är det viktigt att det finns goda och jämlika förutsättningar
            för unga att aktivera och organisera sig. Möjligheterna till organisering
            måste svara mot ungas behov av de verktyg och insikter och den
            gemenskap som underlättar ett aktivt medborgarskap. Villkoren
            för ungas organisering ser dock väldigt olika ut runtom i landet.
            Ett huvudproblem med den nuvarande ungdomspolitiken är att den
            har haft ett svagt genomslag i den kommunala förvaltningen. Väldigt
            få kommuner har t.ex. en ungdomspolitisk handlingsplan.
          </p>
          <p xml:id="i-Hn21HyCYeHAtZ37K8YBgeZ">
            I LSU:s rapport Med vilket syfte? från 2012 framgår att stödet
            till ungas organisering varierar kraftigt mellan olika kommuner
            i Sverige och att det i många fall är svagt och otydligt. Ett
            problem är att många lokala stödsystem för ungas organisering
            är utformade efter idrottsrörelsens förutsättningar, vilket utestänger
            många ungdomsorganisationer från möjligheten att uppbära kommunalt
            stöd. Även när det gäller tillgången till kommunala lokaler som
            exempelvis skolor för föreningsaktiviteter, gynnar många kommuner
            idrottsföreningar framför andra ungdomsorganisationer.
          </p>
          <p xml:id="i-2BEo5tz5T71Rt9sUfgRP7H">
            Av LSU:s rapport framgår vidare att 43 procent av Sveriges kommuner
            kräver att en lokal förening måste tillhöra en statsbidragsberättigad
            riksorganisation för att komma i fråga för kommunalt stöd. Det
            försvårar avsevärt ungas möjligheter att utifrån lokala behov
            och förutsättningar organisera sig på lokal nivå. Det saknas tillräcklig
            kunskap och insikt om vilka behov och förutsättningar som krävs
            för ungas organisering.
          </p>
          <p xml:id="i-CHyc7d6mDBXLZ6btexpWC5">
            Sammantaget på lokal, regional och nationell nivå är stödet till
            idrottsorganisationernas barn- och ungdomsverksamhet omkring 3,6
            gånger högre än stödet till barn- och ungdomsorganisationerna.
            Idrottsorganisationerna gynnas dessutom av skattelättnader, subventioner
            och liknande som inte gäller för det övriga civilsamhället. Detta
            signalerar en värderingsskillnad mellan olika former av ideellt
            engagemang, där det offentliga värderar idrottsorganisationer
            högre än ungdomsorganisationer.
          </p>
          <p xml:id="i-CbEn8oenr97etBC4naBYgg">
            Vi i Vänsterpartiet vänder oss mot detta. Samhället bör uppmuntra
            och stärka förutsättningarna för ungas organisering och engagemang
            oavsett om det sker i en idrottsförening eller i en ungdomsorganisation.
            Vänsterpartiet anser att kommunalt, regionalt och nationellt stöd
            till ungas organisering därför bör vara utformat utifrån såväl
            de ungas som ungdomsorganisationernas förutsättningar samt syfta
            till att stödja ungas egen organisering. Organisationsformerna
            för de ungdomsorganisationer som får stöd måste få vara flexibla
            och variera. På längre sikt bör ambitionen vara att stödet till
            ungdomsorganisationerna höjs så att det uppgår till samma nivå
            som stödet till idrottens barn- och ungdomsverksamhet.
          </p>
          <p xml:id="i-22yzNhQNAkACzBvfQhzcBn">
            I propositionen tas den fördjupade analysen av ungas organisering
            upp som en del av handlingsprogrammet. Det är ingen ny satsning
            och den kommer troligtvis inte att ge tillräckliga svar för att
            komma åt de problem och ojämlikheter som finns i dag. Vänsterpartiet
            vill därför att villkoren för ungas organisering utreds inom ramen
            för handlingsprogrammet. Regeringen bör därför som en del av handlingsprogrammet
            tillsätta en utredning som närmare ser över stödet till ungdomsorganisationer
            och ungdomsverksamhet på lokal, regional och nationell nivå. Detta
            bör riksdagen som sin mening ge regeringen till känna.
          </p>
          <head xml:id="i-PEAyFaxNdeB8rMBFtzdUjc" type="h1">
            Uppföljning
          </head>
          <p xml:id="i-9fmYeddXzcXt3gKjHw7zQy">
            Uppföljningen av ungdomspolitiken måste ha ett tydligare ungdomsfokus.
            Vänsterpartiet anser att unga själva bör vara med och följa upp
            ungas levnadsvillkor och föreslår därför att ungdomsorganisationerna
            – genom LSU – får en formell roll i uppföljningen av ungdomspolitiken.
            Unga är den grupp som bäst kan avgöra vilka effekter den förda
            politiken får. LSU utgörs av 84 självständiga, demokratiskt uppbyggda
            nationella organisationer. Medlemsorganisationerna har olika verksamhet
            som baseras på t.ex. intressen, politik, religion, etnicitet,
            sexualitet eller funktionalitet. Vi anser att LSU är den givna
            aktören för att samla ungas åsikter och perspektiv. I propositionen
            föreslås att Myndigheten för ungdoms- och civilsamhällesfrågor
            får i uppdrag att stärka ungas och ungdomsorganisationers perspektiv
            i uppföljningen. Vänsterpartiet anser dock att målgruppen, de
            unga, är de som har störst kompetens och är bäst lämpade att göra
            detta. Regeringen bör återkomma med ett förslag som innebär att
            en självständig uppföljning från ungdomsperspektiv utförs av ungdomsorganisationerna
            som en del av det reguljära uppföljningssystemet. Detta bör riksdagen
            som sin mening ge regeringen till känna.
          </p>
        </div>
        <div xml:id="i-MaVNzePM4LQAezDHonVXWc" type="signatureBlock">
          <list xml:id="i-JJFaSHYSUVb534mJ4XiG2b">
            <item xml:id="i-X93VPBdB4WMWvLwm3yPnvY" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-QfHKgR9fRnPrd4spBKiJW3" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-KBbH4mvg5V5Xprf7S3LipZ" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-HG2HgqVoToKxwaBmQ3WWac" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-7BskmqaZnZ9HX3E1G9DdyY" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-AwRxjdJvEhjc3KuNKk1MK3" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-LTQqntjRreHmAUrYoqXxzS" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
