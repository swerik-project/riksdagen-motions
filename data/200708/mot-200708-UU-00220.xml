<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00220">
  <teiHeader>
    <fileDesc>
      <titleStmt>
        <title>Skuldkrisen i syd</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skuldkrisen i syd</title>
          <idno type="rdwebb">GV02U220</idno>
          <rs type="number">U220</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U220/text</ref>
          <ref type="dokument_url_html">http://data.riksdagen.se/dokument/GV02U220</ref>
          <ref type="dokumentstatus_url_xml">http://data.riksdagen.se/dokumentstatus/GV02U220</ref>
          <ref type="doc">http://data.riksdagen.se/fil/76A995C0-B1AD-4020-A09D-33819AA1AFC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y9Hzr4qwJMj3ZGP2bVyofC" type="signed"/>
        <correspContext corresp="i-Y9Hzr4qwJMj3ZGP2bVyofC">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-YbREv2mtbXdfUA5XZPuS1Y" type="referral">
          <date when="2007-10-16"/>
        </correspAction>
        <correspAction xml:id="i-VUicEDbcAFPMujj7ttwUNn" type="dismissal">
          <date when="2007-10-16"/>
        </correspAction>
        <correspAction xml:id="i-MHdZ8oGRXna7oFvM1txkSs" type="numbering">
          <date when="2007-10-04"/>
        </correspAction>
        <correspAction xml:id="i-MGg6HGC9PRuLwd8zS7dv5B" type="submission">
          <date when="2007-10-02"/>
        </correspAction>
        <correspAction xml:id="i-WpiQf8MakPEjrD3bA2Ug6E" type="transfer">
          <date when="2007-09-30"/>
        </correspAction>
        <correspAction xml:id="i-NP1r3Ly3pUZSkC9ETYp2yM" type="assigned"/>
        <correspContext corresp="i-NP1r3Ly3pUZSkC9ETYp2yM">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HfFAHHDzSY9zYtvYjZ7CUZ" type="motBody">
        <div xml:id="i-FUFz2KDor3bWaSMyk1biDU" type="motProposal" subtype="förslag">
          <head xml:id="i-KtRBgf2c4KyJvrGUXY4ZiK">
            1 Förslag till riksdagsbeslut
          </head>
          <list xml:id="i-HiacvRhB9NeRhytzsfk4JS" style="ol">
            <item xml:id="i-KLJ9gUU8ByUcgjedfJv1jD">
              Riksdagen tillkännager för regeringen som sin mening vad som
              anförs i motionen om att Sverige bör verka för totala skuldavskrivningar
              för de 50 fattigaste länderna.
            </item>
            <item xml:id="i-LxpFxL6wm1eProPkdyaScG">
              Riksdagen tillkännager för regeringen som sin mening vad som
              anförs i motionen om att Sverige inom IMF och Världsbanken ska
              verka för att nivåerna för vad som anses vara hållbar skuldsättning
              inom HIPC kraftigt sänks samt att andra skulder än bara skulderna
              till Världsbanken och IMF omfattas.
            </item>
            <item xml:id="i-7Y9Jrb2Kx5ejeXZqsLqej7">
              Riksdagen tillkännager för regeringen som sin mening vad som
              anförs i motionen om att Sverige bör verka inom IMF och Världsbanken
              för en översyn av villkoren för skuldlättnader inom HIPC så att
              dessa inte motverkar uppfyllandet av Millenniemålen.
            </item>
            <item xml:id="i-SQFrxEFAKE4YdSFoBKhvLc">
              Riksdagen tillkännager för regeringen som sin mening vad som
              anförs i motionen om att Sverige bör agera för att formerna för
              nationella fattigdomsstrategier i syd, så kallade PRSP, ses över
              så att syds ägandeskap över sin egen utveckling stärks.
            </item>
            <item xml:id="i-77t2YzupCPq3gEx3CVTkk4">
              Riksdagen tillkännager för regeringen som sin mening vad som
              anförs i motionen om att Sverige bör erkänna förekomsten av illegitima
              skulder.
            </item>
            <item xml:id="i-2Y8kD9MCPek4M8XEd9M3mc">
              Riksdagen tillkännager för regeringen som sin mening vad som
              anförs i motionen om att Sverige bör verka inom ramen för IMF,
              Världsbanken, de regionala utvecklingsbankerna och Parisklubben
              för att illegitima skulder avskrivs.
            </item>
            <item xml:id="i-2yToMSN2E8giTxdw13Qd6h">
              Riksdagen tillkännager för regeringen som sin mening vad som
              anförs i motionen om att Sverige, likt Norge, bör erkänna sitt
              medansvar för skulder i syd där vi som långivare brustit i vårt
              ansvar.
            </item>
            <item xml:id="i-UrVxA7gy1Pe1iAfPFkFrX1">
              Riksdagen tillkännager för regeringen som sin mening vad som
              anförs i motionen om att Sverige inom FN-systemet, likt den norska
              regeringen, bör arbeta för att en skuldtribunal upprättas.
            </item>
          </list>
        </div>
        <div xml:id="i-451fyXttQFxBhzLUumuK3w" type="motContent">
          <head xml:id="i-B423SPPWRiQh2QSi7QKjbS" type="h1">
            2 Inledning
          </head>
          <p xml:id="i-WCCSuafghTNGzeu67H99w3">
            Fattiga länders skulder i syd utgör i dag ett avgörande hinder
            för utveckling. I många länder förhindrar utgifter för räntor
            och amorteringar att satsningar på utbildning, hälsovård och infrastruktur
            genomförs, vilket i grunden hotar möjligheterna till grundläggande
            utveckling. En förutsättning för utveckling i syd är därför att
            omfattande skuldavskrivningar genomförs samtidigt som biståndet
            ökar.
          </p>
          <p xml:id="i-X3u2mXuoxefhodgkykgQve">
            En stor del av dagens skulder härrör från 1970- och 1980-talen
            då de internationella finansinstitutionerna lånade ut pengar på
            lösa grunder till regimer som ofta var genomkorrumperade och odemokratiska.
            I flera fall utlånades pengar till projekt vars syfte snarare
            var att gynna långivarens näringsliv än låntagarens utveckling.
          </p>
          <head xml:id="i-KibXHL7r7TL58GpiFGm2m" type="h1">
            3 HIPC och kraven på syd
          </head>
          <p xml:id="i-3tJs32Q1sQMabmn5nzK1Rq">
            Under slutet av 1990-talet växte kritiken mot skuldkrisen och
            de orimliga effekterna den hade för många utvecklingsländer. Denna
            kritik resulterade i den världsomspännande rörelsen Jubel 2000
            som krävde en total skuldavskrivning utan villkor för de 50 fattigaste
            länderna.
          </p>
          <p xml:id="i-PfFfvXCL4amcXuite9tYvm">
            Protesterna världen över hade effekt. Vid G 8-ländernas möte
            i Köln 1999 lovade de politiska ledarna att de fattigaste ländernas
            utlandsskulder skulle minskas med 100 miljarder dollar. Dessa
            skulder skrivs nu av inom ramen för det s.k. HIPC II-initiativet
            (HIPC betyder Heavily Indebted Poor Countries). Vid G 8-mötet
            i Skottland 2005 beslutades efter ytterligare påtryckningar att
            utöka initiativet till att gälla HIPC-ländernas totala skulder
            till IMF och Världsbanken. HIPC innebär ett steg i rätt riktning,
            men är långt ifrån tillräckligt. De krav som restes av Jubel 2000
            är fortfarande relevanta. Sverige bör därför verka för att de
            50 fattigaste länderna får totala och ovillkorade skuldavskrivningar.
            Detta bör riksdagen som sin mening ge regeringen till känna.
          </p>
          <p xml:id="i-JMH7qqe4UQsc52Kc9ZfCnt">
            IMF och Världsbanken menade att ett land hade en hållbar utlandsskuld
            om den inte översteg 150 % av exportinkomsterna. Om man översätter
            det till vad ett land måste betala varje år handlar det om ungefär
            20 % av exportinkomsterna som måste användas för skuldbetalningar.
            För många länder innebär det fortfarande en orimlig skuldsättning
            som kraftigt försvårar ekonomisk utveckling och fattigdomsbekämpning.
            Till exempel har Nicaragua, som har kvalificerat sig till slutsteget
            i HIPC, bara fått 23 % av sin statsskuld avskriven. I Nicaraguas
            fall är problemet att endast skulder till Världsbanken och IMF
            har skrivits av medan privata skulder inte har skrivits av. Huvuddelen
            av Nicaraguas statsskuld är sålunda inte på något sätt på väg
            att avskrivas i dag. Sverige bör därför inom IMF och Världsbanken
            arbeta för att nivåerna för vad som anses vara hållbar skuldsättning
            inom HIPC kraftigt sänks samt att andra skulder än bara skulderna
            till Världsbanken och IMF omfattas. Detta bör riksdagen som sin
            mening ge riksdagen till känna.
          </p>
          <p xml:id="i-CY8TqZJ7zNHsSSqHgMmCYV">
            För att de fattiga staterna ska kvalificera sig för skuldavskrivningar
            inom HIPC krävs att länderna genomför omfattande reformer, t.ex.
            avregleringar, privatiseringar och nedskärningar av offentlig
            sektor. Effekterna av dessa villkor har varit starkt omdiskuterade
            och mött omfattande kritik från syd, många har hävdat att de motverkar
            fattigdomsbekämpning, utveckling och uppfyllandet av Millenniemålen.
            Villkoren innebär kraftiga inskränkningar i demokratin i syd och
            motverkar starkt ägandeskapet för utvecklingsarbetet. Sverige
            bör därför arbeta inom ramen för IMF och Världsbanken för en översyn
            av kraven inom HIPC så att de inte motverkar uppfyllandet av Millenniemålen.
            Detta bör riksdagen som sin mening ge regeringen till känna.
          </p>
          <p xml:id="i-PU2ywdVRwRm6eqRFKRAreZ">
            IMF och Världsbanken kräver även att länderna tar fram en fattigdomsstrategi,
            en s.k. PRSP (Poverty Reduction Strategy Paper). I dag har ett
            40-tal länder tagit fram egna PRSP, vilket har haft vissa positiva
            effekter jämfört med tidigare strukturanpassningsprogram såsom
            satsningar på sjukvård och utbildning. Men kritiken har varit
            stark. I många fall har PRSP tagits fram med ett svagt eget ägande
            och utan förankring hos den egna befolkningen. Alltför ofta har
            länderna formulerat sig på ett sådant sätt att man skrivit ned
            det man tror att Världsbanken och IMF vill höra.
          </p>
          <p xml:id="i-Sy8qTa87aTzizqtaQiFE38">
            Ytterligare ett problem är att det som skrivits i PRSP helt enkelt
            inte respekteras av Världsbanken och IMF, utan man har lagt till
            andra krav som innebär att man kör över vad som skrivits i PRSP
            i avtalen mellan Världsbanken/IMF och mottagarlandet. Sverige
            bör därför agera för att formerna för de nationella fattigdomsstrategierna
            ses över så att syds ägandeskap över sin egen utveckling stärks.
            Detta bör riksdagen som sin mening ge regeringen till känna.
          </p>
          <head xml:id="i-K4yhxPE7zytetEL7idtWAJ" type="h1">
            4 Illegitima skulder
          </head>
          <p xml:id="i-JwJGoGGxjixJow9Eb7Zfqb">
            När i dag många stater i syd tar stapplande steg mot demokrati
            och utveckling gör de det tyngda av skulder som befolkningen eller
            de nuvarande ledarna inte beslutat om. Efter apartheids fall var
            den nya sydafrikanska demokratiska regeringen under Nelson Mandela
            tvungen att betala den gamla regimens skulder. Den nya ledningen
            i DRK, Demokratiska Republiken Kongo, som förra året valdes i
            landets första flerpartival, tvingas nu betala räntor och amorteringar
            som uppstod under diktatorn Mobuto. I Filippinerna får befolkningen
            betala för att diktatorn Ferdinand Marcos, med omvärldens goda
            minne, lånade 2,3 miljarder US-dollar för att bygga ett kärnkraftverk
            som till dags dato inte varit i bruk en enda dag. Gårdagens skulder
            lägger därigenom orimliga bördor på dagens ledare och befolkning
            i syd.
          </p>
          <p xml:id="i-JeooqUVzMrZPGQvnVYzvn7">
            Ett typexempel på denna typ av skuld var de fordringar på Liberia
            som Sverige skulle ha avskrivit under 2007. Fordringarna bestod
            till större delen av krediter som uppstod 1979 när den liberianska
            regimen inhandlade tre kustbevakningsbåtar från Karlskrona varv.
            1979 var Liberia en genomkorrumperad enpartistat under president
            William Richard Tolbert Jr:s styre, där majoriteten av befolkningen
            i praktiken var utestängd från beslutsfattande och samhällsservice.
          </p>
          <p xml:id="i-W6xU5oXkxukcbuKhDweY4r">
            Den rysk-franske juristen Alexander Nahum Sack utarbetade på
            1920-talet tre kriterier för vad som skulle kunna betraktas som
            oskäliga statsskulder. Dessa kriterier är fortfarande relevanta
            i diskussionen om vilka skulder som är illegitima. De tre kriterier
            som Sack tog fram var:
          </p>
          <list xml:id="i-QJscr5vuJFJjdNK6ELUqcA" style="ol">
            <item xml:id="i-P85tJgHDJeVqBT4dBnfHUW">
              Lånen har inte kommit medborgarna till del eller medfört någon
              nytta för dem.
            </item>
            <item xml:id="i-NopyxKvwjMza1u91LWMqRq">
              Lånen togs utan att medborgarna hördes eller godkände att så
              skulle ske.
            </item>
            <item xml:id="i-QdVWmXghfDV3PTjbY8ri19">
              Långivarna var vid utlåningen medvetna om att lånen inte skulle
              komma medborgarna till del och att deras åsikt inte efterfrågats.
            </item>
          </list>
          <p xml:id="i-H5ew6bx6xPKQbKFr7nCWKF">
            Det råder inget tvivel om att stora delar av syds statsskulder
            är att beteckna som illegitima utifrån Sacks tre kriterier. Sverige
            bör därför erkänna förekomsten av illegitima skulder. Detta bör
            riksdagen som sin mening ge regeringen till känna.
          </p>
          <p xml:id="i-HoYMwJXyhnRWzCzhcJbKRf">
            Syds skulder till Sverige är dock i dag marginella. Det är därför
            avgörande att Sverige verkar inom ramen för IMF, Världsbanken,
            FN, de regionala utvecklingsbankerna och Parisklubben för att
            illegitima skulder avskrivs. Detta bör riksdagen som sin mening
            ge regeringen till känna.
          </p>
          <head xml:id="i-42XPMDtw9fBmNf4SucEYKN" type="h1">
            5 Nords medansvar
          </head>
          <p xml:id="i-JwMBZjnEDJLkdk8FLQ3Egc">
            Den norske biståndsministern Erik Solheim beslutade 2006 att
            erkänna att Norge har ett medansvar för delar av de fordringar
            man har mot länder i Syd. Följaktligen ansåg man att Norge saknade
            rätt att inkräva dessa fordringar, dvs. att skulderna var illegitima.
          </p>
          <p xml:id="i-UGya6jVRzyrZ5gCkfyMbJZ">
            Norge inledde därför i år omfattande villkorslös skuldavskrivning
            till Egypten, Ecuador, Jamaica, Sierra Leone och Peru. Dessa skuldavskrivningar
            genomförs utanför den norska biståndsramen. Dessa skulder härrörde
            från den s.k. skeppsexportkampanjen 19761980. Likheten är slående
            med de krediter som EKN, Exportkreditnämnden, utfärdade 1979 vid
            försäljningen av kustbevakningsbåtarna till Liberia. Sverige bör
            därför följa Norges exempel och erkänna vårt medansvar för utlåning
            där vi som långivare inte har tagit vårt ansvar. Detta bör riksdagen
            som sin mening ge regeringen till känna.
          </p>
          <head xml:id="i-HmTHTwArAC2d13NVCfQ38H" type="h1">
            6 Skuldtribunal i FN:s regi
          </head>
          <p xml:id="i-XXvvEHpxV44xT5bw9yZQrU">
            Det förekommer redan idag skuldavskrivningar på grund av att
            skulder anses som illegitima. Efter den amerikanska invasionen
            fick Irak en skuldavskrivning på 80 % därför att det ansågs orimligt
            att det irakiska folket skulle betala Saddam Husseins skulder.
            Men skuldavskrivningarna sker godtyckligt och det saknas internationellt
            regelverk.
          </p>
          <p xml:id="i-MrLJfFvWo6yiKj3ZfL5FKp">
            Den norska regeringen angav i sin regeringsförklaring, den s.k.
            Soria Moria-deklarationen, att man inom FN kommer att verka för
            att en skuldtribunal ska tillsättas för att avgöra vilka skulder
            som kan anses vara illegitima och därför ovillkorligen borde avskrivas.
            En förutsättning för att Norge ska få gehör för sina krav är att
            fler länder stöder deras förslag. Sverige bör, likt den norska
            regeringen, därför arbeta för att en skuldtribunal upprättas inom
            FN-systemet. Detta bör riksdagen som sin mening ge regeringen
            till känna.
          </p>
        </div>
        <div xml:id="i-Aw2AbxeSwx9Ls9LtFwB5pb" type="signatureBlock">
          <list xml:id="i-YV8wVPhcsrvxJ2BN7ztZCs">
            <item xml:id="i-6cS88cT2bDdgxK4ADqzUJ6" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-6SsK9xhuyFJR24ZBGQqNqj" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-8thSittfhZAMqmkxHrGLgN" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-RTx8Ngf38LfSsojFYmtsKs" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-2LKfNfUyYWoCQLrD3HyFyE" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
