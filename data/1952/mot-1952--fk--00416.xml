<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00416">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__416/mot_1952__fk__416-001.pdf"/>
      <fw xml:id="i-5JGeSrZBsvR3wb2qoMReCA">
        12 Motioner i Första kammaren, nr 415.
      </fw>
      <div xml:id="i-WmiB6CCFN7DDZUcgnk7Wpv" type="motHeader">
        <div xml:id="i-YB8K6CA6SRkuXTC9wTrETQ" type="motTitle"/>
        <div xml:id="i-8ZfYJtKHLnFKTFVP4vRUD3" type="motSubmissionInfo"/>
      </div>
      <div xml:id="i-7BowhumZx4Qrk6TFM2Jz5w" type="motBody">
        <div xml:id="i-Rqa4HKALwUm7DeBHGJfqyf">
          <p xml:id="i-GzavPFhLPk3j5F2qYjfdAy">
            Nr 416.
          </p>
          <p xml:id="i-ALow3KXZ4npSRweyJ5mXFJ">
            Av herr Göransson m. fl., i anledning av Kungl. Maj:ts pro- position
            angående vissa anslag för budgetåret 1952/53 till universiteten
            och den medicinska un- dervisningen m. m.
          </p>
          <p xml:id="i-JasagdsjETLrSmz77W9zka">
            Med anledning av Kungl. Maj:ts proposition nr 137 angående anslag
            för budgetåret 1952/53 till universiteten och de medicinska högskolorna
            m.m. önska vi framföra vissa synpunkter och yrkanden beträffande
            docenten Hans Ruins ställning vid Lunds universitet. Hans Ruin,
            f. d. professor vid Åbo akademi, numera docent vid Lunds universitet,
            är född i Helsingfors den 18 juni 1891. Han var tjänsteman vid
            Helsingfors universitetsbibliotek 1912—1930. 1921 disputerade
            han för doktorsgraden på avhandlingen ”Erlebnis und Wissen. Kritischer
            Gang durch die englische Psychologie”. Han blev 1927 docent i
            psykologi vid Helsingfors universitet, 1936 docent i litteratur-
            och konstpsykologi och 1945 professor i filosofi vid Åbo akademi.
            På egen ansökan erhöll han avsked från professuren 1946. Han var
            nordisk docentstipendiat vid Stockholms högskola läsåret 1944—45,
            vid Lunds universitet läsåren 1945 —47 och blev docent i estetik
            vid Lunds universitet 1947. Hans Ruin är en av Nordens främsta
            forskare och författare på det estetiska området, efter Yrjö Hirns
            nyligen timade död får man kanske säga den främste. I ”Poesiens
            mystik” (1935), som är hans estetiska huvudarbete, tog han till
            uppgift att finna och påvisa likheterna, det gemensamma, i diktarens
            och den religiöse mystikerns upplevelser. Boken har av en filosofisk
            auktoritet som professor Eino Kaila (i sakkunnig- utlåtande för
            professuren i filosofi vid Äbo akademi 1945) karakteriserats som
            ”ett imponerande verk”. Yrjö Hirn har därom fällt omdömet, att
            det är ett ”omfattande och djupgående arbete”, av vilket han ”personligen
            haft mycket att lära”. Hans Ruins nästa stora verk är en litteraturhistorisk
            monografi över den finlandssvenske diktaren Arvid Mörne (1946),
            utarbetad med stor omsorg och fin förståelse. ”Den förefaller
            mig”, säger professor Olle Holmberg i ett sakkunnigutlåtande till
            humanistiska sektionen i Lund 1949, ”komma att alltid bevara sitt
            värde som samtida vittnesbörd om en skald och man i fortlöpande
            och intim kontakt med Finlands öden under tiden från 1900-talets
            början till och med andra världskriget.” Boken om Arvid Mörne
            visar den ovanliga förening av historiker, psykolog och estetiker
            som konstituerar Hans Ruins forskar- och författarpersonlighet.
            I det tredje av sina större arbeten, ”I konstens brännspegel”
            (1949),
          </p>
          <pb facs="riksdagen-motions-pdf/data/1952/mot_1952__fk__416/mot_1952__fk__416-002.pdf"/>
          <fw xml:id="i-ATfBioKn7HW8VaLYTWSYvc">
            Motioner i Första kammaren, nr 416. 13
          </fw>
          <p xml:id="i-2m5h1D3wWfPJVfNQywCxe5">
            tog Hans Ruin upp ett ämne som han förut behandlat i ”Nutidskonst
            i psykologisk belysning” (1923). Han tecknar den moderna konstens
            utveckling, men siktar samtidigt till en genomträngande kulturanalys,
            strävande efter att klarlägga de krafter som på en gång äro verksamma
            i konsten såväl som på kulturlivets andra områden. Professor Henrik
            Cornell säger i ett sakkunnigutlåtande till humanistiska sektionen
            i Lund 1949: ”Inom svensk vetenskap får boken ett förhöjt värde
            därav att den i sin mån uppväger den brist på kännedom om den
            teoretiska och psyko- logiska litteraturen, som konsthistorikerna
            av facket i allmänhet lagt i dagen.” Jämte ett stort antal specialvetenskapliga
            avhandlingar och uppsatser i filosofiska, konstteoretiska och
            litteraturhistoriska ämnen har Hans Ruin författat och utgivit
            en rad populära essaysamlingar, bl. a. ”Själens försvarsproblem”
            (1929), ”Gycklare och apostlar” (1934), ”Ett land sti- ger fram”
            (1941) och ”Det finns ett leende” (1943). Han har en ovanlig förmåga
            att, både skriftligen och muntligen, i allmänfattlig form fram-
            ställa sina studie- och forskningsresultat. Detta är av stor betydelse
            även i hans akademiska undervisning. Vid universitetet i Lund,
            där hans ämne, estetiken och konstpsykologien, icke i övrigt är
            representerat, hör han som lärare och föreläsare till de mest
            uppskattade och mest hörda. Sedan universitetet av statsmakterna
            begärt upprättande av en person- lig lärostol åt honom, tog den
            sedan 1943 sittande universitetsberedningen upp saken och föreslog
            i sitt slutbetänkande våren 1931 att en personlig professur i
            estetik för Hans Ruin omedelbart skulle inrättas vid Lunds universitet.
            ”Härför talar särskilt”, heter det i betänkandet, ”det förhål-
            landet, att det visat sig att docenten Ruins framstående lärarpersonlighet
            1 hög grad stimulerat intresset för estetiska studier vid Lunds
            universitet. Det måste betraktas som ett svenskt kulturintresse,
            att docenten Ruin närmare knytes till ett svenskt universitet.”
            I anslutning härtill vädjade i maj år 1951 430 studenter i Lund
            till ecklesiastikministern att ta under övervägande de möjligheter
            som kunde finnas att genom en professur knyta Hans Ruin fastare
            till universitetet. Det framhölls i skrivelsen ”att en dylik åtgärd
            skulle vara av allra största betydelse för hela det sydsvenska
            kulturlivet”. I denna vädjan instämde en rad företrädare för sydsvenska
            bildningsintressen. I ovannämnda proposition nr 137 har frågan
            om personlig professur åt Ruin icke upptagits till behandling.
            I propositionen omförmäles däremot, att universitetskanslern framställt
            förslag om personligt forskarstipen- dium åt Ruin. Någon positiv
            åtgärd från departementschefens sida har denna framställning icke
            föranlett. Enligt vår mening tala synnerligen starka skäl för
            att Ruin genom en personlig professur blir fast knuten till universitetet.
            Härigenom skulle humanistisk vetenskap i vårt land erhålla en
            företrädare för forsknings-
          </p>
          <pb facs="riksdagen-motions-pdf/data/1952/mot_1952__fk__416/mot_1952__fk__416-003.pdf"/>
          <fw xml:id="i-WWw9LUehPm2LUiJYvpNdNn">
            14 Motioner i Första kammaren, nr 416.
          </fw>
          <p xml:id="i-4sRhG5XjP8P7GVvg7c943R">
            områden och synpunkter, som hittills varit försummade eller otillräckligt
            beaktade. Med hänsyn till det läge vari frågan om en personlig
            professur befinner sig, anse vi oss emellertid böra för dagen
            stanna vid det av universitetskanslern framförda förslaget om
            personligt forskarstipendium åt Ruin. Med stöd av det anförda
            hemställes, att riksdagen måtte besluta, att docenten i estetik
            vid Lunds universitet Hans Valdemar Ruin tilldelas ett per- sonligt
            forskarstipendium samt att det anslag som beröres av beslutet
            uppräknas med erforderligt belopp.
          </p>
          <p xml:id="i-YQT4FrumHMR1knXpGEABSE" type="date">
            Stockholm den 2 april 1952.
          </p>
          <div type="signatureBlock" id="i-E8U9GpjB89hBRYdLYoigya">
            <p who="i-4MLoPTDbwLWtGDABBS365x" type="signature">
              Hardy Göransson
            </p>
            <p who="i-MSbi6CmhoHjdUGidWdU69V" type="signature">
              Ernst Wigforss
            </p>
            <p who="i-9iqLBgdAYEoR244dkazyYj" type="signature">
              Rickard Sandler
            </p>
          </div>
          <p xml:id="i-QeziUiySQTqeHZUoU3BUb2">
            K. G. Ewerlöf. S. G. W. Wahlund.
          </p>
          <p xml:id="i-NEHyQ2z9ENo674uDd3imWA">
            Stockholm, Oskar Eklunds Boktryckeri, 1952
          </p>
        </div>
      </div>
    </body>
  </text>
</TEI>
