<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ431 pnr: mp539
          </p>
          <p>
            Motion till riksdagen 2002/03:MJ431
          </p>
          <p>
            av Åsa Domeij och Claes Roxbergh (mp)
          </p>
          <p>
            Biologisk mångfald
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om Artdatabanken. 2. Riksdagen tillkännager
            för regeringen som sin mening att det bör skapas en enhetlig organisation
            för de biologiska museerna i enlighet med vad som anförs i motionen."
            3. Riksdagen tillkännager för regeringen som sin mening att biotopskydd
            för de två högsta kategorierna på rödlistan bör införas i enlighet
            med vad som anförs i motionen. 4. Riksdagen tillkännager för regeringen
            som sin mening att fler marina reservat bör inrättas i enlighet
            med vad som anförs i motionen. 5. Riksdagen tillkännager för regeringen
            som sin mening vad i motionen anförs om fortsatta nyckelbiotopsinventeringar.
            6. Riksdagen tillkännager för regeringen som sin mening vad i
            motionen anförs om målet för biotopskydd. 7. Riksdagen tillkännager
            för regeringen som sin mening vad i motionen anförs om behovet
            av handläggare och skogsbiologer på länsstyrelserna.” 8. Riksdagen
            tillkännager för regeringen som sin mening vad i motionen anförs
            om kontinuitetsskogar. 9. Riksdagen tillkännager för regeringen
            som sin mening vad i motionen anförs om behovet av avverkningsbesiktning.
          </p>
          <p>
            10. Riksdagen tillkännager för regeringen som sin mening vad
            i motionen anförs om behovet av kvalificerade inventeringar i
            Naturvårdsverkets regi.
          </p>
          <p>
            "Yrkande 2 hänvisat till KrU. ? Yrkande 7 hänvisat till BoU.
          </p>
          <p>
            15
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0002.pdf"/>
          <p>
            2002/03:MJ431
          </p>
          <p>
            16
          </p>
          <p>
            Motivering
          </p>
          <p>
            I uppgörelsen mellan Miljöpartiet, Socialdemokraterna och Vänstern
            i oktober 2002 om satsningar under kommande mandatperiod finns
            en punkt om just biologisk mångfald: ”Vi vill öka insatserna för
            bevarandet av den biologiska mångfalden”. Statsminister Göran
            Persson betonade även i sin regeringsförklaring i oktober 2002
            att ”fler skyddsvärda skogar bevaras genom statliga skogsinköp”.
            Miljöpartiet har solidaritet med växter, djur och det ekologiska
            systemet som en av ledstjärnorna för sin praktiska politik. Varje
            enskild art har ett egenvärde och bör få leva vidare. Dess innehåll
            av gener kan även bidra till medicinsk nytta nu eller i framtiden.
            Vi som nu lever har ett moraliskt ansvar att inte under några
            generationer förstöra andra arters livsbetingelser av kortsiktiga,
            ekonomiska skäl. Vid FN:s stora världskonferens om hållbar utveckling
            i Johannesburg i september 2002 kom befolkningsfrågorna ganska
            långt ner på dagordningen. Istället hamnade andra frågor i fokus
            under mötet i Johannesburg: den globala uppvärmningen, aidsepidemin
            i Afrika, tillgången på rent vatten, förlusten av biologisk mångfald.
            En överenskommelse med siffror och tidsplan togs om att reducera
            förlusten av biologisk mångfald till år 2010. Även om skrivningarna
            om förlusten av jordens skogar, våtmarker, korallrev m m blev
            luddiga så finns ändå en medvetenhet om vikten av att bevara jordens
            biologiska mångfald åt framtida generationer. En genomgående kritik
            från de fattiga länderna är att de rika länderna nu snarast måste
            ta sitt eget ansvar först. Hur ska till exempel vårt land internationellt
            med någon trovärdighet kunna driva krav på skydd av tropiska regnskogar
            i relativt sett fattigare länder? Många av de fattiga länderna
            har ändå skyddat 10-20 procent eller t o m mer av sina skogliga
            ekosystem. Den uppgörelse som träffades mellan Socialdemokraterna,
            Vänstern och Miljöpartiet under hösten 2002 om ”ökade satsningar
            på bevarandet av den biologiska mångfalden” bör även ses mot denna
            internationella bakgrund.
          </p>
          <p>
            Livets och mänsklighetens framtid på jorden
          </p>
          <p>
            Den amerikanske biologen Edward O Wilson har publicerat flera
            böcker om den fascinerande mångfalden av växter, djur och svampar.
            Böckerna har blivit bestsellers och klassiker. Två gånger har
            Wilson tilldelats det prestigefyllda Pulitzerpriset, ”litteraturens
            Oscar”. Han har en i grunden positiv inställning och tror på människans
            inneboende goda krafter. Wilsons sociobiologi har betytt mycket
            för forskning och tankeutveckling inte bara inom biologin utan
            även inom humaniora och samhällsvetenskap.
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0003.pdf"/>
          <p>
            I sin senaste bok The Future of Life (”livets framtid” på svenska)
            redovisar Edward O. Wilson fascinerande fakta om livets underbara
            mångfald på vår planet och om hur mycket som ännu återstår att
            upptäcka. I en prolog skriver han ett tänkvärt brev till 1800-talsfilosofen
            Henri David Thoreau. I boken presenterar Wilson även en handlingsplan
            för att rädda jordens biologiska mångfald. I handlingsplanen nämns
            bland annat bevarandet av tempererade barrskogar i Ryssland, Finland
            och Skandinavien. Handlingsplanen innehåller även krav på bevarande
            av sjöar och vattendrag liksom marina ekosystem. Wilson vill även
            ha mer av inventeringar eftersom en stor del av mångfalden på
            jorden ännu är okänd. Detta gäller inte minst inom den väldiga
            nordliga barrskogstaigan som i vårt land sträcker sig från Dalälvens
            ljusa stränder till tundrans karga vidder intill ishavet. Stora
            restaureringsprojekt behövs även, menar Wilson, för att återställa
            mångfalden av växter och djur.
          </p>
          <p>
            Omfördelning från försvarskostnader och miljöskadliga subventioner
          </p>
          <p>
            Wilson avslutar boken med att beräkna kostnaden för de två stora
            utmaningarna: att ge människorna ett drägligt liv och att rädda
            naturmiljön med dess biodiversitet. Det sistnämnda är egentligen
            en billig satsning, säger Wilson. Det är dessutom ett prima priserbjudande
            till dagens generation av människor. Några promille av världens
            produktion räcker för att rädda miljön och mångfalden. Då får
            man medel till två av de viktigaste satsningarna: 30 miljarder
            USA-dollar för att köpa in tropiska regnskogar och andra hot spots
            med unikt rik mångfald samt 28 miljarder USA-dollar för att köpa
            in skyddsvärda reservatssystem från pol till pol. En ökning av
            skatten med tio öre per kopp kaffe skulle sedan räcka till att
            sköta alla världens reservat och nationalparker. En omfördelning
            av resurser från världens krigsapparater skulle även ge tillräckligt
            med resurser för att ge människor ett gott liv och bevara naturens
            rika mångfald. En annan politiskt tänkbar finansiering är omfördelning
            från de 2 000 miljarder kronor som idag årligen ges som stöd till
            delvis miljöstörande verksamheter: 390-520 miljarder i jordbruksstöd,
            110 miljarder i stöd till fossila bränslen m m. Nu måste världens
            regeringar ta sitt ansvar är slutorden i Wilsons bok. Pengar saknas
            inte. Insikten finns. Men finns viljan? Om några år (2007) kommer
            hela världen att fira trehundraårsminnet av Carl von Linnés födelse.
            Då bör Sverige ha kommit ikapp och tagit sitt ansvar.
          </p>
          <p>
            2002/03:MJ431
          </p>
          <p>
            27
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0004.pdf"/>
          <p>
            2002/03:MJ431
          </p>
          <p>
            18
          </p>
          <p>
            Skogen i våra hjärtan
          </p>
          <p>
            ”Lyss vid den granens susning vid vars rot ditt bo är fästat”
            stod det i den gamla folkskolans läsebok. Den svenska skogen är
            en förnybar resurs som finns i allas våra hjärtan. Dessutom är
            det ett både kärt och kontroversiellt diskussonsämne för svenska
            folket och dess beslutsfattare. Men skogspolitik och skogsmetoder
            skiftar under olika sekler och ofta mellan olika decennier. Det
            är naturligt att diskutera och ompröva skogens metoder med jämna
            mellanrum.
          </p>
          <p>
            Mångsidig användning av skogen
          </p>
          <p>
            Skogen är viktig för vår ekonomi. Ur skogen framställs papper
            och sågade trävaror som ger exportinkomster. Skogen ger även biobränslen
            till värmeverk och föda i form av bär, svamp och vilt. Skogen
            har betydelse för rekreation, klimat, vattnets kretslopp och rennäringen.
            Den är även hem för en rik biologisk mångfald. Våra skogar bör
            brukas uthålligt och med ekologiska metoder som inte skadar naturliga
            processer och biologisk mångfald. I den nya skogsvårdslag som
            började gälla 1994 jämställdes miljö och produktion i svensk skog.
            Men i realiteten har miljön ofta fått stå tillbaka när skogens
            skördare går fram i dag- och nattskift. Men en bred och spännande
            diskussion växer idag fram i vårt land om skogens värden utöver
            den rena virkesproduktionen.
          </p>
          <p>
            Positivt läge
          </p>
          <p>
            Svenska skogar tillväxer med cirka 100 miljoner skogskubikmeter
            per år. De årliga avverkningarna har under de senaste åren legat
            kring 70 miljoner skogskubikmeter. Cirka 7 miljoner kubikmeter
            avgår naturligt genom att träd dör. Vissa skogar avsätts även
            som reservat eller sparas som rekreationsskogar. Under senare
            år har ovanstående två värden börjat närma sig varandra. Skogsvårdsstyrelsens
            utvärdering av skogspolitikens effekter-SUS 2001 var ett regeringsuppdrag
            som innehåller värdefulla och aktuella fakta. Där står på sidan
            2: Nettotillväxten i Sveriges skogar är betydligt större än uttaget,
            vilket ger oss stora möjligheter att bibehålla eller till och
            med öka uttaget av råvaror. I det perspektivet finns också stora
            möjligheter att utveckla användningen av trä som råvara i skogs-
            och träindustrins produkter och som energikälla. Det finns också
            utrymme för bevarande av nyckelbiotoper, kulturmiljöer och annan
            värdefull natur och därmed finns goda förutsättningar att uppnå
            en bra balans mellan de jämställda skogspolitiska målen, produktion
            och miljö.
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0005.pdf"/>
          <p>
            I Europa som helhet råder samma goda och positiva utgångsläge.
            De europeiska virkesförråden ökar med cirka 250 miljoner kubikmeter
            per år enligt beräkningar av bland annat skogsprofessorn Sten
            Nilsson.
          </p>
          <p>
            Naturvårdens andel av statsbudgeten
          </p>
          <p>
            Totalt sett handlar de statliga anslagen till naturvården om
            väldigt små summor i statsbudgeten. Huvudtiteln Allmän miljö-
            och naturvård omfattar idag totalt bara cirka 3 miljarder av statsbudgetens
            totala omslutning på nära en biljon kronor. Naturvården utgör
            cirka hälften av huvudtiteln. Som jämförelse kan till exempel
            nämnas att de svenska skogsbolagen under goda år genererar vinster
            på tiotals miljarder kronor.
          </p>
          <p>
            Omfördelning från försvar till ekologiska satsningar
          </p>
          <p>
            Miljöpartiet har i uppgörelsen med Socialdemokraterna och Vänstern
            fått igenom att en besparing på sex miljarder kr ska vara ett
            huvudalternativ i Försvarsberedningen. De medel som frigörs bör
            i viss utsträckning kunna användas för långsiktiga ekologiska
            satsningar såsom bevarandet av växter, djur och skyddsvärda naturtyper
            i vårt land.
          </p>
          <p>
            Miljömålen Levande skogar
          </p>
          <p>
            Nya miljömål för bland annat skogen har tillkommit (1997, 2001).
            De femton svenska miljömålen har under de senaste två åren varit
            föremål för diskussion ute i länen. En nedbrytning och regional
            anpassning sker nu av till exempel miljökvalitetsmålet Levande
            skogar. I målet slås fast att skogssystemens naturliga produktionsförmåga
            ska bevaras, att hotade arter och naturtyper ska skyddas, att
            kulturmiljöer ska värnas och att skogens betydelse för naturupplevelser
            ska tas tillvara. Skog och skogsbruk har även betydelse för miljökvalitetsmålen
            om klimat, försurning och friskt vatten. De satsningar som föreslås
            i denna motion underlättar genomförandet av miljökvalitetsmålet
            Levande skogar.
          </p>
          <p>
            2002/03:MJ431
          </p>
          <p>
            19
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0006.pdf"/>
          <p>
            2002/03:MJ431
          </p>
          <p>
            20
          </p>
          <p>
            Svenska Artprojeket och de biologiska samlingarna
          </p>
          <p>
            Under förra mandatperioden beslutade samarbetspartierna om satsning
            på Svenska artprojektet under åren 2002-2004. Enligt beslutet
            handlar det om ett tjugoårsprojekt som syftar till att kartlägga
            och beskriva svensk biologisk mångfald. Projektet administreras
            av Artdatabanken vid SLU. En satsning beslutades även för åren
            2002-2004 avseende upprustning och vård av de biologiska samlingarna.
            FORMAS handhar fördelningen av medlen. Båda dessa satsningar beskrivs
            i motion 2000/01:MJ608. De är av synnerlig vikt för svensk biologisk
            mångfald. Samarbetspartierna bör givetvis fullfölja och öka även
            dessa satsningar under kommande mandatperiod. Svenska artprojektet
            har målsättningen att inom 20 år vetenskapligt utreda och dokumentera
            landets alla 50 000 encelliga arter. Minst 30 000 av dessa arter
            skall dessutom illustreras och populärvetenskapligt beskrivas
            i verket Nationalnyckeln till Sveriges flora och fauna. Svenska
            artprojektet innebär en avsevärd upprustning av den taxonomiska
            kompetensen i landet samtidigt som Nationalnyckeln är ett stort
            folkbildningsprojekt. Genom Svenska artprojektet — som redan rönt
            stor internationell uppmärksamhet — går Sverige i täten för uppfyllande
            av viktiga delar av konventionen om biologisk mångfald. För att
            planenligt kunna genomföra Svenska artprojektet, samt för att
            möta ökade krav på insatser från Artdatabanken kring åtgärdsprogram
            och bevarandestrategier, föreslår vi att Artdatabanken tillförs
            ytterligare resurser under mandatperioden. De biologiska museerna
            och deras vetenskapliga samlingar spelar en avgörande roll bl.a.
            för informationen om biologisk mångfald (bl.a. för den s.k. GBIF-konventionen),
            taxonomisk forskning, naturvård och genomförandet av Nationalnyckeln
            till Sveriges flora och fauna. Museerna kommer också att ta hand
            om de omfattande material som genereras i de nedan föreslagna
            inventeringarna. De biologiska museerna dras idag dock med stora
            finansiella och logistiska problem. Största skälet till universitetsmuseernas
            problem är att deras budget konkurrerar med resurskrävande spjutspetsforskning.
            Ett annat problem är att landets biologiska museer tillhör huvudmän
            av olika kategorier. Ytterligare problem utgörs av otillräckliga
            och otidsenliga lagringsutrymmen. Vi föreslår en översyn kring
            möjligheterna att skapa en enhetlig organisation under Miljö-
            eller Utbildningsdepartementen, vilken ansvarar för de biologiska
            museerna. Samtidigt bör utredas möjligheterna att skapa ett eller
            flera museicentra med moderna lagringsutrymmen.
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0007.pdf"/>
          <p>
            Vår generations ansvar
          </p>
          <p>
            I denna motion har Miljöpartiet förslag om ökade satsningar för
            bevarandet och stärkandet av den biologiska mångfalden. Genom
            uppgörelser mellan regeringen och samarbetspartierna har satsningarna
            ökat under ett antal år. Men det är långt kvar till de nivåer
            som behövs om vi ska ta ett långsiktigt ansvar eftersom minskad
            biologisk mångfald ofta rör sig om irreversibla förändringar.
            Därför kommer Miljöpartiet att fortsätta att driva frågor som
            rör biologisk mångfald hårt.
          </p>
          <p>
            Lagskydd för de mest hotade arterna
          </p>
          <p>
            Miljöpartiet har förut i riksdagsmotion (2001/01:MJ743) påpekat
            att hotade arter i vårt land inte har något lagligt skydd. Ett
            generellt problem inom marknadsekonomin är att världens arter,
            skyddsvärda naturtyper och ekologiska processer ännu inte är prissatta.
            Det är fritt fram att utrota arter. Det finns inget krav på inventering
            av biologisk mångfald före exploatering. Naturen och dess arter
            har inget värde på marknaden. Miljöekonomer börjar nu skapa begreppsapparater
            som bör kunna ge ett pris på till exempel mangroveskogarnas skyddseffekt
            mot översvämningar, kostnaden om hela öriken försvinner under
            havsytan, mykorrhizasvampars värde för folkhushållet. USA har
            en lag, Endagered species act, som innebär att livsmiljön för
            de mest hotade arterna är lagligt skyddad. Lagens effekt är omdiskuterad
            men den har inneburit att stora områden för många starkt hotade
            arter avsatts som reservat. Vi anser att en liknande lagstiftning
            bör införas i vårt land för växtplatser som hyser arter inom de
            två högsta hotkategorierna akut hotad (Critically endagered) och
            starkt hotad (Endagered) på den svenska rödlistan. Som exempel
            kan nämnas lokaler för svampen blåtryffel som gärna växer i källpåverkade,
            canyonliknande bäckraviner med gammal skog. Vissa arter som är
            beroende av speciell hävd t.ex. ett aktivt åkerbruk bör dock undantas.
            Miljöpartiet föreslår införande av lagskydd för levnadsplatser
            med arter inom de två högsta kategorierna på svenska rödlistan
            (akut hotade, starkt hotade) från 1/1 2006. En utredning bör snarast
            tas fram angående lagskyddets omfattning och utformning.
          </p>
          <p>
            Nationalparker och naturreservat
          </p>
          <p>
            Satsningar på stora naturreservat har i vårt land i huvudsak
            koncentrerats till taigans ytterst skyddsvärda naturskogar i fjällnära
            områden. I övriga delar av Norrland och i södra Sverige är oftast
            mindre än en procent av den produktiva skogsnaturen skyddad. Siffran
            för länet Västernorrland med landskapen
          </p>
          <p>
            2002/03:MJ431
          </p>
          <p>
            21
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0008.pdf"/>
          <p>
            2002/03:MJ431
          </p>
          <p>
            22
          </p>
          <p>
            Medelpad och Ångermanland är representativ för de flesta län
            utanför fjällområdena. Här var 0,7 procent av den produktiva skogen
            skyddad i reservat år 2002. 99,3 procent låg utanför reservaten.
            Guckusko är en storslaget vacker orkidé som har sina största europeiska
            förekomster i kambrosilurområdet i östra Jämtland. Här finns även
            en rik biologisk mångfald i övrigt bunden till gamla kalkrika
            barrskogar. Enbart 0,07 procent, alltså mindre än en promille
            av skogen i detta guckuskoparadis, var skyddat år 1997 enligt
            rapport till statliga Miljövårdsberedningen (Andersson- Angelstam
            1997). 99,93 procent av skogen var oskyddad och brukas med trakthyggesbruk
            där den nordliga taigans artrika gammelskogar överförs till likåldriga,
            artfattiga trädplantager. De nordliga reservaten behöver i ökad
            utsträckning naturvårdsbrännas. Branden är nämligen ett naturligt
            inslag i den nordliga taigan. De sydliga reservaten i till exempel
            ädellövskog är ofta kulturpräglade och i behov av andra former
            av skötselåtgärder till exempel frihuggning av stora, gamla träd
            och/eller hagmarksvård. Även med hänsyn till skötselbehoven bör
            Naturvårdsverkets markanslag höjas under perioden. Särskilt inom
            landets södra delar är mängden av biologiskt högkvalitativa skogar,
            gräs- och hagmarker, våtmarker, småvatten och mindre vattendrag
            redan långt under de kritiska nivåerna för en långsiktig överlevnad
            av ingående arter och ekosystem. Forskarna pratar om en utdöendeskuld,
            dvs att många arter idag lever inom allt för små biotopfragment
            och successivt kommer att dö ut även om miljön inte skulle ytterligare
            försämras. I Finland har denna utdöendeskuld nyligen beräknats
            till mer än 1 000 arter bara i skogslandskapet. Det krävs sålunda
            omfattande restaurering av många miljöer. Miljöpartiet har förut
            bl.a. i motion 1999/2000:MJ720 påpekat att de marina miljöerna
            är starkt försummade vad gäller naturskyddet. Överfiske och bottentrålning
            utgör stora problem både för uppväxt av fisk och för en rik fauna
            av marina ryggradslösa djur. Det krävs tillskapande av betydligt
            fler marina reservat där fiske inte är tillåtet.
          </p>
          <p>
            Fortsatt inventering av nyckelbiotoper 2004- 2006
          </p>
          <p>
            Skogsvårdsorganisationens = fördjupade nyckelbiotopinventering
            (NBI) avslutas år 2003. NBI utgör ett viktigt skogspolitiskt medel
            som väsentligt bidrar till att kartlägga och bevara den biologiska
            mångfalden i skogslandskapet. Kontrollinventeringar har dock visat
            att det, trots den fördjupade inventeringen 2001-2003, återstår
            ett stort antal nyckelbiotoper i skogslandskapet som inte hunnit
            kartläggas. Dessutom har kunskapen om vissa udda biotoptyper ökat
            starkt under senare år till exempel kalkbarrskogar vilka under
            tidigare inventeringar inte tillfredställande kartlagts. Ett ökat
            behov finns även av individuell rådgivning i fält till markägare
            om deras
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0009.pdf"/>
          <p>
            nyckelbiotoper. Skogsvårdsorganisationen bör därför ges fortsatta
            och ökade resurser till nyckelbiotopinventering under treårsperioden
            2004-2006.
          </p>
          <p>
            Biotopskydd, naturvårdsavtal, skötselåtgärder
          </p>
          <p>
            Enligt miljömålet Levande skogar ska 30 000 hektar biotopskydd
            avsättas och 50 000 hektar naturvårdsavtal ingås till år 2010.
            Antagligen kommer detta att kosta minst 225 miljoner kronor per
            år. Mot bakgrund av det ökade antalet nyupptäckta områden som
            bör säkerställas bör dock målet för biotopskydd ökas till 50 000
            hektar per år. Därtill kommer behovet av vissa former av skötselåtgärder
            i vissa biotoptyper, särskilt i södra Sverige, vilket motiverar
            ökat anslag.
          </p>
          <p>
            Handläggare och svs-skogsbiologer
          </p>
          <p>
            För att klara av bildandet av nya naturreservat behöver länsstyrelserna
            fler tjänster för reservatshandläggare. Miljöpartiet har förut
            i riksdagsmotion 1999/2000:MJ304 föreslagit att skogsvårdsorganisationens
            tio regionkontor bör förstärkas med fler skogsbiologer. Vi hänvisade
            bland annat till rapport från Riksrevisionsverket med sådant förslag.
            För att miljömålen om biologisk mångfald skall nås krävs dessutom
            en ökad satsning på åtgärdsprogram för hotade arter (prop. 2000/01:130).
            Överenskommelsen hösten 2002 i Johannesburg om att utdöendetakten
            nationellt och globalt ska ha minskat till år 2010 (pkt 42 i implementeringsplanen)
            ställer ännu högre krav. En viktig förutsättning för att framgångsrikt
            kunna genomföra åtgärdsprogram är att det finns handläggare som
            har ansvar för det regionala genomförandet.
          </p>
          <p>
            Kartläggning av kontinuitetsskogar
          </p>
          <p>
            Skogsvårdsorganisationen har i sin utvärdering av skogspolitiken
            (SUS 2001) tagit upp det skogspolitiska miljömålet. Man har särskilt
            pekat på behovet av alternativa avverkningsformer i så kallade
            kontinuitetsskogar. Det handlar om skogar som under mycket lång
            tid varit trädbevuxna och tidigare aldrig kalhuggits (SKS meddelande
            1-2002 sidan 203, 229-230). Trakthyggesbruk i en kontinuitetsskog
            innebär alltid irreversibla förluster av biologisk mångfald. Det
            är därför viktigt att finna vägar att hålla dessa skogar kontinuerligt
            beskogade med äldre träd för att bevara den biologiska mångfalden.
            Det är i nuläget bråttom att dels kartlägga kontinuitetsskog,
            dels utreda alternativa skogsbruksmetoder lämpliga på dessa marker.
            Skogsvårdslagen (SVL) bör i detta sammanhang ses över så att såväl
            bolag som enskilda skogsägare även i
          </p>
          <p>
            2002/03:MJ431
          </p>
          <p>
            23
          </p>
          <pb facs="riksdagen-motions-pdf/data/200203/mot_200203_MJ_0431/mot_200203_MJ_0431-0010.pdf"/>
          <p>
            2002/03:MJ431
          </p>
          <p>
            24
          </p>
          <p>
            praktiken kan använda sig av alternativa metoder för avverkning/föryngring,
            utan att komma i konflikt med SVL. En kartläggning av landets
            kontinuitetsskogar bör göras där trakthyggesbruk bör undvikas
            och ett alternativt och miljöanpassat skogsbruk bör utföras. Skogsstyrelsen
            bör utreda lämpliga skogsbruksmetoder för olika typer av kontinuitetsskogar.
          </p>
          <p>
            Resurser för naturvårdsbesiktning av avverkningsanmälda skogsområden
            före avverkning
          </p>
          <p>
            Skogsvårdsorganisationen påpekar i sin utvärdering av skogspolitiken
            (SUS 2001) att slutavverkning av gammal skog i form av trakthygge
            är den enskilda åtgärd inom skogs- bruket som har mest genomgripande
            negativa effekter på den biologiska mångfalden (SKS meddelande
            1-2002 sidan 151). Varje år får skogsvårdsorganisationen in cirka
            50 000 avverkningsanmälningar. Inom dessa områden med mogen, gammal
            skog finns skogslandskapets högsta naturvärden. Endast ett ytterst
            litet antal av dessa områden kan med nuvarande resurser besökas
            och granskas av skogsvårdsorganisationens fältpersonal. Det skulle
            därför innebär en stor naturvårdsnytta med särskilda resurser
            till ”naturvårdsbesiktning av avverkningsanmälda skogsområden
            före avverkning”.
          </p>
          <p>
            Inventering av mångfalden
          </p>
          <p>
            Sveriges biologiska mångfald har aldrig inventerats på ett systematiskt
            sätt. Detta är en stor brist både för möjligheterna att beskriva
            landets arter och för möjligheterna att följa artmångfaldens utveckling.
            Det senare är inte minst viktigt med tanke på de förändringar
            i naturförutsättningar som vi står inför med ett förändrat klimat
            (Global change). Det krävs en noggrann inventering av artförekomst
            på land, i sötvatten och i hav, dvs en Sveriges Biologiska Undersökning.
            Miljöpartiet föreslår att Naturvårdsverket får i uppdrag att understödja
            kvalificerade inventeringar av utbredning och status av landets
            arter på land, i sötvatten och i hav.
          </p>
          <p>
            Stockholm den 23 oktober 2002
          </p>
          <p>
            Åsa Domeij (mp) Claes Roxbergh (mp)
          </p>
          <p>
            Elanders Gotab, Stockholm 2002
          </p>
        </div>
      </div>
    </body>
  </text>
</TEI>
