<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0791/mot_199899_MJ_0791-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ791 MJ791
          </p>
          <p>
            Motion till riksdagen 1998/99:MJ791
          </p>
          <p>
            av Barbro Johansson (mp) Läder
          </p>
          <p>
            Läder naturligt eller miljöskadligt?
          </p>
          <p>
            Läder använder vi varje dag. Tanken på att någonting så naturligt
            som läder skulle kunna innehålla ämnen som kan göra oss sjuka
            ligger inte nära till hands, men med den moderna framställningen
            av läder används en del kemikalier. Dessa ämnen påverkar oss människor
            och vår omgivande miljö. Det mesta av det läder vi använder importeras.
            Lädret används till bl. a. skor, skärp, jackor, möbler och väskor,
            och de som handhar lädret vid tillverkningen, garvningen, kan
            vara utsatta, men även skomakare, handskmakare och tillverkare
            av arbetshandskar kan drabbas. Vid den typ av garvning av läder
            som görs i dag används en hel del gifter, såsom krom, färgämnen
            och konserveringsmedel. Kromet är allergiframkallande och finns
            kvar i lädret till två procent efter kromgarvningen. Färgämnena
            är ofta s.k. azo-färger, vilka är klassade som cancerogena, och
            en del andra trendiga syntetfärger. Långa transporter medför att
            konserveringsmedel används för att lädret inte skall mögla. Ett
            sådant konserveringsmedel är pentaklorfenol, vilket är förbjudet
            som träimpregneringsmedel, men är tillåtet i skor och även i barnskor.
            Sverige har begränsningar för pentaklorfenol, men i Tyskland tillåts
            200 gånger mindre mängd än i Sverige. Kemikalieinspektionen har
            gjort en rapport om kläder där förbud skall komma och det är glädjande
            att nu också pentaklorfenol i läder uppmärksammas för ett kommande
            förbud. Pentaklorfenol används i Indien och Kina med flera länder
            och på grund av att stora mängder billigare läder importeras till
            Sverige, så får vi också in konserveringsmedlet hit. Vid våra
            svenska garverier har användningen av
          </p>
          <p>
            pentaklorfenol minskat, men svårigheten ligger ju i att det importeras
            så mycket hudar.
          </p>
          <p>
            Pentaklorfenoler bildar dioxiner
          </p>
          <p>
            Militären har använt stora mängder pentaklorfenoler, bl.a. i
            maskeringsnät, som försvaret nu vill ha destruerat. När pentaklorfenoler
            bränns så bildas det dioxiner, vilka är än mer giftiga. Läderavfall,
            gamla skor m.m. bränns i allmänhet vid avfallshanteringen. Detta
            är en av anledningarna till att läder borde klassas som miljöfarligt
          </p>
          <pb facs="riksdagen-motions-pdf/data/199899/mot_199899_MJ_0791/mot_199899_MJ_0791-0002.pdf"/>
          <p>
            avfall, eftersom dioxiner kan bildas vid förbränningen. Trots
            att Sverige nu Mot. är restriktivt vid användningen av pentaklorfenol,
            så finns pentaklorfenol till 1998/99MJ791
          </p>
          <p>
            25 96 i vårt blod.
          </p>
          <p>
            Kromgarvat läder bör klassas som miljöfarligt avfall
          </p>
          <p>
            Läder garvas med kemikalier, främst 3-värt krom, som används
            i 95 26 av allt läder. 3-värt krom är allergiframkallande och
            kan omvandlas till 6-värt krom vid upphettning. 6-värt krom betecknas
            som giftigare än 3-värt och har förutom allergiframkallande effekt
            även en cancerframkallande effekt. Det är just på grund av att
            det 3-värda kromet, som används vid garvningen, omvandlas till
            den farligare sortens 6-värda krom vid förbränning, som uttjänt
            läder bör klassas som miljöfarligt avfall tillsammans med den
            ovan beskrivna risken för dioxinbildning. Skor och övriga lädervaror,
            som är tillverkade enligt krommetoden, bör därför vara miljöfarligt
            avfall, när de hamnar på soptippen.
          </p>
          <p>
            Vegetabilgarvning och barkgarvning
          </p>
          <p>
            En lösning vore att framställa läder på ett mer naturenligt sätt
            genom att använda vegetabiliska ämnen. Detta sätt att garva läder
            har gamla anor i vårt land och innebär inte så stor fara för miljön
            och vid handhavandet av lädret. Kromallergiker tål inte läder
            som är garvat med 3-värt krom och använder sig därför av vegetabilgarvat
            läder. Vegetabilgarvning och gammaldags barkgarvning tar lång
            tid, medan kromgarvat läder blir färdigt på en månad. Anställda
            inom läderindustrin, såsom skomakare, försäljare i skoaffärer
            och konsumenter riskerar att drabbas av cancer, allergier och
            hormonella rubbningar. Vid garvningen binds kemiska ämnen i hudarna
            för att bibehålla och återskapa naturliga egenskaper som smidighet,
            skydd mot väta och temperaturskiftningar. Hudarna färgas eftersom
            kromgarvningen ger en grågrön färgton. Studier av exponering av
            kemiska ämnen och av förekomst av cancer, har gjorts på Yrkesmedicinska
            kliniken i Lund, på anställda inom garveriindustrin. Studierna
            härrör från tre stora, numera nedlagda, industrier. Förekomsten
            av cancer jämfördes med förväntad förekomst och det visade sig,
            att 33 fall mer än förväntat antal av 200 fall, blev resultatet.
            Nasalcancer, myelom och sarkom var härvid överrepresenterade.
            Samband mellan läderdamm och sarkom, lösningsmedel och lungcancer,
            samt läderdamm och cancer i bukspottkörteln observerades. Forskning
            kring hantering och användning av läder måste till, för att undvika
            ytterligare skador. Läder, som bärs nära kroppen skall inte vara
            en fara för hälsan och innebära så tydliga risker som nu är fallet.
            Substitutionsprincipen skall användas även för lädertillverkning
            och här finns en lång tradition av en helt annan tillverkning
            med användning av naturliga, mer ofarliga ämnen. Traditionen går
            1000-tals år tillbaka och den kunskapen är helt möjlig att ta
            till vara i dag, även i vårt moderna samhälle.
          </p>
          <p>
            11
          </p>
          <pb facs="riksdagen-motions-pdf/data/199899/mot_199899_MJ_0791/mot_199899_MJ_0791-0003.pdf"/>
          <p>
            Mot. 122 Hemställan
          </p>
          <p>
            1998/99MJ791 a Med hänvisning till det anförda hemställs
          </p>
          <p>
            1. att riksdagen som sin mening ger regeringen till känna vad
            i motionen anförts om att uttjänta lädervaror som är garvade enligt
            krommetoden skall klassas som miljöfarligt avfall, 2. att riksdagen
            som sin mening ger regeringen till känna vad i motionen anförts
            om att forskning om riskerna med läderhantering och dess samband
            med cancer bör initieras, 3. — att riksdagen som sin mening ger
            regeringen till känna vad i motionen anförts om att substitutionsprincipen
            bör gälla för användningen av kemikalier vid lädertillverkning.
          </p>
          <p>
            Stockholm den 28 oktober 1998
          </p>
          <p>
            Barbro Johansson (mp)
          </p>
        </div>
      </div>
    </body>
  </text>
</TEI>
