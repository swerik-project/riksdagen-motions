<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02271">
  <teiHeader>
    <fileDesc>
      <titleStmt>
        <title>Säkerhets- och försvarspolitiken samt totalförsvarets fortsatta  utveckling (prop. 1981/82:102)</title>
        <author>Björn Körlof</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhets- och försvarspolitiken samt totalförsvarets fortsatta  utveckling (prop. 1981/82:102)</title>
          <idno type="rdwebb">G5022271</idno>
          <rs type="number">2271</rs>
          <ref type="dokument_url_text">http://data.riksdagen.se/dokument/G5022271/text</ref>
          <ref type="dokument_url_html">http://data.riksdagen.se/dokument/G5022271</ref>
          <ref type="dokumentstatus_url_xml">http://data.riksdagen.se/dokumentstatus/G5022271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7obEwVCk7LL6sU3DfRAUqQ" type="signed"/>
        <correspContext corresp="i-7obEwVCk7LL6sU3DfRAUqQ">
          <note type="signatory" corresp="i-UdeDQyYWBKwQC4gtSJz6UW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2271/mot_198182__2271-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1981/82
          </p>
          <p>
            | 2271—2272 Motion
          </p>
          <p>
            1981/82:2271
          </p>
          <p>
            Björn Körlof Säkerhets- och försvarspolitiken samt totalförsvarets
            fortsatta utveckling (prop. 1981/82:102)
          </p>
          <p>
            Inledning
          </p>
          <p>
            Moderata samlingspartiet har i partimotion 1981/82:2018, avsnittet
            Sä- kerhetspolitik och försvar under rubriken Fredsorganisationen,bl.a.
            utta- lat att fredsorganisationsfrågorna är politiskt känsliga
            eftersom neddrag- ning eller nedläggning av fredsförband kan få
            både lokala och regionala konsekvenser för försvarsvilja och sysselsättning.
            Mot denna bakgrund, sägs det i motionen, är det angeläget att
            så långt sekretessen gör det möjligt förankra och levandegöra
            krigsorganisationens förband och insatser i medborgarnas medvetande.
            I denna motion framläggs vissa förslag syftande till att inför
            1987 års försvarsbeslut skapa ett underlag för fredsorganisationsbeslut
            som tydligt och konsekvent låter krigsorganisationsutvecklingen
            vara styrande för fredsorganisationens struktur. Motionens idéer
            och förslag åskådliggörs i allt väsentligt med exempel från arméns
            krigs- och fredsorganisation men kan och bör med smärre modifieringar
            också utnyttjas inom marinens och flygvapnets motsvaran- de organisationer.
          </p>
          <p>
            Bakgrund
          </p>
          <p>
            När 1901 års härordning beslutades i Sverige, var sammanhanget
            mellan freds- och krigsorganisation entydigt och de dåvarande
            högre förbanden i krig, arméfördelningarna, var den sammanhållande
            enheten. Fredsorganisationen innebar en ständig indelning i sex
            arméfördelning- ar, var och en inom sitt särskilda rekryterings-
            och mobiliseringsområde. En arméfördelning bestod i såväl fred
            som krig av stab, två infanteribri- gader, ett kavalleri- och
            ett artilleriregemente samt en trängkår. Infanteri- brigaden var
            inte något högre förband i nutida mening utan en ren trupp- slagsenhet
            om brigadchef med adjutanter och två infanteriregementen. Arméfördelningschefens
            uppgift i fred var att krigsplanlägga, förbereda mobilisering
            men framför allt att vidareutbilda samtliga regementens befäl
            och samöva förbanden av samtliga truppslag till ett funktionsdugligt
            högre förband genom varje år genomförda fälttjänstövningar. 1925
            års härordning slopade två arméfördelningar. Den tredje bataljo-
          </p>
          <p>
            1 Riksdagen 1981/82. 3 saml. Nr 2271—2272
          </p>
          <pb facs="riksdagen-motions-pdf/data/198182/mot_198182__2271/mot_198182__2271-002.pdf"/>
          <p>
            Mot. 1981/82: 2271 2
          </p>
          <p>
            nen upplöstes vid infanteriregementena. Det konsekventa sammanhanget
            freds/krigsorganisation blev mindre men man eftersträvade att
            så långt möjligt bevara det på såväl fördelnings- som regementsnivå.
            1936 års härordning innebar att antalet krigsfördelningar utökades
            till sex men fick inte i alla delar direkt motsvarighet i fred.
            Genom att antalet infanteriregementen per fördelning minskades
            till tre kunde dock sam- manhanget freds/krigsorganisation i vad
            avsåg sådana regementen beva- ras. Genom 1942 års försvarsbeslut
            försvann begreppet arméfördelningsom- råde. Sex militärområden
            på fastlandet under militärbefälhavare (MB) med både operativt
            och territoriellt ansvar organiserades. Men uppgiften att utbilda
            högre förband kvarstod. För detta ändamål blev arméfördel- ningschefen
            nu ställföreträdande MB och krigsplacerades alltjämt som chef
            för en inom militärområdet organiserad fördelning, vars utbildning
            han alltså hade praktisk möjlighet att ta ansvaret för. Utöver
            de sex dittillsvarande krigsfördelningarna skulle emellertid fyra
            nyuppsättas. Chefer för dessa blev bl. a. de tre truppslagsinspektörerna
            för infanteri, pansar och artilleri, allt enligt riksdagens beslut.
            Statsmakterna följde alltjämt det fasta sammanhanget mellan freds-
            och krigsorganisation. Utökningen av antalet krigsfördelningar
            till tio framtvingade emellertid en dubblering vid femton infanteriregementen,
            som nu skulle organisera två fältregementen. Motsvarande skedde
            vid artilleriet. Regementsche- fen/översten blev chef för det
            ena, överstelöjtnanten för det andra. Det omedelbara sammanhanget
            mellan freds- och krigsorganisation, som ti- digare så konsekvent
            tillämpats, började upplösas. Ytterligare en reform i anslutning
            till 1942 års beslut bör redovisas. Tidigare hade infanteriregementscheferna
            haft det fredstida ansvaret för de krigstida försvarsområdena
            (Fo) jämte alla landstorms- (numera lokal- försvars-) förband
            med därtill hörande omfattande territoriell krigsplan- läggning.
            Erfarenheterna från hösten 1939 och mobiliseringen 1940 var inte
            positiva beträffande denna infanteriregementschefens extra uppgift.
            Riksdagen beslöt därför att avskilja Fo-uppgiften och att införa
            särskilda Fo-befälhavare med staber redan i fred. I detta avseende
            fullföljde sålunda statsmakterna konsekvent tanken på direkt sammanhang
            mellan freds- och krigsorganisation. Effekterna av upplösningen
            av sammanhanget mellan ett infanterirege- mentes freds- och krigsorganisation
            började emellertid framträda efter andra världskrigets slut. I
            början på 1950-talet omvandlades fältinfanteri- regementena till
            infanteribrigader genom att tillföras artilleri, luftvärn, ingenjörs-
            och trängenheter. Pansarbrigader fanns sedan 1942. Men tidigt
            framträdde en tendens att betrakta krigsförbandsövningen som en
            angelä- genhet främst för lägre förband: bataljon och kompani.
            På brigadnivån övades ett år lednings-, understöds- och underhållsenheterna,
            ett annat år skytte- resp. pansarbataljoner. Det blev ingen samträning
            av krigsbrigaden
          </p>
          <pb facs="riksdagen-motions-pdf/data/198182/mot_198182__2271/mot_198182__2271-003.pdf"/>
          <p>
            Mot. 1981/82: 2271 3
          </p>
          <p>
            på motsvarande sätt som tidigare skett med fältregemente och
            t. o. m. fördelning. Genom 1968 års försvarsbeslut inträdde ett
            nytt skede i brigadutveck- lingen. De ekonomiska resurserna gavs
            ej för att modernisera samtliga brigaders organisationsbestämmande
            materiel, stridsfordon, artilleri och luftvärn. Återstående brigader
            (hälften av dem var redan indragna) fick därmed även materiellt
            en sämre kvalitet. Debatten om försvarets utveckling har därför
            under många år lidit av att sammanhanget mellan och skillnaden
            mellan försvarsmaktens krigsorga- nisation och dess fredsorganisation
            för många medborgare framstått som oklar, ja, t. o. m. varit okänd.
            Det som tidigare kallades härordning, dvs. just den totala strukturen
            i särskilt arméns freds- och krigsorganisation, har sönderfallit
            i ett antal svårgripbara element vars inbördes samman- hang ter
            sig alltmer lösryckt. Denna grundläggande svaghet i diskussionsförutsättningarna
            leder till flera egenartade konsekvenser för svensk försvarsdebatt.
          </p>
          <p>
            1. Många medborgare uppfattar sin orts eller regions fredsförband
            också som ortens eller regionens försvar i händelse av krig vilket
            har gett det s. k. militärkommunala komplexet obehörigt stor tyngd
            i debatten. 2. Styrkan och rörligheten i försvarsmaktens krigsorganisation
            framstår som okänd eller diffus vilket kan leda till en underskattning
            av vårt lands försvarsförmåga. 3. Försvarsvilja och vaktslående
            kring ett starkt försvar löper risk att kanaliseras till ett bevarande
            av en orationell och dyrbar fredsorgani- sation medan minskningar
            eller försämringar i krigsorganisationen pas- serar utan verklig
            diskussion. 4. Diskussion och debatt om försvarsmaktens utbildnings-
            och övnings- verksamhet får en tendens att koncentreras till förutsättningarna
            för fredsförbandens inneliggande åldersklass medan diskussion
            om repe- titionsutbildning och övningar med större krigsförband
            blir svåråtkom- lig. 5. Materielförnyelse och teknisk utveckling
            inom krigsorganisationen kopplas inte till enskilda förband som
            således får ökad slagkraft utan till vapensystemet som sådant
            med risk för att vapensystemets funktion och betydelse i förbandsstrukturen
            förloras. Luftvärnsrobotar blir rätt och slätt robotar, inte luftvärnskompanier
            i en brigad.
          </p>
          <p>
            Flera faktorer har medverkat till denna skevhet i uppfattningarna.
          </p>
          <p>
            1. I synnerhet arméns fredsförband har en mycket lång tradition
            i svenska folkets medvetande genom övertagandet av de ursprungliga
            landskaps- regementenas folkliga förankring och deras till namnet
            knutna insatser i vårt lands krigshistoria. Det bör dock i detta
            sammanhang observeras att det var landskapsregementenas ursprungliga
            roll som krigsorgani-
          </p>
          <pb facs="riksdagen-motions-pdf/data/198182/mot_198182__2271/mot_198182__2271-004.pdf"/>
          <p>
            Mot. 1981/82: 2271 4
          </p>
          <p>
            sationsregementen som skänkte dem deras förankring i folkmedvetan-
            det.
          </p>
          <p>
            2. Nuvarande benämningar på arméns högre förband inom krigsorgani-
            sationen, fördelningar, brigader, Fo-grupper m. m. har ingen naturlig
            förankring i befolkningens medvetande. Detta sammanhänger bl.
            a. med att de omgärdas med en långt driven sekretess.
          </p>
          <p>
            3. Stommen i arméns fältförband, brigaderna och deras sammansättning
            som krigsförband efter mobilisering med enheter som grundutbildats
            vid flera olika fredsförband från olika truppslag ger för den
            oinvigde, även för de värnpliktiga, ett komplicerat intryck.
          </p>
          <p>
            Krigs- och fredsorganisation
          </p>
          <p>
            Arméns krigsorganisation består i sin grundstruktur av dels fältförband,
            dels lokalförsvarsförband. Huvudtanken vad gäller arméstridskrafternas
            utnyttjande i krig är att lokalförsvarsförband skall ha en förutsedd
            lokalt bunden uppgift eller gruppering, medan fältförbanden med
            växlande mi- litärpolitiska och operativa lägen förutses kunna
            koncentreras till försvar av olika hotade delar av landet. Härvid
            kan lokalförsvarsförband och fältförband sammanföras under enhetlig
            ledning under t. ex. en fördelning eller ett försvarsområde, varvid
            lokalförsvarsförband utnyttjas för fördröj- nings- och försvarsuppgifter
            syftande till att möjliggöra kraftsamlade an- fall för de moderna
            rörliga och eldkraftiga fältförbanden. Detaljer rörande sådan
            planläggning för förbandens utnyttjande i krig måste med nödvändighet
            omgärdas med sekretess. Totalförsvarspropositionen anger en inriktning
            vad gäller arméns krigs- organisation som vad avser fältförbanden
            innebär tio infanteribrigader 77, fem Norrlandsbrigader, fyra
            pansarbrigader och en mekaniserad brigad. Kvarvarande åtta äldre
            infanteribrigader behålls t. v. med mycket begrän- sad materielförnyelse.
            En av dessa äldre brigader utgår, enligt överbefäl- havarens planering,
            ur krigsorganisationen i slutet av 1980-talet. Skälen för den
            i propositionen föreslagna minskningen av fredsorgani- sationen
            är främst två: den under 1990-talet minskande vpl-kontingenten
            för grundutbildning och behovet av ytterligare kostnadsbesparingar
            till förmån för krigsorganisationen. Båda skälen kan helt accepteras.
            I propo- sitionen framhålls emellertid också att en fortsatt anpassning
            av fredsor- ganisationen torde bli nödvändig i början av 1990-talet.
            Vilka förbandsin- dragningar och andra åtgärder som då erfordras
            bör fastställas i nästa försvarsbeslut. Enligt min uppfattning
            är det angeläget att denna fortsatta anpassning blir väl planerad
            och ingår i en långsiktigt utformad struktur för försvarsmaktens
            krigs- och fredsorganisation. Den skall grundas på krigsförbandens
            behov.
          </p>
          <pb facs="riksdagen-motions-pdf/data/198182/mot_198182__2271/mot_198182__2271-005.pdf"/>
          <p>
            Mot. 1981/82: 2271 S
          </p>
          <p>
            Enighet föreligger att de kvalificerade fältförbanden, dvs. i
            första hand brigaderna, skall prioriteras. Deras beredskap och
            slagkraft skall särskilt tillgodoses. I förarbetet till försvarskommitténs
            betänkande framhöll ÖB i detta syfte att principen för utveckling
            av arméns fredsorganisation bör vara att som stomme i största
            möjliga utsträckning bevara de brigadpro- ducerande infanteri-
            och pansarregementena. En successiv och ökad sam- ordning borde
            ske genom att förband ur specialtruppslagen anslöts till denna
            stomme. Specialtruppslagens särskilda kompetens måste dock bi-
            behållas. Försvarskommittén och dess arbetsutskott delade ÖB:s
            uppfatt- ning och framhöll att överskottet av utbildningskapacitet
            vid sådana rege- menten därför borde fyllas upp med annan utbildning
            i den mån det var ekonomiskt försvarbart. ÖB hade anfört att denna
            nya princip tar tid och kräver investeringar. De övervägda alternativen
            hade därför ”för närva- rande” (maj 1981) inte bedömts lämpliga
            att genomföra. Överbefälhavaren anser (propositionen bil. 2, s.
            56) att det är väsentligt att brigadförbandens enheter kan samövas
            i erforderlig grad redan i fred samt att de brigadproducerande
            infanteri- och pansarregementena i största möjliga utsträckning
            bör behållas. Försvarskommittén ”vill understryka vikten av att
            de kvalificerade fält- förbanden prioriteras före övriga markstridsförband.
            De kvalificerade fältförbanden skall utvecklas så att de utnyttjande
            vår terräng och våra övriga speciella förutsättningar kan samlas
            och insättas för att inom av- gränsade geografiska områden slå
            även en motståndares modernaste en- heter” (FK 78 II, s. 152).
            De 20 moderna och 8 äldre brigaderna behöver därför stöttas upp
            av erforderligt antal brigadorganiserande infanteri- eller pansarregementen,
            där även utbildningen av i första hand brigadledning och de stridande
            skytte- och pansarbataljonerna äger rum. Här ges en möjlighet
            att omedelbart och i ett sammanhang återställa inte bara sambandet
            utan också sammanhanget mellan freds- och krigsorga- nisation:
            utbildande och organiserande brigadregemente — en eller två brigader
            med ett klart chefssamband. De 20 moderna brigaderna bör rimligen
            kvarstå under lång tid. De 8 äldre brigaderna kan komma att försvinna.
            Men de kan också i ett efter hand uppväxande krisläge upprustas
            och t. o. m. utökas till antalet. De brigadorganiserande infanteri-
            och pansarregementena bör därför bli de fasta punkterna, hörnstenarna
            i fredsorganisationen. Det torde ej vara realistiskt att, trots
            helhetssynen en eller två brigader — ett brigadregemente, till
            20 garnisoner förlägga grundutbildning av samtliga truppslag.
            Utbildningsenheterna blir för små. I garnisoner med redan i dag
            flera truppslag representerade erbjuds dock möjligheter. Det är
            här MB bör ha sin roll i utbildningssammanhanget genom armé- inspektören.
            Arméinspektören bör på MB:s uppdrag svara för att milots brigadchefer
          </p>
          <pb facs="riksdagen-motions-pdf/data/198182/mot_198182__2271/mot_198182__2271-006.pdf"/>
          <p>
            Mot. 1981/82: 2271 6
          </p>
          <p>
            får disponera de resurser ur övriga truppslag som erfordras för
            befäls- och förbandsutbildning. Med stöd av dessa resurser samövar
            brigadchefen brigadstab och direkt underställda chefer. Ambitionen
            skall vara att brigaden vid KFÖ organiseras i sin helhet. Avsteg
            kan godtas med högst en skytte- resp. pansarbataljon. Det är nämligen
            brigaden som är krigsförbandet. Hela systemet måste samtränas.
            Alla de över fem tusen som ingår i en brigad skall bibringas känslan
            att tillhöra ”samma lag”, Älvsborgs-, Bohus-, Dalabrigaden osv.
            Att inkalla brigaden i dess helhet ställer mycket stora krav på
            det brigadorganiserande regementet. Här måste MB med arméinspektör
            ingri- pa och stötta upp med milots samlade resurser. Enligt min
            uppfattning bör nu en långsiktig plan för fredsorganisatio- nens
            utveckling, stödd på försvarsbeslut 1982, uppgöras. Den efter
            hand minskande värnpliktskontingenten skall härvid utnyttjas i
            kostnadsbespa- rande syfte. Men samtidigt skall inom fredsorganisationens
            ram åtgärder vidtas för att utan extra kostnad höja beredskapen
            och stärka slagkraften hos de 20 brigader som såväl ÖB som försvarskommittén
            och departe- mentschefen prioriterat. Detta innebär att de 20
            moderna och 8 äldre brigaderna i krig skall motsvaras av ett för
            deras produktion och omsätt- ning rationellt antal brigadregementen
            i fred. I erforderligt antal av dessa bör även inrymmas en artilleri-,
            eller en ingenjör-, eller en trängenhet osv., så att utbildningskapaciteten
            utnyttjas helt. På så sätt bibehåller vi det antal brigadregementen,
            som de prioriterade brigadernas beredskap och slag- kraft kräver.
            Därtill kommer några truppslagscentra. MB svarar liksom i dag
            för att varje brigadregemente får samöva med samtliga truppslag.
            Återstående fredsregementens etablissement kan då successivt frigöras.
            Genom att planen tidigt fastställs och genomförs i långsam takt
            begränsas de sociala och kommunalpolitiska verkningarna. Yrkesbefälet
            med yrkes- arbetande hustrur och egnahem slipper plötslig flyttning
            till annan garni- sonsort. Kommunerna kan planera för förändringar
            på lång sikt. Det s. k. militärkommunala komplexet behöver inte
            gå till aktion. Det har med sin lokaliseringspolitiska tyngd i
            alltför hög grad tillåtits dominera under 1960- och 1970-talet.
            Genom att i god tid fastställa detta långsiktiga slutmåls principer
            kan byggnadsverksamheten inom försvarsmakten inriktas mot vad
            som slutligt är nödvändigt och i tiden onyttiga eller onödiga
            investeringar undvikas, allt för att åstadkomma hög beredskap
            och stor personell och materiell slagkraft hos krigsförbanden
            och effektivitet i fredsorganisationen. Slutligen bör också i
            samma syfte understtykas att motsvarande samord- ning även bör
            kunna åstadkommas över försvarsgrensgränserna. Detta gäller särskilt
            inom garnison, där brigadregemente inte förekommer.
          </p>
          <pb facs="riksdagen-motions-pdf/data/198182/mot_198182__2271/mot_198182__2271-007.pdf"/>
          <p>
            Mot. 1981/82: 2271 7
          </p>
          <p>
            Förankra krigsorganisationens förband hos befolkningen
          </p>
          <p>
            Också från synpunkten att i ökad grad förankra och levandegöra
            krigs- organisationens förband och insatser i medborgarnas medvetande
            ter sig fältförbandens brigader viktigast. Lokalförsvarsförbanden
            har om än ännu ej en hos medborgarna upp- levd förankring i bygden
            dock enklare och bättre förutsättningar att nå ett sådant syfte.
            De lyder i vart fall inledningsvis under en territoriell militär
            chef, oftast försvarsområdesbefälhavare, och kan således enkelt
            kopplas till ett län med allt vad det innebär av samverkan med
            civila myndigheter, frivilligförsvar osv. Enligt min uppfattning
            bör en strävan vara att så långt som möjligt söka utgå från denna
            i krig förutsedda lokala eller i vart fall territoriella bun-
            denhet och genom namnsättning och presentation för medborgarna
            i resp. län ge dem ökad förankring. Lokalförsvarsförbanden i ett
            Fo/län kan t. ex. benämnas ”Lokalför- svarsförbanden i Kopparbergs
            län”. De bör bära något igenkänningstecken på uniform som anknyter
            till namn eller vapen för resp. län. Benämningen Fo-grupp med
            sifferbeteck- ning som nu anknyter till nummer på försvarsområde
            bör utgå och varje län bör ha sin första, andra eller tredje grupp.
            Benämningen bör således varat. ex. ”Första Kopparbergsgruppen”,
            ”Andra Kopparbergsgruppen” Osv. För fältförbandens del, i allt
            väsentligt rör det sig om brigader, bör de ursprungliga landskapsregementenas
            namn utnyttjas. Huvudansvaret för mobilisering och utbildning
            av de största kompo- nenterna i resp. brigad åvilar, som nämnts,
            i dag ett fredsförband, ett infanteri- eller pansarregemente.
            Med denna förutsättning är enligt min mening den naturliga kopplingen
            mellan krigs- och fredsorganisationen given samt också utgångspunkten
            för den folkliga förankringen av fältförbanden. Fredsförbanden
            måste presenteras som en utbildningsplats, en sammanhållen militär
            skola, inte såsom ett förband för krig vilket det heller inte
            är. Våra brigader måste, mot denna bakgrund, ges en helt annan
            förankring hos medborgarna i stort och hos de värnpliktiga. Den
            värnpliktige som inrycker till grundutbildning rycker in till
            en utbildningsplats, men han skall utbildas i ett krigsförband,
            t. ex. en batal- joni en modern infanteribrigad. Från första början
            är därför hans roll i och känsla för krigsförbandet det väsentliga.
          </p>
          <p>
            Brigaden, dess sammansättning i stort, dess namn och dess chef
            måste därför bli en levande verklighet för de värnpliktiga. Denna
            samhörighet med krigsförbandet och inte med utbildningsplat- sen
            ter sig desto mer viktig för de värnpliktiga som utbildas vid
            special- truppslagen. För dem som t. ex. vid ett fredsträngregemente
            utbildas i en underhållsbataljon avsedd att ingå i en infanteribrigad
            som mobiliserar på
          </p>
          <pb facs="riksdagen-motions-pdf/data/198182/mot_198182__2271/mot_198182__2271-008.pdf"/>
          <p>
            Mot. 1981/82: 2271 8
          </p>
          <p>
            annan plats i landet, under annat fredsförbands ansvar och där
            brigaden kan komma att utnyttjas i krig på ytterligare helt annan
            plats i landet, är krigsförbandet den enda länk som ger en meningsfull
            sammanhållning i stort. Brigadernas antal och sammansättning i
            stort är redan något som inte sekretessbeläggs. Vad som nu måste
            prövas är att, i likhet med många andra länder, ge dem individuella
            namn och klargöra vilka fredsförband som ”står faddrar” för vilka
            brigader. Härigenom kan brigaderna naturli- gen anknyta till de
            ursprungliga landskapen, större städer eller annan förankring
            som är naturlig. Brigadcheferna bör kunna framträda inför värnpliktiga
            och allmänhet på ett naturligt sätt och fastare och mer enhetligt
            kunna påverka befälsut- bildning och repetitionsutbildning av
            brigadens olika delar med hänsyn till förutsedd krigsuppgift.
            I likhet med vad som tidigare sades om lokal- försvarsförbanden
            bör också varje enskild brigad ha något uniformsem- blem. Många
            brigader har redan utvecklat en levande tradition med sina namn,
            med standar och värnpliktiga och befäl som fullgjort större delen
            av sina krigsförbandsövningar på olika befattningar inom brigaden.
            I så stor utsträckning som är möjligt bör dessa traditioner och
            denna sammanhållning nu bli kända också utåt. Medborgarna i vårt
            land som både ekonomiskt och personellt avsätter förhållandevis
            stora resurser till det militära försvaret bör enligt min mening
            ges avsevärt ökade möjligheter att få inblick i vart dessa resurser
            går och på ett naturligt sätt mer känna samhörighet med krigsorganisatio-
            nens enheter än med fredsförbanden. Mot denna bakgrund kan redan
            nu konstateras att inriktningen av utredningsarbetet rörande arméns
            fredsorganisation inför 1987 års för- svarsbeslut bör innehålla
            följande grundstruktur.
          </p>
          <p>
            A. Ett för produktion och omsättning av krigsorganisationens
            brigader erforderligt antal brigadproducerande infanteri- och
            pansarregemen- ten behålls och ges ett ökat totalt ”brigadutbildningsansvar”.
            B. Samlokalisering eller nära samverkan av specialtruppslagens
            utbild- ning i brigadförband med dessa regementen eftersträvas.
            C. Arméns krigsförband ges en naturlig och förankrad roll i fredsutbild-
            ningssystemet i enlighet med vad som anförts i denna motion.
          </p>
          <p>
            Hemställan
          </p>
          <p>
            Mot bakgrund av vad ovan anförts hemställs att riksdagen som
            sin mening ger regeringen till känna vad som i motionen anförts
            under punkterna A—C.
          </p>
          <p>
            Stockholm den 24 mars 1982 BJÖRN KÖRLOF (m)
          </p>
        </div>
      </div>
    </body>
  </text>
</TEI>
