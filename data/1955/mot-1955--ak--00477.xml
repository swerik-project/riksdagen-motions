<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00477">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__477/mot_1955__ak__477-001.pdf"/>
      <fw xml:id="i-6CQrebNrv5xTKZGXJuzQzt">
        Motioner i Andra kammaren, nr 477 år 1955 7
      </fw>
      <div xml:id="i-N93PJZ6ucsmnA6GjmPwMTc" type="motHeader">
        <div xml:id="i-CmdPFfoiA233g3yFk7PjSo" type="motTitle"/>
        <div xml:id="i-5cyZp8rjEsdDU9KFfBySi8" type="motSubmissionInfo"/>
      </div>
      <div xml:id="i-8WBrf6aWWfkh3uaXcRE4mU" type="motBody">
        <div xml:id="i-L2aYj67hKQ9gsvoeV8irBQ">
          <p xml:id="i-5NNNGzdbaTbacdEVK3ReLu">
            Nr 477
          </p>
          <p xml:id="i-LfgVV3135o1MHW4Eh2DoYR">
            Av herr Ohlin m. fl., i anledning av Kungl. Maj:ts proposition,
            nr 36, med förslag till förordning om in- vesteringsavgift för
            år 1955, m. m.
          </p>
          <p xml:id="i-4g3Cyg32bvV2vpPe29okJc">
            Under hänvisning till det för dagen rådande ekonomiska läget
            och de aktuella utvecklingstendenserna har statsrådet och chefen
            för finansde- partementet i proposition nr 36 föreslagit en investeringsavgift
            för år 1955 för investeringar inom rörelse och jordbruk samt en
            motsvarande särskild avgift (»bilaccis&gt;) vid förvärv av motorfordon.
            Som motivering för de föreslagna skatteåtgärderna har finansministern
            i huvudsak anfört, att särskilda åtgärder är påkallade för att
            dämpa investeringarna inom den enskilda sektorn och därmed bromsa
            expansionstakten inom samhällseko- nomien, vilken annars enligt
            finansministerns förmenande hotar att fram- kalla en allvarlig
            rubbning av samhällsekonomien. Ett ställningstagande till de föreslagna
            extraordinära åtgärderna måste givetvis grunda sig dels på ett
            bedömande av den aktuella konjunktur- situationen och -utsikterna,
            dels på åtgärdens effektivitet och lämplighet såsom sådan. Vad
            först det rådande samhällsekonomiska läget beträffar skulle vi
            vilja karakterisera detsamma som högkonjunktur, där uppmärksamheten
            närmast bör riktas mot de expansiva dragen. Dessa kan dock inte
            anses vara av sådan art och styrka, att en inflationsartad utveckling
            inte skulle kunna bemästras utan de nu föreslagna punktskatterna.
            Tvärtom synes oss visst att de föreslagna beskattningarna får
            övervägande skadliga verk- ningar på grund av deras allmänt kostnadsförhöjande
            natur. De risk- moment för en inflationistisk utveckling, som
            nuläget inrymmer, kan och bör framför allt bemästras med andra,
            generellt verkande åtgärder av kreditåtstramande natur, innefattande
            bl. a. sådana som åtstramar avbe- talningskrediten. För att en
            exceptionell utveckling skall undvikas, krävs självfallet att
            lämpliga åtgärder tillgripes i tid. Vi vill dessutom under- stryka
            angelägenheten av att skyndsamma åtgärder vidtages i syfte att
            stimulera en ökning av sparandet, då nuläget synes oss klart belysa
            att den ekonomiska politiken i fråga om inställningen till sparandet
            under hela efterkrigstiden företett allvarliga brister. Vi hänvisar
            till de förslag som i detta hänseende framförts av oss i de vid
            innevarande riksdag väckta motionerna I: 361 och II: 435. Det
            framgår av det här sagda, att vi inte anser vidtagandet av en
            sådan
          </p>
          <pb facs="riksdagen-motions-pdf/data/1955/mot_1955__ak__477/mot_1955__ak__477-002.pdf"/>
          <fw xml:id="i-WpSy4MQzmeoU5AaFVLQguD">
            8 Motioner i Andra kammaren, nr 477 år 1955
          </fw>
          <p xml:id="i-4sZBCLEfreihrVNKhLWac2">
            exceptionell åtgärd som att införa en investeringsavgift och
            bilacceis moti- verad. Det nuvarande ekonomiska läget skiljer
            sig i mycket hög grad från den extrema överkonjunktur med en stark
            prisstegring, som utmärkte 1951, då förra gången en sådan avgift
            infördes. Mot införandet av dylika avgifter kan förutom ovan anförda
            skäl ett flertal andra omständigheter anföras. De verkar kostnadsförhöjande
            utan att ha exempelvis räntevapnets åtstramande effekt på kreditvolymen.
            De är osmidiga och kan till skillnad från kredit- och penningpolitiken
            näppe- ligen varieras efter lägets förändringar. De drabbar orättvist
            och slump- artat. Företag som just det år avgiften infaller inte
            har vinst, från vilken den erlagda avgiften kan avdragas, får
            betala större avgift netto och drabbas alltså betydligt hårdare
            än företag, som samma år haft tillräcklig vinst. Avsikten med
            den föreslagna beskattningsåtgärden är att i princip åstadkomma
            en fördyring av alla investeringar, varmed man avser att få till
            stånd en utgallring eller ett uppskjutande av sådana investeringar,
            som på grund av de ökade kostnaderna antages komma att bedömas
            som icke tillräckligt lönande. Det bör emellertid härvid uppmärksammas
            att det finns, såsom Sveriges lantbruksförbund och Kooperativa
            förbundet fram- hållit i skrivelse till bevillningsutskottet,
            åtskilliga fall där en ompröv- ning, inhibering eller ett uppskjutande
            av en investeringsåtgärd efter för- slagets offentliggörande inte
            är praktiskt-ekonomiskt eller i vissa fall ens lagligen möjligt
            att åstadkomma. Även om man nödtorftigt söker rätta till olägenheter
            av denna typ genom undantagsföreskrifter i författnings- texten
            eller genom vidgade dispensmöjligheter, kan man härigenom ändå
            inte nå en ur rättvise- och billighetssynpunkt tillfredsställande
            ordning. Åtgärder av nu föreslagen typ och olika slag av detaljregleringar
            skapar en skadlig atmosfär av ovisshet och otrygghet inom produktionslivet.
            Det mera långsiktiga kalkylerings- och planeringsarbetet, vilket
            utgör en viktig förutsättning för varje ändamålsenlig hushållning
            med tillgängliga resur- ser, blir allvarligt rubbat och försvårat.
            Inte minst mot bakgrunden av de starkt motiverade rationaliserings-
            strävandena inom produktionslivet är de föreslagna skatteåtgärderna
            i hög grad betänkliga. Dessa rationaliseringar, som är ägnade
            att pressa pris- och kostnadsnivån och därigenom även stärka konkurrenskraften
            gent- emot utlandet, hämmas eller försvåras. Vi vill i detta sammanhang
            under- stryka de av Sveriges industriförbund i skrivelse till
            bevillningsutskottet gjorda uttalandena, att den rationaliseringshämmande
            effekten blir sär- skilt stötande i de talrika fall, där investeringen
            betingas av det aktuella konkurrensläget eller där man från statsmakternas
            sida understrukit vik- ten av investeringar i rationaliseringssyfte.
            Som exempel härpå anföres i industriförbundets skrivelse de föreliggande
            investeringsbehoven inom tex- til- och läderindustrierna samt
            behovet av åtgärder för förbättring av virkestillgången inom landet.
          </p>
          <pb facs="riksdagen-motions-pdf/data/1955/mot_1955__ak__477/mot_1955__ak__477-003.pdf"/>
          <fw xml:id="i-RXmdVQ8cb9HAoPpBVzjaK6">
            Motioner i Andra kammaren, nr 477 år 1955 9
          </fw>
          <p xml:id="i-NLqahBDwsrGyTxH85VXG4y">
            De skäl som ovan anförts gäller såväl den allmänna investeringsavgiften
            som den särskilda avgiften vid investeringar i motorfordon. Skatteåtgär-
            dernas bristande smidighet samt orättvisa och slumpartade verkningar
            i praktiken synes oss här framträda särskilt starkt. Alldeles
            särskilt gäller detta den föreslagna avgiften för begagnade bilar.
            Den skulle verka all- varligt störande på bilhandeln, försvåra
            en ekonomisk disposition av lan- dets bilpark och drabba särskilt
            den mindre köpkraftiga delen av landets bilister. Den skulle därför
            få uppenbart stötande verkningar i många fall. I en skrivelse
            från Motormännens riksförbund till bevillningsutskottet har ett
            flertal exempel härpå angivits. Synnerligen anmärkningsvärt är
            att beskattningen föreslagits erhålla retroaktiv verkan. Den föreslagna
            bilaccisen är formellt knuten till tidpunkten för registreringen
            och avser alltså utgå även om kontrakt om bilköp ingåtts före
            tidpunkten för för- slagets offentliggörande. Dylikt kontrakt
            är i allmänhet bindande för köparen och kan ej annulleras med
            hänvisning till den nya beskattningen. Den föreslagna avgiften
            får i dessa säkert talrika fall icke någon »investe- ringsdämpande
            effekt» utan snarast en konfiskatorisk karaktär. även om den föreslagna
            förordningen skulle kunna erhålla en mer tillfredsställande utformning
            i här nämnt avseende, är det säkerligen uteslutet att helt und-
            vika andra liknande slumpartade verkningar. Skatteinstrumentets
            själva natur gör det svårt, för att inte säga omöjligt, att erhålla
            den smidighet i tillämpningen, som exempelvis utmärker kreditpolitiska
            medel. Vi fäster stor vikt därvid att motorfordonstrafiken redan
            förut genom den ordinarie automobilbeskattningen är högt beskattad.
            Att nu pålägga en ytterligare skattebörda måste te sig obilligt.
            Med hänvisning till det ovan anförda hemställer vi, att riksdagen
            måtte avslå de i Kungl. Maj:ts proposition nr 36 innefattade förslagen
            1) till förordning om investeringsavgift för år 1955, samt 2)
            till förordning om avgift vid investering i motorfordon år 1955.
          </p>
          <p xml:id="i-7bGXZsrgwubcjE5ruidfWP" type="date">
            Stockholm den 29 januari 1955
          </p>
          <p xml:id="i-SaUw37riSE61HcpHtqoCr" type="signatureBlock">
            Bertil Ohlin Wald. Svensson Bertil v. Friesen 0. Malmborg Ragnhild
            Sandström Manne Ståhl Skövde Sven Wedén Filip Kristensson
          </p>
          <p xml:id="i-Mtn7PQDSbs77wb94Q6JjTu">
            i Osby
          </p>
        </div>
      </div>
    </body>
  </text>
</TEI>
