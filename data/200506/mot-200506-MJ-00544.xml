<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_544/mot_200506_MJ_544-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ544 pnr: c790
          </p>
          <p>
            Motion till riksdagen 2005/06:MJ544
          </p>
          <p>
            av Kerstin Lundgren (c)
          </p>
          <p>
            Ökad öppenhet kring GMO- bedömningar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ökad öppenhet kring myndigheternas GMO-bedömningar och
            behovet av förtydligande lagstiftning.
          </p>
          <p>
            Motivering
          </p>
          <p>
            Gentekniken gör det möjligt för forskarna att skapa växter, djur
            och mikroorganismer genom att manipulera gener på ett icke naturligt
            sätt. Dessa genetiskt manipulerade organismer (GMO) kan föröka
            och korsa sig med naturliga organismer och därigenom sprida sig
            till nya miljöer och framtida generationer på ett oförutsebart
            och okontrollerat sätt. Samtidigt som molekylär biologi har stora
            möjligheter för naturen och kan förse oss med nya medicinska verktyg
            krävs det särskild aktsamhet och öppenhet i frågan. Mot denna
            bakgrund är det också av stor vikt att GMO inte släpps ut utan
            tillräcklig vetenskaplig förståelse om konsekvenserna för naturen
            och den mänskliga hälsan. För att även i framtiden kunna utveckla
            tekniken och samtidigt upprätthålla tilltron till säkra livsmedel
            är avvägningen mellan sekretess för företagshemligheter och öppenhet
            för granskning central. Greenpeace sökte i ett uppmärksammat fall
            få granska Jordbruksverkets handlingar avseende marknadsgodkännande
            för MON863 och GT73. Detta avslogs av Jordbruksverket och frågan
            överklagades, men även då avslogs begäran. Det kan inte vara rimligt
            att formulera lagstiftningen så att allt som kan skada den sökande
            klassificeras som hänförligt till skada för företagets konkurrenskraft.
            Snarare uttalas ju i lagstiftningen att vissa uppgifter inte får
            behandlas som konfidentiella och till dem hör miljöriskbedömningen.
            Det är rimligt att det finns en proportionalitet mellan sekretess,
            företagsrisker och risker för allmänhet och miljö. Det är därför
            angeläget att tydliggöra lagstiftningen så
          </p>
          <pb facs="riksdagen-motions-pdf/data/200506/mot_200506_MJ_544/mot_200506_MJ_544-0002.pdf"/>
          <p>
            2005/06:MJ544
          </p>
          <p>
            att möjligheterna till kritisk och öppen granskning kan göras
            av myndigheternas grunder för sin bedömning. I annat fall riskeras
            tilltron långsiktigt till myndigheternas självständighet och oberoende.
            Här kan konstateras att Sverige som föregångsland när det gäller
            öppenhet inte gäller. Sveriges lagstiftning ger inte det utrymme
            som krävs. Mot den bakgrunden föreslås en skärpning av lagen för
            ökad öppenhet. Detta ska ges regeringen till känna.
          </p>
          <p>
            Stockholm den 3 oktober 2005
          </p>
          <p>
            Kerstin Lundgren (c)
          </p>
        </div>
      </div>
    </body>
  </text>
</TEI>
