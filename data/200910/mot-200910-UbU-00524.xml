<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00524">
  <teiHeader>
    <fileDesc>
      <titleStmt>
        <title>Universitetsstatus till Malmö högskola</title>
        <author corresp="i-BUYvEhrSc9gnHcd6iS4eDJ">av Allan Widman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Universitetsstatus till Malmö högskola</title>
          <idno type="rdwebb">GX02Ub524</idno>
          <rs type="number">Ub524</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub524/text</ref>
          <ref type="dokument_url_html">http://data.riksdagen.se/dokument/GX02Ub524</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub524</ref>
          <ref type="doc">http://data.riksdagen.se/fil/10278485-35CD-42E1-BE53-907145490F5E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-98mKzkzzoY6WoZaRBDepYi" type="signed"/>
        <correspContext corresp="i-98mKzkzzoY6WoZaRBDepYi">
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="numbering" xml:id="i-7nsst6AEx6rSfLtkw1frrL">
          <date when="2009-10-08"/>
        </correspAction>
        <correspAction type="submission" xml:id="i-CRp1qC6jFpDnrf4CjnbW39">
          <date when="2009-10-06"/>
        </correspAction>
        <correspAction type="transfer" xml:id="i-EtDjR2RmpCrmnQzoVst2eZ">
          <date when="2009-10-06"/>
        </correspAction>
        <correspAction type="assigned" xml:id="i-5ZPmaCBsYtdGMQ4hC6zPiE"/>
        <correspContext corresp="i-5ZPmaCBsYtdGMQ4hC6zPiE">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WWAMT62sgYu1drk3cGw5Mx">
            Förslag till riksdagsbeslut
          </head>
          <list style="ol">
            <item xml:id="i-4KqQ3uT75Ayi9STECiGJ9E">
              Riksdagen tillkännager för regeringen som sin mening vad som
              anförs i motionen om att Malmö högskola bör tilldelas universitetsstatus.
            </item>
            <item xml:id="i-AQ4YapsozRviLxsxaZMZi8">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              se över möjligheten att avsätta medel för ett center för professionsforskning.
            </item>
          </list>
        </div>
        <div type="motContent">
          <head type="h1" xml:id="i-Lsq1BFXmp1WCQTAAxJQxFW">
            Motivering
          </head>
          <p xml:id="i-CtPoSpfUG39Rmn2L5pULYz">
            Den 5 mars 2002 lämnade Malmö högskola in en ansökan till regeringen
            om att få fullständiga rättigheter att examinera i forskarutbildningen,
            så kallade universitetsrättigheter. Jag anser att riksdagen bör
            uppmana regeringen att bevilja denna ansökan.
          </p>
          <p xml:id="i-SsPydaDZnvrHBYW56iZ5BN">
            Det är logiskt att som högskola eftersträva att bli universitet.
            Universitetsstatus ger en kvalitetsstämpel på högskolans forskning.
            Det ger också möjlighet för universitetet att självt bestämma
            över forskarutbildningen. Det sista är inte minst viktigt för
            Malmö högskola där det framför allt inom lärarhögskolan idag bedrivs
            en omfattande forskning, men där examinationen görs vid andra
            universitet eftersom Malmö högskola inte har examinationsrätt
            på detta område.
          </p>
          <p xml:id="i-THxihmmGCcJrQUrrosDx2g">
            Alla högskolor kan inte bli universitet. Därför är det också
            rimligt att staten inte godkänner alla ansökningar utan noga bedömer
            om högskolan verkligen har de kvaliteter som behövs. Dock är det
            viktigt att det endast är kvalitetsmässiga överväganden som avgör.
            Kraven måste vara lika för alla högskolor.
          </p>
          <p xml:id="i-U7vceEKvijkLc9VPodkvAB">
            Mitthögskolan fick universitetsstatus från 2005. Detta sätter
            alltså ribban i förhållande till andra högskolor. Jag anser att
            Malmö högskola väl står sig i en sådan jämförelse och alltså bör
            ges universitetsstatus. Malmö högskola hade till exempel en något
            bättre situation 2004 än Mitthögskolan ifråga om antal doktorander,
            antal disputerade, antal lärare med doktorsexamina samt antal
            professorer.
          </p>
          <p xml:id="i-W3PftvHdDiGR2KM6r3BMxh">
            Malmö högskola har på kort tid vuxit till det åttonde största
            lärosätet i landet inom grundutbildning. Malmö högskola är också
            unik bland de nyare högskolorna. Det finns en lång erfarenhet
            av forskarutbildning vid högskolan, med mer än 200 doktorsavhandlingar
            producerade. Forskning har bedrivits vid odontologiska fakulteten
            sedan 40-talet och på lärarutbildningen sedan 60-talet. Det finns
            också en bred kompetens bland högskolans lärare. En stor andel
            av dem är disputerade och många är docenter och professorer som
            kan handleda i forskarutbildningen.
          </p>
          <p xml:id="i-FWo7wNSMkV88DUNc7hqp9y">
            Den flervetenskaplighet som präglar stora delar av verksamheten
            vid Malmö högskola talar också för fullständiga universitetsrättigheter.
            Organisationen för utbildning och forskning följer inte den traditionella
            akademiska indelningen i ämnen och ämnesinstitutioner. Det ger
            Malmö högskola forskningsmiljöer som kan bädda för forskning med
            unik inriktning. Bredden på forskningen inom Malmö högskola kan
            till exempel illustreras genom de åtta forskningsprofiler som
            ingår i Malmö högskolas forskningsstrategier sedan 2008:
          </p>
          <list style="ul">
            <item xml:id="i-RZjWdjqint9ESVYJHqehDW">
              Biologiska gränsytor
            </item>
            <item xml:id="i-TrsjsQDbXJrDKbBEotHP8L">
              Hälsa och sociala villkor
            </item>
            <item xml:id="i-V7mLfohKfvZASssiy7kweK">
              Idrott i förändring
            </item>
            <item xml:id="i-RSAQ5ZSbd5VApcQriGBUWc">
              Migrationsprofilen
            </item>
            <item xml:id="i-RjR4HjejesSzefPxm4kdQm">
              Nya medier
            </item>
            <item xml:id="i-F4am6sUDove7rti53sXJwy">
              Oral hälsa
            </item>
            <item xml:id="i-GpGP9PLvZzer8nTmU2PbnF">
              Urbana studier
            </item>
            <item xml:id="i-YHFM3cWjhRSS1umzWc1eCV">
              Utbildningsvetenskap.
            </item>
          </list>
          <p xml:id="i-73iz5qGdWuXboxmkgDjfbv">
            Profilerna omfattar utbildning på grundnivå, avancerad nivå och
            forskarnivå samt forskning och samverkan. För samordning av forskning
            och utbildning på forskarnivå finns en högskolegemensam grupp:
            Forum för forskning. Dessutom finns vid varje område en organisation
            för forsknings- och forskarutbildningsfrågor.
          </p>
          <p xml:id="i-C3ZA7ybhdSzRckeMw3cjfd">
            Det finns ett tydligt behov av att ytterligare stärka Malmö högskolas
            forskningsmöjligheter. Idag är den en av de högskolor som har
            lägst andel fakultetsmedel till forskning. Jag anser att regeringen
            borde utreda möjligheten att tilldela Malmö särskilda forskningsmedel
            för att bygga upp ett center kring professionsforskning. Det är
            ett intressant tvärvetenskapligt område där Malmö med sin stora
            andel av professionsutbildningar skulle kunna göra en god insats.
          </p>
        </div>
        <div type="motSignatures">
          <list>
            <item xml:id="i-KCuz7Ureo2Kpa3QebLMNy3" who="i-BUYvEhrSc9gnHcd6iS4eDJ">
              Allan Widman (fp)
            </item>
          </list>
        </div>
      </div>
    </body>
  </text>
</TEI>
