<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__184/mot_1929__fk__184-001.pdf"/>
      <fw xml:id="i-LPTM8o4GwXLjBtkZAy5K9i">
        Motioner i Första kammaren, Nr 184. 41
      </fw>
      <div type="motHeader" xml:id="i-7Mut3T7XaV2BxBGu6HVN9F">
        <div type="motTitle" xml:id="i-EqCTNa4JZKsyEFB8wmmNYz"/>
        <div type="motSubmissionInfo" xml:id="i-TP7w3SfghPamwVZpaR74bL"/>
      </div>
      <div type="motBody" xml:id="i-RMRehCgDvVLhwb4ZQLc5bv">
        <div xml:id="i-GL5VsRsRp26ahsum9Ffg5X">
          <p xml:id="i-7AwQMhdZv4Pq39GM4T7iSS">
            Nr 184.
          </p>
          <p xml:id="i-HtD3t8ZtBotU74aVhGSetF">
            Av herr Lindhagen, om en effektiv rättsordning för frilösning
            av sociala arrendejordbruk.
          </p>
          <p xml:id="i-3mkvx4uWpMMWcFCo24Fqfh">
            En annan huvudfråga, som i tjuguåtta år stått på dagordningen,
            är frilös- ningen av arrendejordbruk. Denna frilösning utgör också
            prov på viljan till en allvarlig jordreform. Det gäller den myckenhet
            småbruk, som upp- låtas på permanent arrende, därför att jordägaren
            icke är jordbrukare. Att denna arrendatorsklass skall kunna komma
            fram till en oberoende besittning av sitt jordbruk har alltid
            stått som mål för jordreformen. Arrendelagen kan icke bereda fullständigt
            skydd, i varje händelse icke i sin nuvarande form. Även här är
            förutsättningen för effekt och rättvisa, att angelägenheten ordnas
            genom en rättvis och verksam rättsordning, tryggad av lag och
            ledd av samhället. Den bör hava enahanda innehåll, som erfordras
            för bildande av nya jordbruk. Lagstiftningen måste även här innehålla
            bestämmelser för vinnande av erforderliga och rimliga uppgörelser
            vid den tid, på den plats, i den omfattning, mot det pris och
            till förmån för den person, som vederbör. Särskilt gäller här,
            att arrendatorn och hans familj erhålla före- trädesrätt till
            frilösning och rätt att skäligen välja den tid därtill, som är
            för dem överkomlig. I prissättning böra arrendatorerna isynnerhet
            fritagas från att ersätta deras egna och förfäders nyodlingsarbeten.
            Detta senare är ett gammalt och rimligt arrendatorskrav. Redan
            inom norrlandskommittén arbetades på utformandet av en lagstift-
            ning och de två efterföljande kommissionerna framhöllo också behovet.
            Även 19235 års riksdag avlät en skrivelse i ämnet. Det gäller
            omsider hand- ling och ej blott uttalanden i program och manifest.
            Intet allvarligt regeringsförslag har sett dagen, och det är synnerlig
            fara i dröjsmål. Den förra obenägenheten att avyttra arrendejordbruk
            har mångenstädes utbytts mot skyndsamma bemödanden att på detta
            sätt kunna undgå en hotande lagstiftning till förmån för arrendatorerna.
            Genom bristande målmedvetenhet hos regeringsmakten utsättas därigenom
            arrendatorer för faror och orättvisor. Här gäller det att skydda
            hemmen, individens enda värn och grundvalen för sam hället. Denna
            reform kräver enligt sakens natur också en expropriationslagstift-
            ning såsom bakgrund. Det är ingen mening i att överlämna även
            denna frigörelse åt jordägarens nåd. Tidigare har vid en mängd
            tillfällen denna sak utförligt behandlats lik- som även övriga
            ämnen, som behandlats i denna motionscykel. Arrenda- torernas
            svårigheter ökas oerhört. Genom att statsmakten alltjämt under-
            låtit att med kraft taga itu med arrendatorernas sak samt mera
            skänkt
          </p>
          <pb facs="riksdagen-motions-pdf/data/1929/mot_1929__fk__184/mot_1929__fk__184-002.pdf"/>
          <fw xml:id="i-BRTfjELdSsGvG9DenMebXf">
            42 Motioner i Första kammaren, Nr 184.
          </fw>
          <p xml:id="i-5hGtYBnQzNVzWRFsWv6n4s">
            dem några palliativ för att något skulle synas hava blivit åtgjort,
            har följden blivit, att jordägarna åtminstone på många ställen
            sätta sig över lagarna och pålägga arrendatorerna allt strängare
            villkor. Då stats- makterna ej mena allvar, anse sig jordägarna
            ej heller behöva taga stats- makten på allvar. Det finnes därför
            ingen annan lösning än att snarast möjligt arrendatorerna få frilösa
            sina arrenden, beredas tillfälle därtill och givas företräde framför
            andra köpare. Man skall nu icke heller här tro, att detta kan
            ske allenast genom an- tagande av en expropriationslag. Den är
            allenast ett visserligen oumbärligt led i en rättsorganisation,
            som måste vara inriktad på många nödvändig- heter och taga mandom
            i handling. I Finland har man utfört ett sådant verk till förmån
            för arrendatorerna. Det hemställes,
          </p>
          <p xml:id="i-WojHMbofzyjwTH6KiXw453">
            att riksdagen beträffande frilösning av sociala arrende- jordbruk
            ville hos Kungl. Maj:t begära förslag till ända- målets vinnande
            genom en effektiv rättsordning, tryggad genom lag, ledd av samhället
            och stödd av expropriations- rätt.
          </p>
          <p xml:id="i-2DWsgVfZb13gABFh4T7Kca" type="date">
            Stockholm den 21 januari 1929.
          </p>
          <p xml:id="i-TvjAwpwKo5SB1tkNBC6oiH">
            Carl Lindhagen.
          </p>
        </div>
      </div>
    </body>
  </text>
</TEI>
