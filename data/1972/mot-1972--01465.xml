<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01465">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 4 med förslag till rättshjälpslag m. m.</title>
        <author>av herrar Hugosson och Bergman</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 4 med förslag till rättshjälpslag m. m.</title>
          <idno type="rdwebb">FV021465</idno>
          <rs type="number">1465</rs>
          <ref type="dokument_url_text">http://data.riksdagen.se/dokument/FV021465/text</ref>
          <ref type="dokument_url_html">http://data.riksdagen.se/dokument/FV021465</ref>
          <ref type="dokumentstatus_url_xml">http://data.riksdagen.se/dokumentstatus/FV021465</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RfNeesgBmvjdVGmmWEZYfe</idno>
            <name>KURT HUGOSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RtRinU34czWQjxgzEgDUNH</idno>
            <name>PER BERGMAN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-26uwcFjV8BjQg7ddFD6tNq" type="signed"/>
        <correspContext corresp="i-26uwcFjV8BjQg7ddFD6tNq">
          <note type="signatory" corresp="i-RfNeesgBmvjdVGmmWEZYfe"/>
          <note type="signatory" corresp="i-RtRinU34czWQjxgzEgDUNH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1465/mot_1972__1465-001.pdf"/>
      <fw xml:id="i-96ZKqxhc6MPyyRndMTSdqj">
        Mot. 1972:1465 2
      </fw>
      <div xml:id="i-TDWKJkC1Uy15hrLLQD2cPq" type="motHeader">
        <div xml:id="i-QLnebozwriN1LLiPgpWMqE" type="motTitle"/>
        <div xml:id="i-QAZr9R42htoJZKec9rvzV8" type="motSubmissionInfo"/>
      </div>
      <div xml:id="i-31xiV63DgZD8hSG5Guqhrm" type="motBody">
        <div xml:id="i-VMYi7gsFky9Hyi5APefTaW">
          <p xml:id="i-XXrLRHbu27ztoZoceB9uXv">
            Motioner nr 1465—1467 år 1972 Mot. 1972 1465—1467
          </p>
          <p xml:id="i-KLp4p2fZYbk9cqbM5crQPd">
            Nr 1465
          </p>
          <p xml:id="i-88MyRSbh5QpRG7QrmwzU6n">
            av herrar Hugosson och Bergman i anledning av Kungl. Maj:ts proposition
            nr 4 med förslag till rättshjälpslag m.m.
          </p>
          <p xml:id="i-WonfFTyL9hgniKta1e3hQ7">
            Vid 1968 års riksdag väcktes i motionerna 1:400 och I1:499 förslag
            om att hos Kungl. Maj:t begära prövning av förfarandet vid tvångsskifte
            i anledning av hem- eller äktenskapsskillnad. Motionerna behandlades
            av första lagutskottet som ställde sig positivt till motionernas
            syfte och ansåg att kraven kunde tillgodoses genom en utvidgning
            av möjligheterna för mindre bemedlade att erhålla fri rättshjälp
            vid bodelningen. Utskottet ansåg emellertid att åtgärder på området
            måste ses i det större sammanhang som hela rättshjälpsfrågan utgjorde.
            Riksdagen beslutade i enlighet med utskottets förslag, och motionerna
            kom därför vid detta tillfälle icke att leda till någon åtgärd.
            I föreliggande proposition har nu framlagts förslag om rättshjälpslag.
            Såvitt avser frågan om rättshjälp vid bodelning har departementschefen
            anfört följande:
          </p>
          <p xml:id="i-VycozsLqBThtZWPg9mYDYY">
            En särskild fråga är i vad mån rättshjälp som beviljas för hem-
            eller äktenskapsskillnad bör omfatta också åtgärder för att få
            till stånd bodelning. Det kan anmärkas att biträde enligt LFR
            för närvarande enligt domstolspraxis i viss utsträckning anses
            berättigad till ersättning för sitt sysslande med bodelning. Det
            rör sig om sådana fall då en lösning av bodelningsfrågan haft
            betydelse för målet i övrigt. Enligt min mening bör denna ordning
            behållas när rättshjälpslagen ersätter LFR (jfr vad som anförs
            i anslutning till 18 kap. 8 $ RB). I och för sig bör vidare hinder
            inte föreligga att rättshjälp meddelas enbart i en bodelningsfråga.
            I allmänhet torde emellertid något behov av särskild biträdeshjälp
            vid bodelning inte föreligga. Vad beträffar frågan om rättshjälp
            som beviljats för rättegång bör omfatta också biträde vid bodelning
            som företas efter rättegången anser jag att tillräckliga skäl
            inte föreligger för en sådan ordning. Något behov av biträdeshjälp
            torde som nämnts i regel inte föreligga. Däremot kan behov föreligga
            av att låta rättshjälpen omfatta ersättning till skiftesman, som
            utsetts av rätten för att verkställa bodelning. Om makarna inte
            kan enas om hur bodelningen skall genomföras, kan vardera maken
            begära hos rätten att skiftesman förordnas. Skiftesmannen skall
            själv bestämma om bodelningen, om inte enighet nås mellan makarna.
            Make, som är missnöjd med den av skiftesmannen verkställda bodelningen,
            kan klandra den genom att väcka talan mot andra maken inom viss
            tid. I annat fall står bodelningen fast. De remissinstanser som
            har berört frågan om skiftesman har förordat att rättshjälpen
            skall omfatta även ersättning till skiftesman. För närvarande
            gäller en sådan ordning på de områden som täcks av jämtlandssystemet.
            Om endast ena maken är berättigad till rättshjälp enligt systemet,
            betalar emellertid vederbörande landsting endast halva kostnaden
            för bodelnings- förrättaren. Rättshjälpsanstalterna torde i regel
            inte åta sig uppdrag som skiftesman eftersom anstalterna i regel
            redan har biträtt en av makarna i rättegången. Utan tvivel kan
            vissa skäl anföras för att på ett eller annat
          </p>
          <p xml:id="i-9oG9XjGuGxyJMTi4S6tAHT">
            1 Riksdagen 1972. 3 saml. Nr 1465-1467
          </p>
          <pb facs="riksdagen-motions-pdf/data/1972/mot_1972__1465/mot_1972__1465-002.pdf"/>
          <p xml:id="i-Rw7nHdabncMsbRXBvAMCjH">
            sätt tillgodose de vid remissbehandlingen framställda önskemålen.
            För de mindre bemedlade kan det vara betungande att ersätta skiftesmannen
            för hans arbete. Å andra sidan bör behovet av ekonomiskt stöd
            inte överskattas. I de fall där makarna har endast obetydliga
            tillgångar torde förhållandena vid bodelningen i regel vara ganska
            okomplicerade. En förrättning torde därför inte behöva bli särskilt
            kostsam. Om rättshjälp skulle lämnas utan särskilda begränsningar
            skulle resultatet kunna bli att en hel del onödigt arbete och
            kostnader läggs ned på bodelningar som nu klaras av i enkla former.
            De finansiella konsekvenserna av en sådan ordning är svåra att
            förutse. På grund av det anförda ersätts inte kostnad för särskilt
            utsedd skiftesman enligt departementsförslaget.
          </p>
          <p xml:id="i-KxCCMBimVfFytEVWgbkLJt">
            Som framkommit vid remissbehandlingen är många av de problem
            som uppkommer vid bodelning av så komplicerad natur att de kräver
            juridiskt utbildade skiftesmän och stundom även juridiskt biträde
            åt parterna vid förrättningen. Bodelningen intager en central
            ställning i samband med skillnad. Stundom är därvid bodelningsfrågan
            det helt dominerande problemet. Bodelningen kan sålunda ofta vara
            både komplicerad och tidskrävande medan enighet råder mellan makarna
            i skillnadsfrågan. Vid bodelning kan sålunda tvist råda såväl
            om vilka tillgångar och skulder som föreligger som om värdet på
            vissa tillgångar. Om förutom giftorättsgods enskild egendom finnes
            uppstår i bland svårlösta fördelningsproblem beträffande både
            tillgångar och skulder. Tvist i fråga om rätt till vederlag enligt
            GB 13:6 samt vederlagets storlek skall prövas av bodelningsförrättaren.
            Dessa och flera andra bodelnings- frågor av svårbemästrad och
            kontroversiell natur kräver med nödvändig- het en bodelningsförrättares
            medverkan. Det kan här även förtjäna att nämnas att den ökade
            inflyttningen till landet av utländska medborgare medför att frågor
            om tillämpning av utländsk lag blir allt vanligare. Genomföres
            familjerättskommitténs förslag angående bodelningsinstitu- tet
            i oförändrat skick kommer vidare följden att bli en ytterligare
            komplicering av bodelningsärendena. I de fall där makarnas tillgångar
            är av ringa omfattning är, som departementschefen anfört, förhållandena
            vid bodelningen som regel ganska enkla. Även i dessa fall är det
            emellertid ofta icke möjligt för makarna att i godo lösa bodelningsfrågan.
            Om godvillig överenskommelse ej kan komma till stånd mellan makarna
            skall vidare genom bodelning bestämmas vilken av makarna som skall
            tilläggas hyres- eller bostadsrätten till makarnas gemensamma
            bostad. Den enes eller den andres större behov av bostad skall
            därvid vara avgörande. Även om det är uppenbart att exempelvis
            ena maken som vårdnadshavare för barnen i äktenskapet har det
            största behovet av bostaden är det ofta icke möjligt att få andra
            maken som innehavare av hyres- eller bostadsrätten att överföra
            sin rätt. Enär makarna sålunda ofta icke kan uppnå enighet om
            vem som skall tilläggas bostaden blir ett tvångsskifte nödvändigt
            för att erhålla ett avgörande i denna fråga. Har den make, som
            är angelägen om bodelning, inte ekonomiska förutsätt- ningar för
            att begära skiftesman och bära de kostnader detta innebär, kommer
            någon skiftesman icke att utses med därav följande rättsförlust
            för den underlägsne parten. Av den mindre bemedlade, som önskar
          </p>
          <pb facs="riksdagen-motions-pdf/data/1972/mot_1972__1465/mot_1972__1465-003.pdf"/>
          <fw xml:id="i-F3bPm5WWHS8DZCLvzRsnLt">
            Mot. 1972:1465 3
          </fw>
          <p xml:id="i-BvVToFBaRsq1rMK6HtKmDz">
            tvångsskifte, kräves vidare ofta att han till skiftesmannen lämnar
            deposition till säkerhet för hela beloppet avseende skiftesmannens
            kostnader även om halva kostnaden slutgiltigt skall falla på den
            andra maken, vilken måhända aldrig kan förmås fullgöra sin betalningsskyldig-
            het härutinnan. Kostnaden för den ekonomiskt svagare parten kan
            bli så betungande att han icke har möjlighet att erhålla någon
            lösning av bodelningsfrågan. För närvarande kan mindre bemedlade
            i viss omfatt- ning få kostnadsfritt biträde med bodelning genom
            jurist, som är anställd vid rättshjälpsanstalt, eller genom anlitande
            av advokat eller biträdande jurist hos advokat i den mån denne
            enligt det s. k. Jämtlandssystemet kan erhålla ersättning av landsting
            för att vara skiftesman eller partsbiträde inför skiftesman. Det
            i propositionen framlagda förslaget innebär därför en allvarlig
            försämring för de mindre bemedlade. En annan konsekvens av nämnda
            förslag är att vissa utländska medborgare framgent skulle kunna
            erhålla rättshjälp i vidare omfattning än svenska medborgare.
            Sålunda kan en jugoslav, bosatt i Sverige, få bodelningen handlagd
            som tvistemål vid domstol med rättshjälp eftersom jugoslavisk
            rätt, som skall tillämpas, ej känner giftorättsinstitutet. Vid
            den genomgripande utbyggnad av samhällets rättshjälp som nu förestår
            är det angeläget att bodelningen såsom ett av de väsentligare
            instituten inom familjerätten icke lämnas utanför reformen. Som
            i propositionen anförts skall visserligen rättshjälpen omfatta
            sådan lösning av bodelningsfrågan som haft betydelse för målet
            i övrigt. Det kan emellertid icke på grund av det anförda anses
            rimligt att enbart begränsa rättshjälpen till sådana bodelningsfrågor.
            För begränsning av kostnaderna bör dock rättshjälp för bodelning
            endast erhållas när särskilda skäl föreligger, innebärande att
            från rättshjälp bör undantagas bodelning som med hänsyn till boets
            omfattning eller eljest är av enkel beskaffenhet. Även, såvitt
            avser bodelningar av enkel art, bör emellertid alltid rättshjälp
            kunna erhållas för slitande av mellan makarna uppkommen tvist
            om vem av dem som skall tilläggas hyres- eller bostadsrätten till
            den gemensamma bostaden, allt under förutsättning att boet är
            av ringa omfattning. Beviljad rättshjälp bör omfatta jämte skiftesmannens
            kostnader samtliga i 9 $ i förslaget till rättshjälpslag angivna
            förmåner. Enligt propositionen skall rättshjälp utgå för alla
            slag av rättsliga angelägenheter om behov av bistånd föreligger,
            innebärande bland annat att tvister som tillhör skiljemäns prövning
            icke har undantagits från rättshjälpen. Enligt propositionen bör
            dock rättshjälpen icke omfatta kostnaderna för skiljemännen. Icke
            enbart kostnader för partsbiträde m. m. inför skiljemännen utan
            jämväl kostnaderna för skiljemännen bör emellertid omfattas av
            rättshjälpen, när särskilda skäl därtill föranleder, såsom när
            kostnaderna för skiljemännen uppgår till ett i förhållande till
            parternas ekonomiska förhållanden oskäligt belopp. Med anledning
            av vad som anförts får vi hemställa A. att riksdagen beslutar
            att den föreslagna rättshjälpslagen ges ett sådant innehåll att
            möjlighet erhålles för part att erhålla allmän rättshjälp i den
            omfattning som ovan angivits och
          </p>
          <pb facs="riksdagen-motions-pdf/data/1972/mot_1972__1465/mot_1972__1465-004.pdf"/>
          <fw xml:id="i-Nt6Lbbs8vQq7jzFgakptjr">
            Mot. 1972: 1465 4
          </fw>
          <p xml:id="i-Bc3NPGaNePGyb7n6ENZuKj">
            B. att riksdagen beslutar att 9 $ lagförslaget erhåller följande
            lydelse: Vid allmän rättshjälp betalar staten kostnaderna i den
            rättsliga angelägenhet som rättshjälpen avser. Bestämmelser om
            att den rättssökan- de har att själv helt eller delvis betala
            kostnad för rättshjälp finns i 16 $ andra stycket och 27 $ första
            stycket andra punkten. Såsom kostnad för rättshjälpen anses den
            rättssökandes kostnad för 1. biträde som varit behövligt för tillvaratagande
            av den rättssökandes rätt, 2. skiftesman vid bodelning samt skiljemän,
            3. bevisning vid allmän domstol, krigsrätt eller arbetsdomstolen
            samt nödvändig utredning i angelägenhet, som kan komma under sådan
            domstols prövning eller som skall prövas av skiljemän och som
            ej är förvaltningsärende eller av beskaffenhet att kunna komma
            under förvalt- ningsmyndighets prövning, 4. resa och uppehälle
            för den rättssökande eller hans ställföreträdare och för vårdare
            eller annan, som måste anlitas, i samband med inställelse inför
            domstol eller annan myndighet, om personlig inställelse ålagts,
            eller i samband med inställelse för blodundersökning eller annan
            undersökning rörande ärftliga egenskaper i mål om äktenskaplig
            börd eller faderskapet till barn utom äktenskap, 5. avgift som
            enligt expeditionskungörelsen (1964:618) utgår för ansökan och
            expedition vid domstol som anges i 3, dock ej i fråga om sådan
            rättens expedition som utfärdas endast på särskild begäran om
            icke expeditionen begäres innan tiden för fullföljd av talan gått
            till ända,samt avgift som utgår enligt exekutionsavgiftskungörelsen
            (1971:1027), 6. kungörelse i mål eller ärende vid domstol som
            anges i 3, 7. vad av allmänna medel utgått i ersättning till tolk
            eller stenograf eller i ersättning enligt 4 eller 5 8 lagen (1958:642)
            angående blodunder- sökning m.m. i mål om äktenskaplig börd eller
            vid utredning av faderskapet till barn utom äktenskap eller enligt
            föreskift i rättegångs- balken eller 3 $ första stycket nämnda
            lag för bevisning som rätten självmant föranstaltat om. Såsom
            kostnad för bevisning enligt andra stycket 3 anses ej den rättssökandes
            kostnad för blodundersökning eller annan undersökning rörande
            ärftliga egenskaper i mål om äktenskaplig börd eller faderskapet
            till barn utom äktenskap.
          </p>
          <p xml:id="i-CyvgcYtCRneVRKTus7RFLy" type="date">
            Stockholm den 1 februari 1972
          </p>
          <div xml:id="i-BPrjMPsC2PyU8Xkysv77BC" type="signatureBlock">
            <p xml:id="i-W2iBUac75t6M4Au9pM6DMi" who="i-RfNeesgBmvjdVGmmWEZYfe" type="signature">
              KURT HUGOSSON (s)
            </p>
            <p xml:id="i-BSM2c9T21ko4a5wiBaa1kX" who="i-RtRinU34czWQjxgzEgDUNH" type="signature">
              PER BERGMAN (s)
            </p>
          </div>
        </div>
      </div>
    </body>
  </text>
</TEI>
