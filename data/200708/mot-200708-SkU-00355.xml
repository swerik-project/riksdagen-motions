<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00355">
  <teiHeader>
    <fileDesc>
      <titleStmt>
        <title>Översyn av mervärdesskatt på spelarköp m.m.</title>
        <author corresp="i-KnfRfemwD98TyCA1A8KCeX">av Peter Pedersen (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av mervärdesskatt på spelarköp m.m.</title>
          <idno type="rdwebb">GV02Sk355</idno>
          <rs type="number">Sk355</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk355/text</ref>
          <ref type="dokument_url_html">http://data.riksdagen.se/dokument/GV02Sk355</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk355</ref>
          <ref type="doc">http://data.riksdagen.se/fil/76170707-B684-4B4E-AC65-51C9918782FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FP5WgmZTLeZLQr6pJoxf1V" type="signed"/>
        <correspContext corresp="i-FP5WgmZTLeZLQr6pJoxf1V">
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-DEf4zuwSNW2RFd9zyAftbN" type="referral">
          <date when="2007-10-16"/>
        </correspAction>
        <correspAction xml:id="i-5HovnVjtFtkqUoeHvyicWs" type="dismissal">
          <date when="2007-10-16"/>
        </correspAction>
        <correspAction xml:id="i-UNCgoHtVDATawUrcTCcEr3" type="numbering">
          <date when="2007-10-08"/>
        </correspAction>
        <correspAction xml:id="i-6mTzw1bkPYcwuJ8xE82chE" type="submission">
          <date when="2007-10-05"/>
        </correspAction>
        <correspAction xml:id="i-Vbk8rFFHQ9XD67v7LAgZqR" type="transfer">
          <date when="2007-10-05"/>
        </correspAction>
        <correspAction xml:id="i-EiFjpzYwyh6rLXHpqjqJcQ" type="assigned"/>
        <correspContext corresp="i-EiFjpzYwyh6rLXHpqjqJcQ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lw3kJ479CGqYxQMksejNDk" type="motBody">
        <div xml:id="i-NaxoakJh76H3xjn4Mc1kGh" type="motProposal" subtype="förslag">
          <head xml:id="i-SKKPaqRs5xHwcDbxH5WJuQ">
            1 Förslag till riksdagsbeslut
          </head>
          <list xml:id="i-3U7icjaK39ZKNVLi5sEdKY" style="ol">
            <item xml:id="i-9YxzRrvkeHTBjr3mtJDrHe">
              Riksdagen tillkännager för regeringen som sin mening vad som
              anförs i motionen om att med anledning av Regeringsrättens dom
              utreda möjligheten att förändra aktuell skattelagstiftning i syfte
              att tydligt klargöra att allmännyttiga ideella idrottsföreningar
              ej ska vara skyldiga att betala mervärdesskatt, s.k. förvärvsskatt,
              på spelarövergångar och hyra av spelare från annat land.
            </item>
            <item xml:id="i-HUted6TpCE1AEnrugUnG4U">
              Riksdagen tillkännager för regeringen som sin mening vad som
              anförs i motionen om att skattesystemet inte ska missgynna att
              idrott bedrivs i ideella föreningar jämfört med i aktiebolagsform.
            </item>
            <item xml:id="i-EhkSsU8L7FnxmCAuDE8Dvt">
              Riksdagen beslutar i ett särskilt beslut med anledning av vad
              som i motionen anförs att ingen enskild förening ska betala retroaktiv
              mervärdesskatt på tidigare spelarköp och hyra av spelare från
              annat land på grund av att rättsläget varit oklart under en lång
              tid och att detta beslut även ska omfatta Degerfors IF, som råkade
              bli pilotfall i denna fråga.
            </item>
          </list>
        </div>
        <div xml:id="i-4cjD2gRUAZg1C6NGqN4rzr" type="motContent">
          <head xml:id="i-HSnsAqbNLuB127Vh9G11gQ" type="h1">
            2 Bakgrund
          </head>
          <p xml:id="i-KPQkoxyDQCtJHy6RF3WwZc">
            Under ca 10 års tid har Skatteverket och den ideella idrottsföreningen
            Degerfors IF, och indirekt idrottsrörelsen, processat om huruvida
            en ideell idrottsförening är skattskyldig för mervärdesskatt om
            en förening köper/hyr en spelare från ett annat land. De idrotter
            som främst berörs av ärendet torde i huvudsak vara fotboll, ishockey,
            basket och bandy. Ärendets komplexitet visar sig genom att Länsrätten
            i Örebro län med beslut 2002-11-13 och Kammarrätten i Jönköping
            med beslut 2004-12-30 ställde sig på idrottens och Degerfors IF:s
            sida i frågan. Men 2007-09-21 beslutade Regeringsrätten tvärtom,
            dvs. ställde sig på Skatteverkets sida.
          </p>
          <head xml:id="i-GPHhUxbUWbRotyKVz9XwF2" type="h1">
            3 Problembeskrivning
          </head>
          <p xml:id="i-MmSmaNHCdUWDBRAHN3TZNj">
            Frågan är som sagt mycket komplex och svårbegriplig eftersom
            flera lagar, direktiv och deras inbördes förhållande samt tolkning
            av olika begrepp är uppe för behandling. Här kommer en kort problembeskrivning
            av de resonemang som förts och slutsatser och domskäl i länsrätt,
            kammarrätt och regeringsrätt.
          </p>
          <p xml:id="i-Ax5pEGnJTPpiFMHu6nfTGi">
            Med anledning av vad som anförs i motionen bör regeringen återkomma
            med förslag till ändring i lagstiftningen i syfte att tydligt
            klargöra att ideella idrottsföreningar ej ska vara skattskyldiga
            att betala mervärdesskatt, s.k. förvärvsskatt, på spelarövergångar
            och hyra av spelare från annat land.
          </p>
          <head xml:id="i-PvsfzHDA9qLVy2yrMbX3R6" type="h1">
            4 Länsrätten (dom meddelad 2002-11-13)
          </head>
          <p xml:id="i-G1fVNBPyykTY2vKcqRzeFz">
            I domskälet (mål 2308-2310-99) anförs bl.a. följande:
          </p>
          <p xml:id="i-7WbLS7JHohFSfSjRrFSabR">
            Dessa mål om mervärdesskatt har principiell betydelse vad gäller
            frågan om skattskyldighet till mervärdesskatt för ideell förening
            som anses begränsat skattskyldig enligt lagen om statlig inkomstskatt,
            SILFrågan i målen är huruvida föreningen bort betala mervärdesskatt
            på ett underlag motsvarande utbetalda spelarersättningarär regeln
            om förvärvsmoms ifråga. Rättsfrågan rör primärt skattskyldigheten.
            Om skattskyldighet föreligger återstår frågan om skatteplikt.
            Så som mervärdesskattelagen är uppbyggd har reglerna i SIL och
            deras tillämpning en avgörande betydelse.
          </p>
          <p xml:id="i-8UF4ZfCA4oENKNj5sCFqoF">
            Länsrätten hänvisar till en promemoria från Riksskatteverket
            (RSV) daterad den 19 maj 1983. Här tas frågan upp om regeln om
            skattebefrielse kan/skall vinna tillämpning på intäkter som en
            förening haft i anledning av att en spelare ställts till en utländsk
            idrottsförenings förfogande. PM:n har samma giltighet på kostnader
            vid förvärv. RSV svarar jakande på frågan om det kan sägas att
            en förening uteslutande eller så gott som uteslutande tillgodoser
            det allmännyttiga ändamålet även med beaktande av försäljningen.
            Därefter behandlas frågan om intäkten skall behandlas som en sådan
            inkomst av rörelse som är skattepliktig för föreningen i motsats
            till den näringsverksamhet som av hävd utnyttjas för att finansiera
            det ideella arbetet och som är skattebefriad. RSV anmärker att
            avgörande bör vara huruvida försäljningen har en naturlig anknytning
            till föreningens verksamhet eller inte och att intäkten bör hänföras
            till den skattebefriade näringsverksamheten om den har en sådan
            naturlig anknytning. RSV konstaterar därefter: Spelarövergångar
            av den här arten får anses utgöra ett sådant naturligt inslag
            i föreningens (och idrottsmännens) strävanden att vidareutveckla
            och förbättra lagidrotterna. RSV anser därför att intäkten bör
            anses ha sådan naturlig anknytning till det allmännyttiga ändamålet
            att inkomsten därav blir skattefri.
          </p>
          <p xml:id="i-wasVnajK2JWB8w8ikqC61">
            Länsrätten redovisar sedan följande: Både SIL och mervärdesskattelagen
            är uppbyggda på det sättet att man först kontrollerar skattskyldighetendärefter
            huruvida omsättningen är skattepliktig och har skett inom landet
            etc.
          </p>
          <p xml:id="i-5N6t5sgKzNj95BGTGdSjK6">
            När man sedan går in på skattskyldighetens förutsättningar hänvisas
            det till ett flertal olika lagar och paragrafer, t.ex. 1 kap.
            1 § mervärdesskattelagen, 4 kap. 8 ML, 7 § 5 mom. SIL m.m. Efter
            ett längre resonemang kommer länsrätten fram till följande: Rättsläget
            innebär att spelarersättningar kan hänföras till den skattebefriade
            näringsverksamheten när överlåtelsernaär ett naturligt inslag
            i föreningarnas allmännyttiga strävanden att utveckla och förbättra
            lagidrotten. Med direkt hänvisning till de aktuella spelarövergångarna
            till Degerfors IF konstaterar länsrätten följande:
          </p>
          <p xml:id="i-GVxuiBkjK43TP8G755BAxi">
            Det finns inte någon utredning som ger stöd för att omsättningen
            på grund av dessa övergångar är så stor, i förhållande till föreningens
            omslutning i övrigt, att ersättningarna av det skälet bör hänföras
            till rörelse. Mot denna bakgrund och då övergångarna är väl förenliga
            med det allmännyttiga ändamålet, är förutsättningarna för skattebefrielse
            för ersättningen vid tillämpning av lagen om statlig inkomstskatt
            uppfyllda utgör verksamheten därmed inte yrkesmässig verksamhet
            i den mening som avses i 1 kap. 1 § mervärdesskattelagen. Degerfors
            Idrottsförening är därför inte heller skattskyldig till mervärdesskatt.
          </p>
          <p xml:id="i-69Kj5JAfg2bkQd7WmAgv4P">
            Med hänvisning till innehållet i EU:s sjätte mervärdesdirektiv
            skriver länsrätten vidare: Så som länsrätten uppfattar rättsläget,
            finns inte någon regel i det nämnda direktivet som visar på en
            annan gräns mellan skattskyldighet och frikallelse från skattskyldighet
            än den i svensk rätt. För övrigt gäller att direktivet inte skulle
            kunna ha s.k. direkt effekt om det fanns en regel som begränsade
            frikallelse från skattskyldighet i förhållande till SIL och ML.
            Sammanfattningsvis medför inte mervärdesskattedirektivet någon
            modifierad bedömning av frågan om frikallelse från skattskyldighet.
            Länsrätten konstaterar också följande:
          </p>
          <p xml:id="i-HWF6YeGD4DspoqWpd1xaWk">
            Länsrätten kan emellertid inte tolka frikallelse från skattskyldighet
            på annat sätt än att en skattebefriad ideell förening inte tillhör
            kretsen av skattskyldiga enligt SIL och därmed inte heller enligt
            mervärdesskattelagen, detta oberoende av vad sorts momsbelastning
            det är fråga om. Hade m.a.o. avsikten varit att förvärvsmoms skall
            drabba alla, oavsett frikallelse, hade detta uttryckligen bort
            anmärkas i lagtextunderlaget.
          </p>
          <p xml:id="i-et3ytpjjERD9zMnHYuYYf">
            Länsrätten går utifrån detta klart och entydigt på Degerfors
            IF:s överklagan av Skatteverkets beslut.
          </p>
          <head xml:id="i-TarJoj7d7sEvA33MN73SWX" type="h1">
            5 Kammarrätten (dom 2004-12-30)
          </head>
          <p xml:id="i-TNU54hrD1L2yAbMePDyCPy">
            I sitt domskäl (mål nr 121-123-03) anför kammarrätten med hänvisning
            till olika lagar, paragrafer osv. bl.a. följande: Kammarrätten
            kommer liksom Skatteverket fram till att de föreningar som omsatt
            spelarrättigheter, dvs. sålt eller hyrt ut spelare, får anses
            bedriva yrkesmässig verksamhet. En ytterligare förutsättning för
            att mervärdesskatt skall betalas (utöver kravet på yrkesmässig
            verksamhet) är, anför kammarrätten, att omsättningen är gjord
            inom landet. Kammarrätten konstaterar vidare, att överlåtelse
            av spelarrättigheter är att anse som en tjänst som utgör en sådan
            ekonomisk rättighet som avses i 5 kap. 7 § andra stycket 1 ML.
            Men dessutom lägger kammarrätten till följande: För att en sådan
            tjänst skall anses omsatt inom landet skall vissa förutsättningar
            vara uppfyllda. Dessa förutsättningar skiljer sig åt beroende
            på huruvida tjänsten tillhandahålls från ett annat EG-land eller
            från ett land utanför EG. I förstnämnda fallet krävs att förvärvaren
            är näringsidkare medan det när tjänsten tillhandahålls från ett
            land utanför EG inte uppställs något krav på att förvärvaren är
            näringsidkare utan endast kravet på att förvärvaren är en svensk
            juridisk person eller är bosatt eller stadigvarande vistas i Sverige.
            Kammarrätten konstaterar att Degerfors köpt/hyrt spelare från
            f.d. Jugoslavien, ett icke EG-land, samt från Danmark, ett EG-land.
          </p>
          <p xml:id="i-WJNePcHnFui2ysXf4RUgHM">
            Kammarrätten förklarar själva frågeställningen: Frågan i målet
            huruvida Degerfors IF är skyldig att betala s.k. förvärvsmoms.
            Härför krävs att den som omsätter varan är en utländsk företagare
            och att förvärvaren är en näringsidkare. Kammarrätten konstaterar
            att spelarna sålts/hyrts ut av utländska företag men kommer fram
            till att Degerfors IF inte kan betraktas som näringsidkare. Kammarrätten
            skriver: Degerfors IF är en allmännyttig ideell förening och har
            således inskränkt skattskyldighet enligt bestämmelserna i 7 §
            5 mom. SIL. Föreningens verksamhet räknas således inte som yrkesmässig
            enligt 4 kap. 8 § ML. Sistnämnda lagrum är inte anpassat till
            EG:s sjätte mervärdesskattedirektiv (77/388/EEG), men på grund
            av att nationell lag är förmånligare för den skattskyldige måste
            den tillämpasFörvärven av spelarrättigheter har en naturlig anknytning
            till föreningens ändamål och omfattas av föreningens inte yrkesmässiga
            verksamhet enligt mervärdesskattelagen. Och fortsättningsvis anförs:
            För det fall en ideell förenings verksamhet inte är yrkesmässig,
            kan enligt kammarrättens mening inte heller föreningen anses som
            näringsidkare enligt mervärdesskattelagen. Den idrottsliga verksamhet
            som Degerfors IF bedriver är enligt 4 kap. 8 § ML inte yrkesmässig.
            Till följd härav kan Degerfors IF inom det mervärdesskatterättsliga
            området inte anses vara näringsidkare. Då Degerfors IF:s förvärv
            av spelarrättigheter sker i en icke yrkesmässig verksamhet och
            Degerfors IF avseende denna enligt mervärdesskattelagen inte är
            näringsidkare, är föreningen inte skyldig att betala mervärdesskatt
            för förvärven. Kammarrätten kommer, liksom tidigare länsrätten,
            klart och entydigt fram till att Degerfors IF har rätt och Skatteverket
            fel vad gäller krav på förvärvsmoms.
          </p>
          <head xml:id="i-U5uJfZLHiSAbX7NJTqYd9E" type="h1">
            6 Regeringsrätten (dom 2007-09-21)
          </head>
          <p xml:id="i-NW2KDiyQfH4WBEPdq5uPa8">
            I sitt domskäl (mål 1326-1328-05) kommer Regeringsrätten, säkert
            förvånande för lägre skatteinsatser och den samlade idrottsrörelsen,
            fram till en diametralt motsatt uppfattning i frågan. Regeringsrätten:
            Begreppet näringsidkare har inte definierats i ML. Enligt Regeringsrättens
            mening saknas skäl att tolka bestämmelsen på annat sätt än motsvarande
            begrepp i den regel i sjätte direktivet som den avser att implementera
            Med begreppet näringsidkare skall därför i detta sammanhang avses
            detsamma som med direktivets begrepp skattskyldig person. Degerfors
            IF kan enligt direktivet inte anses vara annat än en skattskyldig
            person, varför beskattning av de nu aktuella tjänsterna skall
            ske i Sverige. Det förhållandet att det i 4 kap. 8 § ML finns
            särskilda regler om vissa ideella föreningars yrkesmässiga verksamhet,
            vilka regler saknar närmare motsvarighet i direktivet, kan inte
            anses innebära att en särskild svensk reglering av bestämmelserna
            om omsättningsland införts eller åsyftats. Vidare: Ifrågavarande
            tjänster får således anses vara omsatta i Sverige. Vid omsättning
            inom landet av skattepliktiga tjänster skall mervärdesskatt betalas
            förutsatt att omsättningen görs i en yrkesmässig verksamhet (1
            kap. 1 § första stycket 1 ML). Skyldig att betala skatten är,
            vid tillhandahållande av tjänster av aktuellt slag, den som förvärvar
            tjänsten, förutsatt att förvärvaren är en näringsidkare och att
            den som omsätter tjänsten är en utländsk företagare (1 kap. 2
            § första stycket 2 i dess lydelse fr.o.m. den 1 juli 1997, SFS
            1997:331).
          </p>
          <p xml:id="i-PkZmaTBKrNwyyD9ztgNXH3">
            Regeringsrätten fortsätter: En skyldighet för Degerfors IF att
            betala mervärdesskatt för de aktuella förvärven av tjänster förutsätter
            således, förutom att föreningen själv i detta sammanhang är att
            betrakta som en näringsidkare, att tjänsterna omsatts i en yrkesmässig
            verksamhet. Vidare krävs att de som omsatt tjänsterna är utländska
            företagare. Även vid tillämpning av ML:s bestämmelser om skyldighet
            för förvärvaren att betala mervärdesskatten får Degerfors IF anses
            vara att betrakta som en näringsidkare. Bestämmelsen har nämligen
            införts som en implementering av artikel 21.1 b i sjätte direktivet
            (se prop. 1996/97:81 s. 18). Den ovannämnda bestämmelsen i 4 kap.
            8 § ML hindrar inte en sådan tolkning Degerfors IF är således
            skyldig att betala mervärdesskatt på det sätt som Skatteverket
            gjort gällande.
          </p>
          <head xml:id="i-5G65ADDf37n2C23vv894ZQ" type="h1">
            7 Sammanfattning av domstolarnas synpunkter och slutsatser
          </head>
          <p xml:id="i-85ghNTVhfkRykRSup2L2J7">
            Samtliga tre rättsinstanser är överens om att de utländska föreningar
            som sålt spelarrättigheter är att betrakta som utländska företag.
            Man är också överens om att tjänsterna är omsatta i Sverige när
            det gäller spelarköp från icke EG-land, medan kammarrätten påpekar
            att så inte är fallet med köp från ett annat EG-land (Danmark),
            eftersom det kräver att köparen är att betrakta som näringsidkare.
            Dessutom är de olika rättsinstanserna oense om huruvida de aktuella
            tjänsterna omsatts i yrkesmässig verksamhet. Regeringsrätten menar
            att så är fallet medan läns- och kammarrätten menar att så inte
            är fallet, eftersom det har en naturlig anknytning till föreningens
            ändamål. Dessutom menar Regeringsrätten, men inte läns- eller
            kammarrätten, att Degerfors IF, såsom varande en allmännyttig
            ideell förening, ändå ska ses som näringsidkare i detta sammanhang.
            Här finns en reservation för att motionären trots noggrann läsning
            ändå uppfattat något på fel sätt ...
          </p>
          <head xml:id="i-LQi4pShZjb6ConuwwYkFHt" type="h1">
            8 Förändrad och förtydligad lagstiftning
          </head>
          <p xml:id="i-XYfX78soMr2VTVX8HmVkjF">
            Det kan utan överdrift konstateras att denna fråga är mycket
            komplex och svårbegriplig. Det visar sig också genom att de olika
            rättsinstanserna, trots hänvisning till samma lagar, regelverk,
            direktiv, paragrafer, moment osv. kommer fram till så diametralt
            olika slutsatser. I en interpellationsdebatt (interpellation 1998/99:75
            Om momsen på spelarköp) den 2 februari 1999 rörande förvärvsmoms
            vid spelarköp av utländska spelare mellan dåvarande finansminister
            Eric Åsbrink (s) och riksdagsledamoten Peter Pedersen (v) framkom
            dessutom följande i debatten:
          </p>
          <p xml:id="i-ALJkbkVGbCMj6X9hAnvCF7">
            Den nu uppkomna frågan om moms på spelaröverlåtelser visar att
            nuvarande momsregler kan vara svåra att tillämpa både för de ideella
            föreningarna och för myndigheterna utredningen bör därför bl.a.
            ha som mål att göra momsreglerna för ideella föreningar enklare
            och mer förutsägbara. (Eric Åsbrink anf. 3) Frågan är om det verkligen
            skett någon förändring till det bättre i detta avseende. Jag finner
            det uppenbart att ett decennium av processande och olika rättsinstansers
            olikartade bedömning och slutsatser visar att det krävs en förändrad
            och tydlig lagstiftning. I interpellationsdebatten 1999 avslutade
            jag med följande: Jag hoppas att man kan uttolka finansministerns
            svar på det sättet att om man skulle komma fram till fällande
            domar är finansministern beredd att se över och hitta ändringar
            i lagstiftningen som på ett annat sätt faktiskt gynnar fortsatt
            ideell verksamhet inom den svenska idrotten. Nu är vi där och
            jag kvarstår vid min ståndpunkt. Regeringsrättens dom innebär
            därför att möjligheten att förändra aktuell skattelagstiftning
            i syfte att tydligt klargöra att allmännyttiga ideella idrottsföreningar
            ej ska vara skattskyldiga att betala mervärdesskatt, s.k. förvärvsskatt,
            vid köp/hyra av spelare från annat land behöver utredas. Detta
            bör riksdagen som sin mening ge regeringen till känna.
          </p>
          <head xml:id="i-HNWrWJSo9tkB2bNRarXMpf" type="h1">
            9 Beskattning av den ideella sektorn
          </head>
          <p xml:id="i-GpH3o6mvr3hhoxJvCHhVxy">
            I den nämnda interpellationsdebatten sade dåvarande finansminister
            Åsbrink också följande: Vad gäller frågan om skillnader i momsreglernas
            tillämpning på verksamhet bedriven i bolagsform respektive i formen
            av en ideell förening är självklart inte syftet med skattelagstiftningen
            att ideella föreningar skall missgynnas. Jag anser dock inte att
            det är fel om reglerna i vissa fall skiljer sig åt mellan en ideell
            verksamhet som bedrivs utan vinstintresse till förmån för medlemmar
            och en verksamhet som bedrivs av ett aktiebolag, vars syfte är
            att bedriva näringsverksamhet. (anf. 3) Och vidare: Avsikten är
            inte, som jag sade, att ideella föreningar skattemässigt skall
            missgynnas jämfört med aktiebolag. (anf. 5) Den uppfattningen
            är lätt att dela. Problemet är ju bara att Regeringsrättens dom
            hävdar att ideell verksamhet skall betraktas som yrkesmässig och
            bedriven av näringsidkare i ett avseende, nämligen om en sådan
            förening köper/hyr en spelare från annat land! Dessutom missgynnas
            i detta avseende den ideella föreningen jämfört med om verksamheten
            bedrevs i aktiebolagsform, eftersom de senare till skillnad från
            en ideell förening har rätt att dra av momskostnaden. Domen riskerar
            leda till att det blir allt svårare att få ideella ledare att
            våga ta ansvar för att agera på rätt sätt utifrån en krångligt
            och oförutsägbart regelverk. Domen kan också leda till att allt
            fler föreningar väljer att bedriva sin verksamhet i aktiebolagsform.
            Är det en önskvärd utveckling om den ideella idrottsrörelsen tvingas
            övergå till Idrott i Sverige AB? Tvärtom borde det tydligt framgå
            att skattesystemet inte skall missgynna att idrott bedrivs i ideella
            föreningar jämfört med i aktiebolagsform. Detta bör riksdagen
            som sin mening ge regeringen till känna.
          </p>
          <head xml:id="i-CgNXFA1cWeTtkAajJTywwF" type="h1">
            10 Särskilt riksdagsbeslut eller regeringsamnesti
          </head>
          <p xml:id="i-B68fWwMe6fQyogX7phMCeY">
            Efter Regeringsrättens dom har det i media framförts uppgiften
            att Skatteverket inte avser att gå tillbaka och undersöka om även
            andra föreningar i olika idrotter har köpt/hyrt spelare från andra
            länder. I ett TT-meddelande 2007-09-26 säger t.ex. Erik Boman,
            pressekreterare på Skatteverket följande: Klubbarna har agerat
            utifrån att det inte funnits något klart rättsläge och motiverar
            därmed att Skattverket inte tänker gräva i det förgångna trots
            att svenska föreningar gjort fel i många år. Det är en rimlig
            ordning, men det blir helt orimligt om alla andra föreningar går
            fria och slipper prövning utom Degerfors IF och eventuellt någon
            till, som råkat bli pilotfall i denna komplicerade fråga! Om Degerfors
            IF är skyldigt att betala in ca 1,2 Mkr och eventuellt ränta på
            detta är det ju lätt att förstå att det handlar om mycket stora
            summor ej inbetald moms om alla föreningar skulle tvingas göra
            samma sak. Om Skatteverket väljer att inte göra något åt övriga
            föreningars historiska försummelser med anledning av Regeringsrättens
            dom är det rimligt att även Degerfors IF och eventuellt andra
            föreningar inte behöver klä skott för en otydlig lagstiftning.
            Om inte Skatteverket har rätt att på egen hand besluta om detta
            måste därför riksdag eller regering vidta åtgärder.
          </p>
          <p xml:id="i-ULPWT1USocgum3KU5oSjm2">
            Riksdagen bör därför genom ett särskilt beslut fastslå att ingen
            enskild ideell idrottsförening, inklusive Degerfors IF, skall
            behöva betala retroaktiv mervärdesskatt på tidigare spelarköp/hyra
            av spelare från annat land på grund av att rättsläget varit oklart
            under lång tid. Ett alternativ till detta är att regeringen utfärdar
            en amnesti med motsvarande innehåll.
          </p>
          <p xml:id="i-FsFeFzBvuoFhdpCy62weCA">
            Det är inte rimligt vare sig moraliskt, ekonomiskt eller idrottsligt
            om bara en eller ett fåtal föreningar tvingas betala den aktuella
            momsersättningen medan andra går fria. Det är inte rimligt om
            domen tillåts leda till att skattemyndigheterna tillåts avgöra
            den inbördes idrottsliga konkurrensen mellan olika föreningar
            genom att försämra ekonomin för endast en eller ett fåtal av dessa
            trots att många andra handlat på samma sätt.
          </p>
          <p xml:id="i-NaBqquGgU5bWBzU72NtHuQ">
            Det är inte rimligt om ideella ledare förväntas ha kompetens
            motsvarande ledamöterna i Regeringsrätten för att vara någorlunda
            säkra på att de agerar på rätt sätt utifrån gällande skattelagstiftning,
            EU-direktiv osv.
          </p>
          <head xml:id="i-V4yrLiHqUAKCe87SiGTD9v" type="h1">
            11 Övrigt
          </head>
          <p xml:id="i-t6ido5uLuE47Jt1isLNkt">
            En övrig reflektion är ju att den nuvarande ordningen leder till
            att en förening som köper/hyr en spelare från ett annat land är
            skyldig att betala 25 % moms på den erlagda ersättningen medan
            detta tydligen inte gäller om samma förening köper/hyr en spelare
            från en svensk förening. Det innebär ju de facto att spelarköp
            gynnas skattemässigt alternativt uttryckt att spelarköp utifrån
            missgynnas skattemässigt. Är detta förenligt med gällande EU-regler?
          </p>
        </div>
        <div xml:id="i-KHFb1y3dLQ7PZX7bG4NXev" type="motSignatures">
          <list xml:id="i-NvbxLjX4ArrJ3aSkJd73Hc">
            <item xml:id="i-4EpxxByhvG6QGXSygqy43t" who="i-KnfRfemwD98TyCA1A8KCeX">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
