<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03524">
  <teiHeader>
    <fileDesc>
      <titleStmt>
        <title>med anledning av skr. 2019/20:115 Verksamheten i Europeiska unionen under 2019</title>
        <author corresp="i-V7UFodKLft3oP8S6c3GFzd">av Lars Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3524 av Lars Andersson m.fl. (SD)</title>
          <idno type="rdwebb">H7023524</idno>
          <rs type="number">3524</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023524/text</ref>
          <ref type="dokument_url_html">http://data.riksdagen.se/dokument/H7023524</ref>
          <ref type="dokumentstatus_url_xml">http://data.riksdagen.se/dokumentstatus/H7023524</ref>
          <ref type="docx">http://data.riksdagen.se/fil/6162884D-BF97-4BDD-AC5F-A73CE700566C</ref>
          <ref type="pdf">http://data.riksdagen.se/fil/44451FF0-1500-4F0D-86FE-89F2BD714743</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MqW1fNZQPbvZJhPpm4h3VD" type="basedOn"/>
        <correspContext corresp="i-MqW1fNZQPbvZJhPpm4h3VD">
          <ref>Skrivelse 2019/20:115</ref>
        </correspContext>
        <correspAction xml:id="i-ELshhsK1fFP8tissHhWdB9" type="signed"/>
        <correspContext corresp="i-ELshhsK1fFP8tissHhWdB9">
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-EujmS2LhNyzjoD6yUhRkM2" type="submitted">
          <date when="2020-03-27"/>
          <time when="10:33:47"/>
        </correspAction>
        <correspAction xml:id="i-FnP56mV1eSE4infrCBrvbb" type="reviewed">
          <date when="2020-03-31"/>
          <time when="15:27:40"/>
        </correspAction>
        <correspAction xml:id="i-Use2VcX1iSFSRykT32mmbr" type="dismissed">
          <date when="2020-04-01"/>
        </correspAction>
        <correspAction xml:id="i-7noLuUqwWwsPkzNAtUQqMZ" type="referred">
          <date when="2020-04-02"/>
        </correspAction>
        <correspAction xml:id="i-8GwR8nqxtWLwy38g2FgQ8S" type="assigned">
          <date when="2020-06-11"/>
          <time when="16:22:19"/>
        </correspAction>
        <correspContext corresp="i-8GwR8nqxtWLwy38g2FgQ8S">
          <ref type="assignedTo">Utrikesutskottet</ref>
        </correspContext>
        <correspAction xml:id="i-DXY5ETy7m1Jb8wefnGkUde" type="behandlas_i"/>
        <correspContext corresp="i-DXY5ETy7m1Jb8wefnGkUde">
          <ref type="uppgift">2019/20:UU10</ref>
          <ref type="ref_dok_id">H701UU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LVkwc2jMsv8erzG4yh9TDD" type="motHeader">
        <div xml:id="i-MgiXWefR2dwGau3Qf1PeFF" type="motTitle">
          Motion till riksdagen 2019/20:3524 av Lars Andersson m.fl. (SD)
          med anledning av skr. 2019/20:115 Verksamheten i Europeiska unionen
          under 2019
        </div>
      </div>
      <div xml:id="i-FHvHzyR7Zf7bEo2REoyETM" type="motBody">
        <div xml:id="i-YBvajQRzabVWqdba7j74cH" type="motProposal" subtype="förslag">
          <head xml:id="i-7GCn9WB5mTGZzAQRrziGTY">
            Förslag till riksdagsbeslut
          </head>
          <list xml:id="i-xTparKm5RwfWjYShE19Rw" style="ol">
            <item xml:id="i-E7ZsEFWZxpVoUWtQc3998x">
              Riksdagen ställer sig bakom det som anförs i motionen om den
              övergripande utvecklingen i EU och tillkännager detta för regeringen.
            </item>
            <item xml:id="i-KhRqUqSmeqCoK5qvtERhDo">
              Riksdagen ställer sig bakom det som anförs i motionen om rådet
              för allmänna frågor och tillkännager detta för regeringen.
            </item>
            <item xml:id="i-8zrHoor9mrNTWs6XhqydSb">
              Riksdagen ställer sig bakom det som anförs i motionen om EU:s
              utrikestjänst och tillkännager detta för regeringen.
            </item>
            <item xml:id="i-DJ5hdEjfeyHuRPcZtJgmxu">
              Riksdagen ställer sig bakom det som anförs i motionen om EU och
              den gemensamma säkerhets- och försvarspolitiken och tillkännager
              detta för regeringen.
            </item>
            <item xml:id="i-MjUmMUgop8829ErJjQiH9j">
              Riksdagen ställer sig bakom det som anförs i motionen om EU som
              aktör i FN och tillkännager detta för regeringen.
            </item>
            <item xml:id="i-VRtcRmpDZcRvLidVVMkPPH">
              Riksdagen ställer sig bakom det som anförs i motionen om Turkiet
              och tillkännager detta för regeringen.
            </item>
            <item xml:id="i-JrjW7c6yejRkjZgjE8XT65">
              Riksdagen ställer sig bakom det som anförs i motionen om den
              europeiska civilskyddsmekanismen och tillkännager detta för regeringen.
            </item>
            <item xml:id="i-JaHArt7WfYuyzyHeZQ7UK4">
              Riksdagen ställer sig bakom det som anförs i motionen om konsulär
              beredskap och tillkännager detta för regeringen.
            </item>
            <item xml:id="i-NoNNmLZziuo8R9QysS7kFz">
              Riksdagen ställer sig bakom det som anförs i motionen om den
              gemensamma handelspolitiken och tillkännager detta för regeringen.
            </item>
            <item xml:id="i-4qW7TTpwWwA3cJ3FYkzfbV">
              Riksdagen ställer sig bakom det som anförs i motionen om den
              externa investeringsplanen och tillkännager detta för regeringen.
            </item>
            <item xml:id="i-UzcHPGjtUXLfjSDPzkyDVi">
              Riksdagen ställer sig bakom det som anförs i motionen om EU:s
              bilaterala och regionala förbindelser och tillkännager detta för
              regeringen.
            </item>
            <item xml:id="i-UsL8WrrPHPPuR5DW6ZEtAS">
              Riksdagen ställer sig bakom det som anförs i motionen om sanktioner
              mot Ryssland och tillkännager detta för regeringen.
            </item>
            <item xml:id="i-QAkLUxwAeRdSGJ65aJ2uvr">
              Riksdagen ställer sig bakom det som anförs i motionen om fredsprocessen
              i Mellanöstern och tillkännager detta för regeringen.
            </item>
            <item xml:id="i-2EGofbPJaXdT2wK5o9XTqD">
              Riksdagen ställer sig bakom det som anförs i motionen om Syrien
              och Irak och tillkännager detta för regeringen.
            </item>
            <item xml:id="i-62MdiNNsMH1BUpkNcoqUu8">
              Riksdagen ställer sig bakom det som anförs i motionen om EU:s
              makrofinansiella stöd till länder som inte är medlemmar i unionen,
              och detta tillkännager riksdagen för regeringen.
            </item>
            <item xml:id="i-5o1N56GVkeqpcmbLhEeSEe">
              Riksdagen ställer sig bakom det som anförs i motionen om nationell
              suveränitet i skattepolitiken och tillkännager detta för regeringen.
            </item>
            <item xml:id="i-HysNNaz6XdjmgKEHNxpYVp">
              Riksdagen ställer sig bakom det som anförs i motionen om bolagsbeskattning
              och tillkännager detta för regeringen.
            </item>
            <item xml:id="i-Ck6346vU6FHHMsmZNqBTxS">
              Riksdagen ställer sig bakom det som anförs i motionen om beskattning
              av den digitala ekonomin och tillkännager detta för regeringen.
            </item>
            <item xml:id="i-HkLa4ZjfQBizUg3jA92qqY">
              Riksdagen ställer sig bakom det som anförs i motionen om att
              den andel av svenska momsintäkter som EU tar från Sverige bör
              upphöra och endast gå till svensk statsbudget och tillkännager
              detta för regeringen.
            </item>
            <item xml:id="i-CTEKj5YjBXC9qzn9sdGGJc">
              Riksdagen ställer sig bakom det som anförs i motionen om mellanstatligt
              administrativt samarbete kring momsbedrägerier och informationsdelning
              och tillkännager detta för regeringen.
            </item>
            <item xml:id="i-UFdrijzNokn7nh661akVzf">
              Riksdagen ställer sig bakom det som anförs i motionen om bekämpande
              av skattebrott och tillkännager detta för regeringen.
            </item>
            <item xml:id="i-8b43LdDSEaUY1t7Jrm7RD">
              Riksdagen ställer sig bakom det som anförs i motionen om att
              inrätta en överstatlig europeisk skattemyndighet och tillkännager
              detta för regeringen.
            </item>
            <item xml:id="i-3KEeKmEREWBtX3GYL868XP">
              Riksdagen ställer sig bakom det som anförs i motionen om datalagring
              och tillkännager detta för regeringen.
            </item>
            <item xml:id="i-Y1WzjLEFSoUpCHyvHNkeo5">
              Riksdagen ställer sig bakom det som anförs i motionen om förordningen
              om en europeisk kust- och gränsbevakning och tillkännager detta
              för regeringen.
            </item>
            <item xml:id="i-6A7t4j4MYtwuGHFKMkBVGT">
              Riksdagen ställer sig bakom det som anförs i motionen om Europeiska
              åklagarmyndigheten (Eppo) och tillkännager detta för regeringen.
            </item>
            <item xml:id="i-YbaRpwGjmnj7NvnN984aRe">
              Riksdagen ställer sig bakom det som anförs i motionen om alternativ
              till frihetsberövanden och tillkännager detta för regeringen.
            </item>
            <item xml:id="i-BeYCsf8d9jeS7ieDZvSZZg">
              Riksdagen ställer sig bakom det som anförs i motionen om fungerande
              asylsystem och tillkännager detta för regeringen.
            </item>
            <item xml:id="i-B3YKnxhxhCWAGQ41Dvd4kw">
              Riksdagen ställer sig bakom det som anförs i motionen om förbättrat
              samarbete inom återvändandearbetet och tillkännager detta för
              regeringen.
            </item>
            <item xml:id="i-KbK2oJ3YF4hw1uCxJdZzhH">
              Riksdagen ställer sig bakom det som anförs i motionen om att
              stärka EU:s yttre gränser och tillkännager detta för regeringen.
            </item>
            <item xml:id="i-FH1Z7m3dbLomg3uLMewx5G">
              Riksdagen ställer sig bakom det som anförs i motionen om sysselsättnings-
              och socialpolitik på EU-nivå och tillkännager detta för regeringen.
            </item>
            <item xml:id="i-NkfKoZNBUA4tpe4ySZ8xZD">
              Riksdagen ställer sig bakom det som anförs i motionen om jämställdhetspolitik
              på EU-nivå och tillkännager detta för regeringen.
            </item>
            <item xml:id="i-6SMvs5zf7uqzqvWSfbRFbj">
              Riksdagen ställer sig bakom det som anförs i motionen om införandet
              av direktivet om balans mellan arbete och privatliv och tillkännager
              detta för regeringen.
            </item>
            <item xml:id="i-A6LVhXXpLbqQZZkPDkEigv">
              Riksdagen ställer sig bakom det som anförs i motionen om att
              varje enskild medlemsstat bör få utveckla och uppdatera sina egna
              sociala trygghetssystem även när det gäller antimikrobiell resistens
              och tillkännager detta för regeringen.
            </item>
            <item xml:id="i-7Z93nF2bSthUtUdAysc3qR">
              Riksdagen ställer sig bakom det som anförs i motionen om europeisk
              konkurrenskraft och tillkännager detta för regeringen.
            </item>
            <item xml:id="i-7TCm6dFMyVwZzknh7zU99P">
              Riksdagen ställer sig bakom det som anförs i motionen om Horisont
              Europa och tillkännager detta för regeringen.
            </item>
            <item xml:id="i-Xu1MewFo3XsU4ihSARLjbt">
              Riksdagen ställer sig bakom det som anförs i motionen om Fonden
              för ett sammanlänkat Europa och tillkännager detta för regeringen.
            </item>
            <item xml:id="i-Zu8MtXArwXFQeTboUt22j">
              Riksdagen ställer sig bakom det som anförs i motionen om påskyndat
              förverkligande av det transeuropeiska transportnätet Smart TEN-T
              och tillkännager detta för regeringen.
            </item>
            <item xml:id="i-Lq6BXJqqckBf4UzNQo3Yd7">
              Riksdagen ställer sig bakom det som anförs i motionen om energiunionen
              och tillkännager detta för regeringen.
            </item>
            <item xml:id="i-4YM5W8XveXVd8LVKi6EPAj">
              Riksdagen ställer sig bakom det som anförs i motionen om energiförsörjningstrygghet
              och tillkännager detta för regeringen.
            </item>
            <item xml:id="i-Mhkv8yeb2Sddzgu1SfzbSA">
              Riksdagen ställer sig bakom det som anförs i motionen om EU:s
              gemensamma jordbrukspolitik och tillkännager detta för regeringen.
            </item>
            <item xml:id="i-7jD5gBdidqbTeT15fRBVD5">
              Riksdagen ställer sig bakom det som anförs i motionen om att
              fiskeripolitiken är en mellanstatlig angelägenhet som bör hanteras
              på EU-nivå och tillkännager detta för regeringen.
            </item>
            <item xml:id="i-3zfrhsPRBmdSChz2MaZAMT">
              Riksdagen ställer sig bakom det som anförs i motionen om djurskydd
              och livsmedel och tillkännager detta för regeringen.
            </item>
            <item xml:id="i-5iwRmXQSGVmTpT5N1bYh3P">
              Riksdagen ställer sig bakom det som anförs i motionen om skogsbruk
              och tillkännager detta för regeringen.
            </item>
            <item xml:id="i-K6FzGGmT6oarZJAi8HJVjX">
              Riksdagen ställer sig bakom det som anförs i motionen om viltvård
              och tillkännager detta för regeringen.
            </item>
            <item xml:id="i-8Cy34BWUrT1uv6NW98nkm4">
              Riksdagen ställer sig bakom det som anförs i motionen om att
              klimatpolitiken bör ha ett globalt perspektiv och tillkännager
              detta för regeringen.
            </item>
            <item xml:id="i-S9PfdZJYKuA9wtud3aHL2y">
              Riksdagen ställer sig bakom det som anförs i motionen om Parisavtalet
              och dess genomförande och tillkännager detta för regeringen.
            </item>
            <item xml:id="i-Ftug4AxxKWgkpz4HgtEbSa">
              Riksdagen ställer sig bakom det som anförs i motionen om EU:s
              utsläppshandelssystem och tillkännager detta för regeringen.
            </item>
            <item xml:id="i-5gf6NW5uQoZp965xPNzaMC">
              Riksdagen ställer sig bakom det som anförs i motionen om avfallshantering
              och tillkännager detta för regeringen.
            </item>
            <item xml:id="i-XQ2Syvvbr353RUeTDGLKHU">
              Riksdagen ställer sig bakom det som anförs i motionen om att
              verka för att avveckla Erasmus plus och tillkännager detta för
              regeringen.
            </item>
            <item xml:id="i-9ugAty6dsFaexiRSYiFdGr">
              Riksdagen ställer sig bakom det som anförs i motionen om att
              ungdomspolitiken är en nationell angelägenhet och att den europeiska
              ungdomspolitiken inte bör ha som mål att få ungdomar att knyta
              an bättre till EU-projektet och tillkännager detta för regeringen.
            </item>
            <item xml:id="i-WJbkNZt5LeqAiWggZGUapQ">
              Riksdagen ställer sig bakom det som anförs i motionen om att
              det inte bör ske någon harmonisering på kulturområdet inom EU
              och att kulturpolitiken även i fortsättningen ska vara en nationell
              angelägenhet och tillkännager detta för regeringen.
            </item>
          </list>
        </div>
        <div xml:id="i-HXS6myVaGANtFKLUo8CCRL" type="motContent">
          <head xml:id="i-HWeLQGfNmHaYJnnoiAQKeW" type="h1">
            Del 1 Den övergripande utvecklingen i EU
          </head>
          <p xml:id="i-P99YrNurtvCqjqi6V4roDW">
            Sedan de svenska medborgarna fick chansen att rösta för Sveriges
            EU-anslutning har unionen förändrats väsentligt. Makt över allt
            fler politikområden har flyttats från svenska folkvalda till EU:s
            fler än 50 000 byråkrater och politiska högdjur i Bryssel. Med
            Lissabonfördragets ikraftträdande försvagades medlemsstaternas
            självbestämmande, och unionens utgifter har skenat. Varje svensk
            betalar nu i genomsnitt ungefär 2 700 kronor årligen till EU mer
            än hon får tillbaka och kostnaderna väntas öka drastiskt kommande
            år. EU påverkar samtidigt mer än hälften av alla kommunala och
            regionala beslut och en väsentlig andel av de nationella lag­stiftningsärendena.
            Under tiden är den politiska ambitionen i Bryssel tydlig: att
            begränsa det nationella självbestämmandet ytterligare.
          </p>
          <p xml:id="i-PtQ1XzxBYJvbrw8wG8Knwj">
            Inom ramen för den sociala pelaren väntas EU på sikt lägga förslag
            om att ta över ansvaret för flera av de områden som är förknippade
            med välfärdsstaten. Samtidigt har EU gång på gång visat sig vara
            oförmöget att hantera de mest väsentliga uppgifterna inom ramen
            för sitt åtagande. När den globala finanskrisen slog till 2007
            drabbades de länder värst som anslutit sig till det allra tätaste
            finanspolitiska samarbetet, medan länder som likt Sverige stod
            utanför klarade sig bättre. När migrationsströmmarna eskalerade
            under förra mandatperioden klarade EU varken av att skydda sina
            yttre gränser från illegal forcering eller att upprätthålla de
            regler för asylhantering som man satt att gälla inom EU.
          </p>
          <p xml:id="i-Rt6Jr5pCgvZvynKdR31tNN">
            I takt med att EU utvidgats till att omfatta fler länder med
            alltmer skilda ekonomiska, politiska och kulturella förutsättningar
            har också den fria rörligheten i allt högre grad kommit att ifrågasättas.
            Resultatet är ett EU som blivit alltmer polariserat.
          </p>
          <p xml:id="i-4AVJkKfGxgMZz7das9hLyX">
            När EU prövas av nya kriser i och med territoriella provokationer
            från Turkiet och den nya virussmittan som stängt ned stora delar
            av Europa och satt stora delar av EU-regelverket på undantag,
            är det uppenbart att EU saknar nationalstatens samman­hållning,
            intressegemenskap och kraft att på ett effektivt sätt lösa kriser.
          </p>
          <p xml:id="i-6Aefbw41brR76vHGPa5XZD">
            När Storbritannien nu lämnat EU är det viktigt att den bestående
            unionen bryter EU-byråkratins utopi om att sudda ut nationalstaterna
            och i stället fokuserar på ett fungerande europeiskt samarbete
            som vilar på tanken om ömsesidigt benefikt utbyte, handel och
            säkerhetssamarbete. För ett litet land som Sverige är den fria
            handeln på den inre marknaden av central betydelse, liksom på
            den externa marknaden, där EU som en global aktör genom handelsavtal
            är en viktig nyckel. I en allt rörligare värld är det också viktigare
            med gemensamma normer och samarbeten vad gäller gränsöverskridande
            situationer och utmaningar. Då måste samarbetet drastiskt ändra
            inriktning. I stället för att fördjupa unionen på fler politikområden
            måste EU i högre utsträckning visa respekt för de olikheter som
            finns inom unionen. Sverigedemokraterna vill verka för ett nytt
            EU-fördrag där medlemsstaterna återfår självbestämmande och EU:s
            formella makt begränsas till det mest grundläggande. Intresset
            av att värna subsidiaritetsprincipen – att beslut ska fattas så
            nära medborgarna som möjligt – måste sättas före politiska självändamål.
            En förutsättning för att återbygga folkligt förtroende för unionen
            och den fria rörligheten är också att den yttre gränsen stängs
            för irreguljär migration, att samarbetet mot gränsöverskridande
            brottslighet, religiös extremism och terrorism stärks samt att
            EU-institutionerna demokratiseras.
          </p>
          <head xml:id="i-LkGjkwga85NHAgWCthMikS" type="h1">
            Del 2 Rådet för allmänna frågor
          </head>
          <p xml:id="i-7iUomnsaEorQnWhv49zYKf">
            EU:s budget måste minskas. Sverige är en av de största nettobetalarna
            till EU, men prognoser och förslag innebär att avgiften i nästa
            långtidsbudget kan komma att öka väsentligt ytterligare. I ett
            läge där svenska kommuner tvingas till besparingar, där sjukvården
            under lång tid underdimensionerats och där behoven i den allmänna
            väl­färden är omfattande – inte minst i spåren av migrationskrisen
            – är det omöjligt för Sverigedemokraterna att acceptera en höjd
            avgift till EU. Den ännu oöverskådliga ekonomiska effekten av
            det nya coronaviruset gör därtill att högre utgifter för EU-samarbetet
            inte är möjligt att prioritera.
          </p>
          <p xml:id="i-AfQjG1mJAP85obNJrceEfH">
            Sverigedemokraterna ser positivt på den enighet svenska partier
            uppvisat kring budgetrestriktivitet. Det är nu viktigt att regeringen
            håller fast vid de instruktioner som getts av riksdagen. Att hålla
            nere utgifterna bör vara den avgörande prioriteten inom ramen
            för de fortsatta förhandlingarna. Regeringen har i förhandlingarna
            velat knyta medlemsstaternas möjligheter att få del av EU-gemensamma
            satsningar till en extensiv migrationspolitik. Sverigedemokraterna
            anser att det är viktigt att inte påtvinga medlemsstaterna en
            vidlyftig migrationspolitik och befarar att en sådan hållning
            riskerar att ytterligare polarisera EU. Sverigedemokraterna har
            därför återkommande arbetat för att migrationspolitiska ställningstaganden
            ska separeras från diskussionen om den fleråriga budgetramen.
          </p>
          <p xml:id="i-BDZxs6L7YWfVj5W3B2Qpim">
            Den snabba utvidgningen av EU till länder som ligger långt under
            EU:s genomsnittliga inkomstnivå har ökat den finansiella EU-bördan
            för rikare medlems­länder som Sverige. Genom strukturfonderna
            får ekonomiskt välutvecklade länder finansiera de alltmer långtgående
            EU-reformerna, vilket bidrar till de nu skenande kostnaderna.
            Utvidgningen har också inneburit påfrestningar i andra avseenden.
            Social turism, lönedumpning, eskalerande gränsöverskridande brottslighet
            och en urholkning av den svenska modellen går direkt att koppla
            till en alltför snabb utvidgningsprocess. Sverigedemokraterna
            anser att det är viktigt att lära av tidigare erfarenheter. Unionen
            är i dag inte kapabel att ta in fler medlemmar som ekonomiskt
            riskerar att ytterligare för­värra befintliga problem, eller vars
            förmåga att upprätthålla sina gränser kan ifråga­sättas. För att
            stärka utvecklingen för länder i EU:s närhet bör EU verka för
            förbättrat utbyte av handel. Sverige bör också verka för att s.k.
            anslutningsbistånd inte utgår till kandidatländer. Det är viktigt
            att kandidatländer i stället klarar av att nå upp till EU:s samtliga
            kriterier av egen förmåga.
          </p>
          <p xml:id="i-EAaykg1GazyBz5UVa8Vj98">
            Under 2019 och därefter har Turkiets provokationer mot EU:s yttre
            gränser ökat. Det stöd och bistånd som för närvarande riktas till
            Turkiet som stat eller dess myndigheter, både för svensk del och
            sådant som förmedlas via EU eller dess medlemsstater, bör om­gående
            upphöra. Ifrågavarande medel bör nu omriktas till att motverka
            effekterna av Turkiets agerande, t.ex. genom Frontex eller nationella
            skyddsåtgärder som vidtas vid gränsen till Turkiet.
          </p>
          <head xml:id="i-6gb9Esc3ZPX31L3n5k2v6Y" type="h1">
            Del 3 EU:s förbindelser med omvärlden
          </head>
          <head xml:id="i-YbtSSA3p2HGGSQ82HUfHD9" type="h2">
            EU:s utrikestjänst
          </head>
          <p xml:id="i-AUtuQwGJr29u54crkZTdQe">
            Sverigedemokraterna kan inte ställa sig bakom att den utrikespolitiska
            kompetensen helt ska förflyttas från nationell nivå till EU:s
            överstatlighet. Vi kan instämma i mervärdet i en gemensam EU-linje
            i viktiga frågor så länge det görs med konsensus mellan medlemsstaterna
            och varje medlemsstat också fortsatt har en frihet att föra sin
            egen utrikespolitik i enlighet med sina intressen. Vi ser däremot
            inte behovet av en särskild utrikestjänst och utrikesrepresentant
            för EU. Med hänvisning till detta är det vår uppfattning att Europeiska
            utrikestjänsten bör avvecklas.
          </p>
          <head xml:id="i-DfT8m14m2uMsoh4Edpmcei" type="h2">
            Gemensamma säkerhets- och försvarspolitiken
          </head>
          <p xml:id="i-LU3s3qsdGp7sJegriEJPyK">
            Sverigedemokraterna ser med oro på att Europeiska rådet vill
            driva EU till en alltmer sammanvävd militär organisation. När
            ett alltmer överstatligt EU beslutar om militära insatser där
            riksdagens inflytande är begränsat innebär det i praktiken att
            Sverige är med i en militär allians. Därför menar Sverigedemokraterna
            att regeringen inom EU ska verka för en linje där säkerhets- och
            försvarspolitik ska vara ett ansvar för respektive medlemsland,
            samt motverka en inriktning som går mot en sammanvävd militär
            organisation. Om samarbete i stora frågor är nödvändigt ska det
            ske på mellanstatlig basis. Utöver detta menar vi att det är ett
            oundgängligt behov för det svenska försvarets framtida utveckling
            att ha tillgång till en tekniskt välutvecklad försvarsindustri
            med bred kompetens. Ett bra exempel på samarbete som kan gynna
            svensk försvarsindustri, såvida tredjelandsproblematiken löses,
            är Pesco, som vi stöder. En svensk myndighet som upphandlar försvarsmateriel
            bör använda undantagsregeln i artikel 346 i EUF-fördraget på liknande
            sätt som andra medlemsländer som har en viktig försvarsindustri.
            Regeringen bör därför upprätthålla en linje som håller fast vid
            möjligheten att ta sådana hänsyn om ett medlemslands säkerhetsintressen
            står på spel. Detta är nödvändigt om vi vill att försörjningstryggheten
            ska genomsyra försvarsmaterielförsörjningen av vår försvarsmakt.
          </p>
          <head xml:id="i-6j8Q5TaeS8xJ7cLisUvEGu" type="h2">
            EU som aktör i FN
          </head>
          <p xml:id="i-WZkHAQwP1wk6sNeYJqo42k">
            EU:s arbete inom FN regleras av resolution 65/276 av den 11 maj
            2011, och resolutionen bygger vidare på resolution 3208 av den
            11 oktober 1974 som gav den europeiska ekonomiska gemenskapen
            observatörsstatus i FN. Resolutionen från 2011 ger EU:s institutioner
            rätt att föra unionens talan i FN, i stället för representanter
            från EU:s ordförandeland. 2011 års resolution ger också EU:s institutioner,
            även då den under­stryker att EU inte är en medlemsstat, långtgående
            rätt att agera som en sådan. Sverigedemokraterna kan inte ställa
            sig bakom detta, då partiet ser det som ett steg i utvecklingen
            mot ett federalistiskt EU som har som slutgiltigt mål att ersätta
            medlems­staternas representation i FN. Sverigedemokraterna är
            av uppfattningen att FN, i och med det viktiga arbete staten Sverige
            historiskt bidragit med, kommer att gå miste om en betydelsefull
            röst. EU är inte en stat, och Sverigedemokraterna motsätter sig
            kraftigt en utveckling mot att fallet blir så. Sverigedemokraterna
            anser därför att regeringen bör verka för att EU:s förstärkta
            rätt att föra talan i FN upphävs alternativt begränsas för att
            inte inskränka på medlemsstaternas rätt att framföra åsikter i
            FN.
          </p>
          <head xml:id="i-DtefC6yjnBDpGeCBYbYMQ2" type="h2">
            Turkiet
          </head>
          <p xml:id="i-DTSXCxARKQcVib9Pz8BiDd">
            Sverigedemokraterna anser att riktade sanktioner mot Turkiets
            ledarskap är ett mer proportionellt och ändamålsenligt sätt att
            bemöta Turkiets utpressningstaktik och utnyttjande av migranter.
            De europeiska länderna har tillsammans ett utmärkt för­handlingsläge
            med Turkiet, och en tuff linje i kombination med hot om sanktioner
            skulle sannolikt få landet att bli mer lyhört. Regeringen bör
            tydligt verka för att Turkiet upphör att driva migranter mot Europa
            och i stället respekterar dessa människors rätt att söka asyl
            i Turkiet, enligt principen om första säkra land. Regeringen bör
            även driva krav på att Turkiet ratificerar FN:s flyktingkonvention
            utan geografiska begränsningar, börjar prestera enligt det befintliga
            bilaterala återvändandeavtalet med Grekland samt tar kontroll
            över sina gränser och bekämpar den illegala flyktingsmugglingen
            på turkisk mark. Vi ser mycket allvarligt på att EU i praktiken
            gjort sig beroende av Turkiet för att hantera flyktingfrågan,
            samtidigt som Turkiet bryter mot internationell rätt och skapar
            instabilitet i Mellanöstern. Vidare är det oerhört oroande att
            landet använder sin militär för att understödja hårdföra islamistgrupper
            i Syrien och därmed förhindrar såväl efterlängtad fred i Syrien
            som autonomi och självstyre för de sekulära, demokratiska och
            mer västorienterade kurderna. Det stöd och bistånd som för närvarande
            riktas till Turkiet som stat eller dess myndigheter, både för
            svensk del och sådant som förmedlas via EU eller dess medlemsstater,
            bör omgående upphöra. Ifrågavarande medel bör nu riktas om till
            att motverka effekterna av Turkiets provokationer, t.ex. genom
            Frontex eller nationella skyddsåtgärder som vidtas av Grekland.
          </p>
          <head xml:id="i-7RZKGWgowzDscDLsBcEjic" type="h2">
            Civilskyddsmekanismen
          </head>
          <p xml:id="i-B7LcbNenxPHkt2kYqqTeXU">
            Vi har under en längre tid sett behovet av att utveckla det svenska
            civilförsvaret, vilket inte minst gäller brandförsvaret efter
            de senaste åren med svåra skogsbränder. Vi vill dock vara tydliga
            med att vi inte anser att detta organiseras bäst på EU-nivå, då
            det är olämpligt med ytterligare maktförskjutning till Bryssel.
            En risk med att lägga detta ansvar på EU-nivå är att det fortsätter
            att utvecklas till en ny EU-myndighet. En annan risk är att Sverige
            inte självt bygger upp de resurser som krävs för att hantera kriser
            nationellt eller för den delen bistå andra nationer. Det är vanskligt
            att förlita sig på andra aktörers goda vilja, och Sveriges riksdag
            och regering har en skyldighet gentemot folket att tillgodose
            att ett adekvat brand- och civilförsvar existerar.
          </p>
          <head xml:id="i-YSn6q5o6ouHbKR58tkjsBM" type="h2">
            Konsulär beredskap
          </head>
          <p xml:id="i-8zqYwRRHFWU2aXywYCougu">
            EU:s alltmer fördjupade samarbete i konsulära frågor har visserligen
            medfört vissa fördelar. Det är dock värt att komma ihåg att ett
            av de mest grundläggande känne­tecknen för en suverän stat är
            möjligheten att upprätthålla egna diplomatiska representationer,
            och den konsulära frågan kan inte isoleras från detta. Det är
            därför enligt vår mening så att vi bör se konsulära frågor som
            en fråga där Sveriges och de övriga medlemsstaternas nationella
            kompetens strikt värnas och där regeringen motverkar att det konsulära
            samarbetet går mot en gemensam EU-representation. Vi motsätter
            oss därför det direktiv som formaliserar det konsulära samarbetet.
          </p>
          <head xml:id="i-HF9LZ7UuQM28ENWQBEuVty" type="h2">
            Den gemensamma handelspolitiken
          </head>
          <p xml:id="i-9KSFTxEdsLaXALsXH9Q4wn">
            Sverigedemokraterna anser att Sverige inom såväl EU som internationella
            forum, såsom WTO, ska verka för en öppen och fri handel. Vi instämmer
            även i uppfattningen att ökad handel ger ökad tillväxt som i sin
            tur skapar bättre ekonomiska förutsättningar för länder och deras
            medborgare. Liksom tidigare sluter vi även upp bakom uppfattningen
            att frihandel kan vara en välståndsskapande kraft för såväl fattiga
            som mer utvecklade länder. Att värna principen om frihandel är
            därför både ett globalt och ett svenskt intresse. Även andra intressen
            än rent ekonomiska bör kunna beaktas inom handels­politiken; vi
            ska t.ex. kunna ställa motsvarande krav på djuretik på de animaliska
            produkter vi importerar som på de inhemskt producerade produkterna.
            Vi ser även vikten av att handelsavtal ska innefatta bl.a. CSR
            och miljöaspekter där prioriteringen ligger i ett minskat koldioxidläckage.
            Sverigedemokraterna anser att subventioner, såsom EU:s exportbidrag,
            som är direkt skadliga för utvecklingsländernas självförsörjningsgrad
            ska avskaffas.
          </p>
          <head xml:id="i-PJRrD4N5PDaNHivvduFu7A" type="h2">
            Den externa investeringsplanen
          </head>
          <p xml:id="i-J9nuoBUP634TviZmKEomAv">
            Sverigedemokraterna motsätter sig inrättandet av ytterligare
            investeringsfonder som EFSD eftersom detta kommer att ytterligare
            expandera EU:s utgifter till tveksam nytta.
          </p>
          <head xml:id="i-4K4UbjXWKvwcYKGKGUkGeL" type="h2">
            EU:s bilaterala och regionala förbindelser
          </head>
          <p xml:id="i-CTEhCAEP5GiFdiRxSGMpgQ">
            Sverigedemokraterna anser att regeringen bör arbeta för ett mellanstatligt
            samarbete mellan fria självständiga stater samt en renodlad frihandelszon
            som utvidgas genom frihandelsavtal med utomstående stater i stället
            för upptagande av ytterligare medlems­stater. Vi anser det vara
            av stor vikt att EU upprätthåller goda relationer och handels­förbindelser
            med grannskapet. Vi anser det vidare vara viktigt att värna varje
            lands rätt till territoriell integritet och suveränitet samt möjlighet
            att genomföra fria val utan påtryckningar från utomstående parter.
            Om associeringsavtal ändå ska tecknas anser vi att kraven måste
            skärpas. Det räcker inte med ett samarbete efter ett genomfört
            avtal, utan vi vill se tydligare reformer och uppfyllda krav innan
            avtal ingås om bl.a. arbete mot korruption och organiserad brottslighet,
            fungerande rättsstat, fungerande gräns­kontroller, säkerhet, demokrati
            och mänskliga rättigheter. Sveriges linje i frågan bör vara att
            verka för svensk karens vad gäller visumfrihet.
          </p>
          <head xml:id="i-QjZFEnx2oUWyj2WKhN3HZL" type="h2">
            Ryssland
          </head>
          <p xml:id="i-CnoZS6dNLvqikZbKcqUUns">
            Det är tydligt att Rysslands agerande strider mot internationell
            rätt samt kränker Ukrainas territoriella integritet vad gäller
            agerandet både på Krim och i de östliga delarna av Ukraina. Det
            kan nu inte råda några tvivel om att Ryssland på många olika sätt
            stöder separatistgrupper och även är direkt militärt involverat
            i landet. Utifrån vår principiella utgångspunkt att värna alla
            staters suveränitet, självbestämmande och territoriella integritet
            är vi kritiska till den överstatliga inriktningen inom EU, och
            med samma utgångspunkt är vi naturligtvis ännu mer kritiska till
            Rysslands stormaktsfasoner som dessutom utgör ett säkerhetspolitiskt
            hot i vårt närområde. Sverigedemokraterna ställer sig positiva
            till EU:s starka reaktion mot Rysslands agerande på Krim och i
            östra Ukraina. Sverigedemokraterna ställde sig bakom avbrytandet
            av förhandlingarna om det nya samarbetsavtalet med Ryssland och
            avtalet om förhandlingsprocessen om viseringsfrihet, och partiet
            stöder ett fortsatt fryst förhandlingsläge.
          </p>
          <p xml:id="i-7LdRKAH9YHBz2KsrWkJzSD">
            Sverigedemokraterna anser liksom regeringen att ämnen som mänskliga
            rättigheter och demokrati fortsatt bör ha en framträdande ställning
            då samtal förs mellan EU och Ryssland. Sverigedemokraterna står
            bakom det paket av sanktioner som EU infört mot Ryssland hittills
            och anser att EU bör verka för att göra sig oberoende från rysk
            energi. Det är viktigt att Sverige står fast när andra EU-länder
            börjar vackla i frågan om sanktioner gentemot Ryssland. För att
            sanktionerna ska ge största möjliga effekt uppmanar Sverigedemokraterna
            även regeringen att i EU arbeta för en tydlig utvärdering och
            uppföljning av sanktionernas effekter och eventuella tillkorta­kommanden.
          </p>
          <head xml:id="i-CrhkGe37kcP9REE6m7gEoB" type="h2">
            Fredsprocessen i Mellanöstern
          </head>
          <p xml:id="i-X7du52BEjbyRTrZZKRkuaJ">
            Sverigedemokraterna anser att målet med EU:s Mellanösternpolitik
            bör vara en varaktig fred där båda parter kan leva i fred och
            säkerhet. Sverigedemokraterna ser det som omöjligt att Hamas kan
            bli en del av en sådan långsiktig lösning. Hamas är en terror­organisation
            som vill förinta staten Israel och det judiska folket och som
            sedan 2005 har skjutit tusentals raketer mot Israel. Inget folk
            ska behöva acceptera att leva under sådana förhållanden, och Sverigedemokraterna
            efterlyser här ett mycket starkare ställnings­tagande från EU.
            Sverigedemokraterna anser att Sverige inom EU ska verka för att
            en regeringsbildning där Hamas ingår inte ska anses vara legitim.
            Sverigedemokraternas förtroende för al-Fatah och den palestinska
            myndigheten (PA) är lågt, då de bidrar till att sprida antisemitisk
            propaganda och uppvigling till våldsbrott och avlönar terrorister
            och mördare, och krav bör ställas för att myndigheten ska erhålla
            stöd från EU som anförts tidigare i fråga om bistånd.
          </p>
          <head xml:id="i-NYudsUfuBdQRu2FqTJXz3z" type="h2">
            Syrien och Irak
          </head>
          <p xml:id="i-PRdAeXwnzc3L2FcZ2V4bDF">
            De fruktansvärda inbördeskrigen i Syrien och Irak har varit särskilt
            förödande för olika minoriteter. IS härjningar förvärrade situationen
            ytterligare, och efter att de grupper som av terrorsekten ansetts
            vara otrogna dödats eller fördrivits från sina hem påbörjade man
            ett folkmord och en förintelse av oersättliga förhistoriska kulturarv.
            Förenta nationernas expert på minoritetsfrågor har betecknat utvecklingen
            för områdets minoriteter som förödande och oåterkallelig. Både
            Europaparlamentet och den amerikanska senaten har erkänt händelserna
            i området som folkmord, vilket vi välkomnar. Irak är en problem­atisk
            statsbildning då landet innefattar ett flertal religiösa och etniska
            minoriteter som visar på uppenbara svårigheter att samexistera
            fredligt. Nineveslätten var historiskt en del av det assyriska
            kungariket, och kristna och andra minoriteter har under lång tid
            utgjort en majoritet i området. Dessa grupper kräver att området
            ska få långtgående autonomi inom den irakiska statsbildningen.
            Kurderna har länge haft en varierande men betydande grad av självstyre
            inom Irak. I dagens instabila situation har kurderna uppvisat
            förmåga att försvara de områden som de anser tillhör dem. Kurderna
            har, jämfört med andra minoriteter i området, visat stor vilja
            till demokratisk utveckling. Kurderna har även visat ett engagemang
            för MR då de gett skydd åt andra minoriteter som drabbats av IS
            framfart. Sverigedemokraterna stöder utökad autonomi och själv­ständighet
            för såväl kurder som kristna. Sverigedemokraterna anser att regeringen
            bör verka för att uppmärksamma de humanitära och kulturella värden
            som håller på att gå förlorade i inbördeskrigens Syrien och Irak
            samt visa sitt tydliga stöd för utsatta minoriteter i området.
            Vidare bör regeringen verka för att öka de humanitära insatserna
            i konfliktområdena, och vi välkomnar att så i viss mån skett även
            om skalan fortfarande är otillräcklig. Eftersom behoven är närmast
            gränslösa är det också viktigt att pengarna används så effektivt
            som möjligt.
          </p>
          <head xml:id="i-MKhiPzHqM62Dqpt419Ta6p" type="h1">
            Del 4 Ekonomiska och finansiella frågor
          </head>
          <head xml:id="i-47pL9HvrQZK3xhmPw4ZRwA" type="h2">
            Makrofinansiellt stöd till länder utanför EU
          </head>
          <p xml:id="i-2cH3JY3bRbwkrkoFKRfixq">
            Sverigedemokraterna förhåller sig kritiskt till EU:s makrofinansiella
            stöd till länder som inte är medlemmar i unionen, i synnerhet
            vad gäller länder som tydligt har visat sig vara inkapabla att
            hantera sina egna statliga finanser. Sverigedemokraterna anser
            därmed att kommande planerade utbetalningar till utomstående länder
            ska dras in och återföras till medlemsländerna. Utöver detta vill
            vi framhäva vikten av att i framtiden låta medlems­länderna enskilt
            bestämma om de är beredda att erbjuda lån och stöd till krisande
            ekonomier.
          </p>
          <head xml:id="i-SWN8gSYzWbdc8aP4jZcYDA" type="h2">
            Nationell suveränitet i skattepolitiken
          </head>
          <p xml:id="i-VVoXee8ZwpyoF2znXreguN">
            Sverigedemokraternas grundläggande inställning är att skattepolitik
            är en nationell angelägenhet. De högt tilltagna EU-avgifterna
            – ett stort problem för en nettobidrags­givare som Sverige – är
            problematiska, men lösningen är inte att ge EU rätten att direktbeskatta
            medlemmarnas ekonomier. Även skatter som initialt kan uppfattas
            som låga och väl fördelade över unionen kan på sikt utvecklas
            till något helt annat som enskilda medlemsländer förlorar kontrollen
            över. Denna beskattning skulle dessutom läggas ovanpå nationell
            beskattning och EU-avgifter.
          </p>
          <p xml:id="i-UbQW3Qpb79UNAJ2zQSZBPG">
            Sverigedemokraterna vill alltså höja ett varningens finger och
            hålla ett vakande öga på de nu pågående förändringsprocesserna
            inom EU. I samband med implementering av förordningar, direktiv
            och andra regelverk som EU återkommande lägger förslag om, finns
            en risk att man indirekt skapar överstatliga strukturer som i
            förlängningen innebär att beskattningsrätten successivt flyttas
            över till EU-nivå.
          </p>
          <p xml:id="i-VnPMSvGULmimgZzkMVvVtV">
            Redan i dag kan man se hur EU har instiftat skattedirektiv på
            flertalet områden. Dessa innebär begränsningar för Sveriges möjligheter
            att fritt kunna utforma en egen skattepolitik anpassad efter svenska
            förhållanden. Denna process bör alltså hållas tillbaka och alternativet
            är att EU drar åt svångremmen på utgiftssidan.
          </p>
          <head xml:id="i-MZpkzVQj1DH8KuJzJQ5sXY" type="h2">
            Bolagsbeskattning
          </head>
          <p xml:id="i-YGuYquRJLRnHLeujMxqus5">
            Det är positivt att europeiska regelverk gällande bolagsskatt
            i huvudsak riktar in sig på de större bolagskoncernerna och att
            regelverken ska vara av frivillig karaktär för mindre bolag. I
            de fall där syftet med åtgärder på bolagsskatteområdet implementeras
            med BEPS-ramverket som grund för att minska skatteundandragande
            är detta en god sak. Därmed inte sagt att EU bör konstruera egna
            bolagsskattesystem än de globala ramverken.
          </p>
          <head xml:id="i-2DBMMFrn8ceiJZ1x3EcqFY" type="h2">
            Beskattning av den digitala ekonomin
          </head>
          <p xml:id="i-WzMXn8da4g3jSHkYPEQXDP">
            Den senaste tiden har förslag lagts fram om att införa särskilda
            skatter på digitala verksamheter. Skatt på digitala tjänster är
            redan verklighet i Frankrike, vilket sannolikt hänger ihop med
            den franska presidentens ambitioner att bygga ett federalt EU
            med nya skatteintäkter till unionens budget. Sverigedemokraterna
            är mycket kritiska till den här utvecklingen av två skäl. Dels
            vill vi inte se att unionen får beskattningsrätt avseende digitala
            verksamheter, dels menar vi att digitala skatter kommer att leda
            till att vissa it-företag med verksamhet i både Sverige och andra
            europeiska länder kommer att över­väga att förlägga sina verksamheter
            till andra världsdelar i stället, exempelvis Nord­amerika och
            Asien. Det skulle sannolikt leda till att vi i onödan förlorar
            skatteintäkter, it-talanger och arbetstillfällen.
          </p>
          <head xml:id="i-GwYpcRpaXJnfEu1Aw2hCs5" type="h2">
            Mervärdesbeskattning
          </head>
          <p xml:id="i-QYQhzi4nYtUjJF5oiNxkFh">
            EU avser att vidareutveckla ett eget EU-ramverk för mervärdesbeskattning.
            Sedan en längre tid finns EU:s mervärdesskattedirektiv i vilket
            en rad unionsgemensamma principer finns uppställda, exempelvis
            undantaget om mervärdesskatt och nedsatta procentsatser. Med utgångspunkt
            från detta direktiv har EU-kommissionen för avsikt att ta nästa
            steg och har tagit fram en handlingsplan för mervärdesskatt inom
            EU, för vilket man presenterat flera alternativ. De två varianterna
            som står längst ifrån varandra är
          </p>
          <p xml:id="i-5m6HaNHyQEgFZXEHyfEB28">
            antingen att införa en federal EU-moms som är lika för alla medlemsländer.
            Den modell som finns i andra änden innebär motsatt att mervärdesskattedirektivets
            om­fattning ska förenklas och maximal frihet ska råda för medlemsländerna
            att själva fatta egna beslut om mervärdesskatt. I alternativet
            med en enhetlig EU-moms får alla medlemsländerna naturligtvis
            yttra sina åsikter i enskilda frågor, men vi räknar med att EU
            alltid kommer att ha det slutgiltiga avgörandet.
          </p>
          <p xml:id="i-Rvbg6ARYkGKq989rjsBehz">
            Medlemsländerna ansöker frekvent om undantag från mervärdesskattedirektivet,
            vilket talar för att det sannolikt är mycket svårt att åstadkomma
            ett enhetligt moms­system som alla medlemsländer är nöjda med.
            Sverigedemokraterna är kritiska till mervärdesskattedirektivets
            inflytande över svensk moms, eftersom det interfererar med demokratiska
            nationella processer. Det både försämrar investeringsklimatet
            och skapar orättvisor. Sverigedemokraterna stöder det alternativ
            som skulle ge Sverige och alla andra medlemsländer maximal frihet
            och självbestämmande gällande mervärdes­beskattning. Vi är också
            kritiska till de momsbaserade avgifter som går till EU. Den andel
            av svenska momsintäkter som EU tar från Sverige bör upphöra och
            endast gå till svensk statsbudget. EU bör i stället se över unionens
            kostnader så att de anpassas nedåt efter de minskade intäkterna.
          </p>
          <head xml:id="i-RexvjLKnKdbdLhwjv6ghax" type="h2">
            Momsbedrägerier, skatteförfarande och informationsdelning
          </head>
          <p xml:id="i-7m4LDnP2nt9FyNfaRnqBwm">
            När det gäller mervärdesskatt och de rättsliga aspekterna så
            ser vi det som positivt med ett mellanstatligt administrativt
            samarbete, införande av vissa krav för betaltjänst­leverantörer
            samt införandet av ett centralt elektroniskt system för moms (Cesop)
            för att bättre kunna spåra momsbedrägerier. Sverigedemokraterna
            är därför neutrala och in­vänder inte mot EU:s arbete gällande
            mervärdesskattebedrägerier så länge regelverket upprätthåller
            en mellanstatlig karaktär.
          </p>
          <p xml:id="i-EV1GdNWd4zPhfDQvg6mvtR">
            När det gäller samarbeten på området skatteförfarande och informationsutbyte
            i syfte att implementera OECD-program för bekämpande av skattefusk
            och skatte­undandragande har Sverigedemokraterna hittills inte
            sett några allvarliga brister i de lagda förslagen. Vi är lika
            uppmuntrande till bekämpande av skattebrott oavsett om det sker
            i Sverige, Europa eller Sverige i anslutning till någon annan
            del av världen. Vi ser därför positivt på bl.a. implementeringen
            av Fiscalisprogrammet, som ökar möjlig­heterna att utbyta information
            mellan olika europeiska skattemyndigheter när arbetet gäller att
            motverka skattebrottslighet samt nya krav på informationsskyldighet
            för skatterådgivare. Så länge dessa angreppssätt har mellanstatliga
            former ser vi inga större problem. Däremot säger Sverigedemokraterna
            nej till att inrätta en överstatlig europeisk skattemyndighet.
          </p>
          <head xml:id="i-DVH14Lpr1B4FAdWMWPSUYW" type="h1">
            Del 5 Rättsliga och inrikes frågor
          </head>
          <head xml:id="i-XLL6t76UcmDP9owVZkG5t4" type="h2">
            Datalagring
          </head>
          <p xml:id="i-fTWtEMEzq9PcmDAaVhBQz">
            EU-domstolen framförde år 2016 i den s.k. Tele 2-domen att en
            generell samt odifferentierad lagring av samtliga trafikuppgifter
            såväl som lokaliseringsuppgifter om samtliga abonnenter, registrerade
            användare och elektroniska kommunikationsmedel inte var förenlig
            med EU-rätten. EU-kommissionen har därefter inbjudits att genomföra
            en studie i syfte att se om förutsättningar är för handen avseende
            en framtida EU-rättsakt på området. Det tål att tilläggas att
            man i EU-domstolen hållit förhandling kring datalagring fem gånger.
            Sverige har tillsammans med en rad andra medlemsstater deltagit
            i fyra av målen och inför domstolen argumenterat för att utrymmet
            för datalagring bör kunna utvidgas i förhållande till Tele 2-domen
            och att nationell säkerhet och försvar är frågor som faller utanför
            EU-rättens tillämpningsområde. Sverige­demokraterna delar uppfattningen
            att området för datalagring inte bör vara ett område vilket regleras
            på EU-nivå och menar att Tele 2-domen är ett starkt skäl för att
            påvisa att den nationella suveräniteten bör bevaras på området
            för datalagring.
          </p>
          <head xml:id="i-3bQ6GfxCArwa649QiuKQNU" type="h2">
            Förordning om europeisk gräns- och kustbevakning
          </head>
          <p xml:id="i-Jdp5mA9ZbXg4UyvLJUt32f">
            Gällande den förordning som Europaparlamentet samt rådet antagit
            kring den europeiska gräns- och kustbevakningen välkomnar vi initiativet
            att EU tar den yttre gränsen på allvar, men vi är av uppfattningen
            att förordningen är alldeles för vek. Förordningen innebär en
            europeisk gräns- och kustbevakning med framför allt ett inrättande
            av en stående gränskontrollstyrka om 10 000 personer. Gränskontrollstyrkan
            ska bestå dels av personal anställd direkt av den europeiska gräns-
            och kustbevaknings­byrån, i dag kallad Frontex, dels av lång-
            och korttidssekunderad personal från medlemsstaterna. Förordningen
            ger i mångt och mycket utökade
          </p>
          <p xml:id="i-9hqc1EFEsqC7Js1J52KkfC">
            befogenheter för den europeiska gräns- och kustbevakningen, bl.a.
            kring ett förstärkt återvändandemandat samt att personal i den
            stående gränskontrollstyrkan ska kunna verka som gränspoliser
            i medlemsstaterna med samma befogenheter som den nationella gränspolisen
            i respektive medlemsstat. Sverigedemokraterna är av uppfattningen
            att det finns utrymme för rejäla framsteg, utveckling och större
            krafttag på området.
          </p>
          <head xml:id="i-TV1WoswymXNVL2VrLDbVwn" type="h2">
            En europeisk åklagarmyndighet (Eppo)
          </head>
          <p xml:id="i-FK1W7Tyx2xVTHQ5aE1Cc59">
            I dagsläget har de flesta medlemsstaterna inom EU anslutit sig
            till förordningen om inrättande av en europeisk åklagarmyndighet
            (Eppo) inom det straffrättsliga området. Sverige är ett av de
            länder som inte anslutit sig. De medlemsstater som valt att ansluta
            sig har tillsammans med kommissionen fortsatt arbetet med att
            kunna starta Eppos verksamhet. Regeringen angav i en EU-deklaration
            i november 2019 att regeringen är inställd på att Sverige ska
            ansluta sig till Eppo. Därefter tog regeringen beslut om att utreda
            behovet av samt förslaget om författningsändringar i syfte att
            få igenom en anslutning från Sveriges håll till Eppo. Justitieutskottet
            har tidigare företagit en subsidiaritetsprövning gällande ett
            anslutande med resultatet att utskottet anförde att en anslutning
            inte kunde anses nödvändig. Sverigedemokraterna anser att det
            inte har framkommit skäl nog att ompröva det ställningstagandet,
            i synnerhet då Säkerhets­polisen har uttryckt att det finns risk
            att verksamheten för att bekämpa terrorism för­svåras. Det är
            i synnerhet med tanke på de problem Sverige redan har att bekämpa
            och beivra terroristbrottslighet tämligen olämpligt att ansluta
            sig till Eppo i dagsläget. Med anledning av det ovan anförda bör
            Sverige fortsatt stå utanför den europeiska åklagar­myndigheten
            Eppo.
          </p>
          <head xml:id="i-6sdeeNLap7j1q4qVSNYJNk" type="h2">
            Alternativ till frihetsberövanden
          </head>
          <p xml:id="i-Rsiwex9uKYV4fGwqbNcDzf">
            På EU-nivå förs samtal kring brister i systemet med ömsesidigt
            erkännande som en konsekvens av överbeläggning samt undermåliga
            förhållanden vid frihetsberövanden. EU har härvid berört frågan
            om alternativ till frihetsberövanden. Att det ska åligga EU att
            fatta beslut inom det straffrättsliga området är Sverigedemokraterna
            emot. Sverige­demokraterna är för samarbete på området men vill
            framhålla vikten av den nationella suveräniteten och är därför
            av uppfattningen att EU inte bör besluta kring hur respektive
            land ska sköta sina straffrättsliga angelägenheter.
          </p>
          <head xml:id="i-764ePa1dMG6yjCovg4XMyC" type="h2">
            Asyl, invandring, visering och annan politik som rör rörlighet
            för personer
          </head>
          <p xml:id="i-WptyY7u3tn1QTMr7GqNJ4s">
            Sverigedemokraterna noterar att arbetet för att reformera det
            europeiska asylsystemet fortfarande inte fungerar. Det är tydligt
            att medlemsstaterna har nått vägs ände och behöver ändra riktning
            för att få till en mer rimlig ordning för asylmigrationen i Europa.
            Sverigedemokraternas uppfattning är att människor i behov av skydd
            ska få det, men att sekundärförflyttningar, s.k. asylshopping,
            inte får accepteras. Det enda sättet att bekämpa detta är att
            återinföra principen om första säkra land, så att asylsökande
            endast kan få sin ansökan prövad i närliggande länder. Regeringen
            bör därför framgent arbeta för att EU-rätten omvandlas och att
            förstalandsprincipen åter blir gällande.
          </p>
          <p xml:id="i-JoV7H1gTP87eH61d6iXB5N">
            Asylmigrationen till EU innebär att alla medlemsstater brottas
            med problemet att verkställa utvisningar av tredjelandsmedborgare
            till samma ovilliga tredjeländer. Det är uppenbart att det finns
            goda möjligheter att samverka i detta arbete, dels i logistiken,
            dels för att få till stånd återvändandeavtal med tredjeländer
            som vägrar ta sitt ansvar. EU kan tillsammans utöva en mycket
            stor ekonomisk och politisk påverkan på enskilda stater, exempelvis
            genom indragna bistånd eller skärpta viseringsregler. Regeringen
            bör därför arbeta inom EU för att förbättra samarbetet och få
            till stånd återvändandeavtal med tredjeländer. En grundbult bakom
            den fria rörligheten och öppenheten inom EU är att de gemensamma
            yttre gränserna är välbevakade och skyddade från intrång. Medlemsländerna
            måste kunna lita på att Schengensamarbetet inte missbrukas. Krisen
            2015 är ännu kännbar på många håll, och händelserna vid grekiska
            gränsen helt nyligen visar på hur angelägen frågan är. EU måste
            få till stånd ett bättre skydd av de yttre gränserna, oavsett
            om det handlar om fysiska hinder, elektronisk bevakning eller
            bemanning. Regeringen bör arbeta för detta.
          </p>
          <head xml:id="i-X28Q4NrHHzCcmBPacXk5FZ" type="h1">
            Del 6 Sysselsättnings- och socialpolitik samt hälso- och sjukvård
          </head>
          <head xml:id="i-F1rF6qeaM2Jz35jpPM9Nzx" type="h2">
            Sysselsättningspolitik
          </head>
          <p xml:id="i-NRWZtNVbTj4C5AvVwE73B8">
            Enligt fördraget ska rådet och kommissionen årligen upprätta
            en gemensam rapport till Europeiska rådet om sysselsättningssituationen
            i unionen och om genomförandet av sysselsättningsriktlinjerna.
            Medlemsstaterna är ålagda att beakta sysselsättnings­riktlinjerna
            i sin nationella politik, och dessa ligger också till grund för
            de lands­specifika rekommendationer som rådet antar årligen. Sysselsättningsriktlinjerna
            speglar principerna i den europeiska pelaren för sociala rättigheter.
            Både arbetsrätt och arbets­miljöfrågor ingår i området sysselsättnings-
            och socialpolitik, och där befarar vi att den svenska modellen
            hotas av den överstatliga europeiska programförklaringen som benämns
            som den sociala pelaren. Sverigedemokraterna motsatte sig införandet
            av den sociala pelaren av detta skäl. Målbilden och syftet bakom
            den sociala pelaren är gott men det är inget vi anser att EU ska
            ha makt eller befogenhet över. Införandet av den sociala pelaren
            har inneburit att maktförflyttningen till Bryssel blivit ett faktum.
            Makten över pensioner, föräldraledighet och framför allt lönebildning
            är på väg att flyttas till Bryssel. Frågan om minimilöner på EU-nivå
            är högaktuell. Ett införande av minimi­löner på EU-nivå skulle
            kraftigt underminera partsmodellen där parterna styr över lönebildning
            och villkor på arbetsmarknaden. Införandet av minimilöner riskerar
            också att leda till sänkta löner för svenska löntagare.
          </p>
          <p xml:id="i-EHwYGz2skBFuygJw9HHvLZ">
            Sverigedemokraterna anser att all arbetsmarknads- och socialpolitik
            faller inom ramen för det nationella ansvarsområdet. Det ska således
            vara upp till varje enskild medlemsstat att bestämma behovet,
            utvecklingstakten och den önskvärda målnivån inom dessa områden.
            Förslag kopplade till den sociala pelaren må ha ett gott syfte
            men i praktiken leder den till ökad maktförflyttning till Bryssel
            och vi befarar att det i för­längningen också kommer att leda
            till ökade kostnader för medlemsländerna.
          </p>
          <head xml:id="i-991PHvEwnLszjxXMEUbPuX" type="h2">
            Arbetsmarknad, arbetsmiljö och jämställdhet
          </head>
          <p xml:id="i-HuAH8UNqwpxZz2va8Ujzab">
            Makten över villkoren på svensk arbetsmarknad ska ligga i Sverige,
            hos arbets­marknadens parter. Sverigedemokraterna vill bevara
            den framgångsrika svenska modellen där fackförbund och arbetsgivare
            tillsammans kommer överens om arbets­marknadens villkor. Vi vänder
            oss emot den lagstiftning som EU-kommissionen före­språkar då
            vi anser detta vara en del av det nationella självbestämmandet
            och en del av den svenska modellen.
          </p>
          <p xml:id="i-HdrDnMdf7QhQgLHnpurjK">
            Detta gäller även jämställdhetspolitik i alla dess former. Vi
            vänder oss inte emot att jämställdhetsfrågor lyfts inom EU, utan
            det vi vänder oss emot är att EU aspirerar på att ta över beslutanderätten
            över t.ex. föräldraförsäkringen. När det gäller jämställdhets­frågor
            och bl.a. fördelningen av det familjerelaterade omsorgsarbetet
            anser Sverige­demokraterna att politikens roll bör vara att underlätta
            tillvaron för såväl kvinnor som män i de livssituationer som de
            själva valt, oavsett om dessa val följer traditionella könsnormer
            eller inte. Åtgärder med detta syfte ska dock inte vidtas på EU-nivå.
            Till skillnad från kommissionen anser vi att det är medlemsstaternas
            eget ansvar att se till att det finns tillräcklig lagstiftning
            på plats när det gäller t.ex. föräldraledighet och annat omsorgsarbete.
            Det gäller också de arbetsmarknadspolitiska åtgärderna för att
            stödja människor vid omfattande omstruktureringar. Sverigedemokraterna
            anser därmed att det är medlemsstaternas ansvar att uppnå målet
            med den europeiska globaliseringsfonden.
          </p>
          <p xml:id="i-DxJKADtchstrYBYzAhT4Wu">
            Vi motsätter också lagstiftning på EU-nivå inom arbetsmiljö.
            Ett tydligt skäl till detta återfinns i carcinogen- och mutagendirektivet.
            Direktivet öppnar upp för att försämra skyddet för de som arbetar
            i Sverige då man måste anpassa sig efter länder som har betydligt
            sämre arbetsmiljölagar än Sverige. Införandet av gränsvärden och
            miniminivåer gällande vissa ämnen som i dag är helt förbjudna
            i Sverige öppnar upp för att man kan använda dem igen. Direktivet
            får således en direkt negativ effekt för Sverige och svenska löntagare.
            För löntagare som arbetar i Sverige ska svenska arbetsmiljölagar
            gälla.
          </p>
          <head xml:id="i-KVmNUZRiDUSrvwuie1MR93" type="h2">
            Ett effektivare beslutsfattande och de sociala trygghetssystemen
          </head>
          <p xml:id="i-Nc83pzbbq2eYBkAwRk4DSK">
            Kommissionen vill se ett s.k. effektivare beslutsfattande inom
            det sociala området. I praktiken innebär det att man övergår från
            beslut med enhällighet under ett särskilt lagstiftningsförfarande
            till beslut med kvalificerad majoritet i fråga om åtgärder som
            rör icke-diskriminering samt social trygghet för arbetstagarna.
            Syftet sägs vara att bättre kunna stödja moderniseringen av medlemsstaternas
            sociala trygghetssystem. Sverige­demokraterna anser inte det vara
            motiverat att i första hand över huvud taget ha beslutsfattande
            inom detta område på EU-nivå, än mindre att ändra formerna för
            beslutsfattande på det arbetsrättsliga och socialpolitiska området.
            Vi är positiva till att de sociala trygghetssystemen utvecklas
            och moderniseras i takt med samhälls­utvecklingen i respektive
            land. Vi är däremot mycket kritiska till att dessa kommer i form
            av förordningar på EU-nivå. Sverigedemokraterna anser i stället
            att varje enskild medlemsstat fritt bör få utveckla och uppdatera
            sina egna sociala trygghetssystem enligt sina invånares behov
            och sitt lands ekonomiska förutsättningar.
          </p>
          <p xml:id="i-GqwRedcdkQDRWFKiFuiUd1">
            Som ett led i detta förhållningssätt motsätter vi oss alla direktiv
            inom området arbetsmarknads- och socialpolitik.
          </p>
          <head xml:id="i-H3mPLgbEbaWLrqMNSE1dgy" type="h2">
            Direktiv om balans mellan arbete och privatliv för föräldrar
            och anhörigvårdare
          </head>
          <p xml:id="i-SXTZBdfBt8YEBi7zXSwFBR">
            Europaparlamentets och rådets direktiv om balans mellan arbete
            och privatliv är nu antaget och träder i kraft den 2 augusti 2022.
            Det innebär att medlemsländerna måste införliva bestämmelserna
            i nationell lagstiftning senast den 2 augusti 2022. Sverige­demokraterna
            anser att direktivet innehåller delar som i grunden är positiva,
            och vi ställer oss inte negativa till innehållet i direktivet
            utan till inskränkandet av medlems­ländernas nationella självbestämmande.
            Det är Sverigedemokraternas mening att detta direktiv inskränker
            medlemsstaternas nationella kompetens. Direktivet styr således
            såväl Sveriges jämställdhetspolitik och arbetsmarknadspolitik
            som socialförsäkrings­politik. Det är former som ska vara en fråga
            för respektive medlemsland och inte en fråga för EU. Sveriges
            regering bör därför fortsatt arbeta med att åter ge Sverige bestämmandet
            i dessa frågor då det är det svenska folket som vet vad som är
            bäst för Sverige, inte EU.
          </p>
          <head xml:id="i-MVmuQ4XwZQ77tspdXSWt67" type="h2">
            Hälsofrågor
          </head>
          <p xml:id="i-CYpur2MQhPWdXRcFe88U9x">
            För Sverigedemokraterna är det självklart att motverka antimikrobiell
            resistens men vi anser att varje enskild medlemsstat fritt bör
            få utveckla och uppdatera sina egna sociala trygghetssystem utefter
            sina invånares behov. Sverigedemokraterna vill understryka vikten
            av att kommissionens förslag gällande att EU:s läkemedelsverk
            ska granska medicintekniska högriskprodukter omprövas.
          </p>
          <head xml:id="i-WKyyrrdpJCGG6buvvvbF1G" type="h1">
            Del 7 Konkurrenskraftsfrågor
          </head>
          <head xml:id="i-Ut7kKRgw9WTNETNjMQXuvX" type="h2">
            Den inre marknadens utveckling
          </head>
          <p xml:id="i-CoC2BMxtmyjCDjrS7C6sxn">
            En stark och konkurrenskraftig inre marknad genom handel med
            varor och tjänster behövs, och den inre marknaden spelar en stor
            roll för tillväxt och sysselsättning. Vi anser dock att dess strukturreformer
            och tillväxtfrämjande åtgärder inte får vara kostnadsdrivande,
            eftersom det kan ge negativa budgetära konsekvenser på EU-nivå
            eller nationell nivå.
          </p>
          <head xml:id="i-CWUGSwcpRyiWgbHHTGnktV" type="h2">
            Näringspolitik
          </head>
          <p xml:id="i-LN3vPANr7FRPoKSEwsxCQ9">
            Det europeiska samarbetet bör prioritera att främja konkurrenskraft,
            kunskap och innovation. En stark och konkurrenskraftig inre marknad
            genom handel med varor och tjänster är positivt. Grundläggande
            ska åtgärder resultera i reell tillväxt och konkurrens­kraft,
            och sysselsättningsåtgärder är inte någon form av kostnadsdrivande
            socio­ekonomiska projekt. Den inre marknaden har avgörande betydelse
            för tillväxt och sysselsättning. Betydelsen av en stark europeisk
            konkurrenskraft kan inte överskattas. De åtgärder som görs måste
            dock syfta till att konkretisera de mekanismer, delar och områden
            som faktiskt kraftigt berör konkurrenskraften i Europa.
          </p>
          <head xml:id="i-6zVp1Yt4NTYziHgjZi7xwD" type="h2">
            Horisont Europa
          </head>
          <p xml:id="i-AipQui9W8RQ5x5Q3uak3Aa">
            Sverigedemokraterna anser att Horisont Europa, ramprogrammet
            för forskning och innovation, ska ha en begränsad budget för varje
            uppdrag och att den totala budgeten för Horisont Europa ska minskas.
          </p>
          <head xml:id="i-XWotdvasx4Bt36ZeCAqosN" type="h1">
            Del 8 Transport, telekom och energi
          </head>
          <head xml:id="i-MPBSE3zVocUCBZkhvWf6TY" type="h2">
            Fonden för ett sammanlänkat Europa
          </head>
          <p xml:id="i-TJqnBq9ETe6Z9AxoEKN84j">
            Sverigedemokraterna har vid upprepade tillfällen kritiserat kommissionens
            förslag gällande ständigt ökade kostnader för investeringar i
            den europeiska infrastrukturen. Regeringen har även vid flera
            tillfällen påpekat att EU-budgeten bör minska. Sverige­demokraterna
            är positiva till överenskommelsen om att TEN-T -korridoren Skandinavien–Medelhavet
            förlängs genom Sverige vidare till Narvik i Norge och Uleåborg
            i Finland, även att korridoren förlängs Nordsjön–Östersjön genom
            Finland in till Luleå. Korridorerna har stor betydelse för den
            tunga industrin i norra Sverige.
          </p>
          <head xml:id="i-PdhosLkaYtXQVxubQqeiuQ" type="h2">
            Påskyndat förverkligande av det transeuropeiska transportnätet
            Smart TEN-T
          </head>
          <p xml:id="i-SF8rsvN92GvE4PEbsxomUP">
            Sverigedemokraterna noterar att Sverige endast omfattas av järnvägslänken
            mellan Göteborg och Oslo. Denna sträcka bör prioriteras i nationell
            plan. Göteborg är Norges största exporthamn och det finns ett
            stort resandemönster med persontransporter på västkusten.
          </p>
          <head xml:id="i-XF2ysc4kjman6DQgT3657U" type="h2">
            Energi
          </head>
          <p xml:id="i-WTBwtrPq9odF2y6bGS8btD">
            Gällande energifrågor och energiunionen är det av vikt att regeringen
            i framtida förhandlingar utgår från betydelsen av globalt minskat
            koldioxidläckage och av europeisk konkurrenskraft. Dessutom vill
            vi se en kostnadsanalys av investeringar i infrastruktur, förnybar
            energi och subventioner samt fördelning av europeiska fondmedel.
            Försörjningstryggheten är av största vikt och att det i första
            hand ligger i nationernas intresse att säkra sin egen elproduktion
            och diversifiering. Det är orealistiskt att avveckla kärnkraften
            och samtidigt vilja avstå från fossila energislag och ersätta
            detta med förnybara, intermittenta energislag.
          </p>
          <head xml:id="i-M3QucJix34K6rig26VJJ5v" type="h1">
            Del 9 Jordbruk, fiske och livsmedel
          </head>
          <head xml:id="i-SBEPYc8jVEbivKudPymPTA" type="h2">
            EU:s gemensamma jordbrukspolitik
          </head>
          <p xml:id="i-CDQwu1NdhnaKtmtWMrJzgF">
            Sveriges jordbruk är världsunikt med hög djurvälfärd, låg antibiotikaanvändning
            och en generellt sett miljövänlig livsmedelsproduktion. Sverigedemokraterna
            förespråkar handel inom den inre marknaden och med övriga världen,
            men anser att det är en viktig princip att Sverige i så hög grad
            som möjligt behåller egen livsmedelsproduktion. Det är när maten
            produceras i Sverige som vi har som allra bäst insyn i produktions­förhållandena,
            vad gäller både matens kvalitet och produktionens miljöpåverkan.
            Vidare, om inte svenska lantbrukare har rimliga villkor för att
            bedriva sin verksamhet kommer produktionen att flytta till länder
            med lägre ambitioner, vilket innebär högre miljöbelastning, sämre
            djurskydd, lägre försörjningsgrad och sämre krisberedskap. Myndighetsutövning
            och politik ska därför ha som utgångspunkt att gynna de svenska
            lantbruksföretagens konkurrenskraft och aktiva brukande av mark
            i Sverige och därmed stärka Sveriges självförsörjningsgrad. Värdet
            av våra producerade livsmedel som andel av vad vi konsumerar har
            sjunkit sedan EU-inträdet.
          </p>
          <p xml:id="i-Dg9cyu9vXRUbkaqYVr4BX">
            Sverigedemokraternas strävan är att öka det nationella inflytandet
            över jordbrukspolitiken och dessutom sänka medlemsavgifterna till
            EU. För svenskt vidkommande skulle i stället jordbruksstöden i
            större utsträckning hanteras av svenska staten och på så sätt
            uppnå både produktions-, landsbygds- och miljömål på ett effektivt
            sätt. I denna ekvation ska det svenska lantbrukets konkurrenskraft
            prioriteras högt. Regeringen bör alltså verka för att stärka det
            nationella inflytandet över jordbruks­politiken. Innan så har
            skett är det dock viktigt att på bästa sätt ta till vara de jordbruks­stöd
            som lantbruket kan få del av genom EU för att stärka det svenska
            jordbruket och på andra sätt anpassa politiken till förmån för
            svenska producenter.
          </p>
          <p xml:id="i-7JSGEeordb8JksSFkovTCf">
            Sverigedemokraterna anser därför att jordbruksstöden i högre
            grad bör gå till aktiva lantbrukare. Dessutom måste den byråkrati
            som i dag omger EU:s regler förenklas. Regler om takbelopp för
            gårdsstöd som resulterar i byråkrati bör inte införas. Ännu viktigare
            är att svenska jordbrukare ska slippa sanktioner för bagatellartade
            avvikelser från stödreglerna. De medlemsstater som har sämst djurskydd
            bör skärpa det. Svenska lantbrukare ska också kunna få ersättning
            för beteskravet och andra djurvälfärdsåtgärder.
          </p>
          <p xml:id="i-HMpUnm8UHL85m4kRU9oLTt">
            Sverigedemokraterna vill också på andra sätt förbättra konkurrenskraften
            för svenska lantbrukare, bl.a. genom att sänka arbetsgivaravgiften
            samt sänka skatten på diesel för jord- och skogsbruk till dansk
            nivå. Sverigedemokraterna står bakom höga miljöambitioner för
            jordbruket och minskningen av övergödningen. De nya stödreglerna
            bör leda till mer riktade miljöåtgärder för större effektivitet,
            men politiken måste utgå från en realistisk helhetssyn och avvägningar
            mellan samhällets alla mål.
          </p>
          <p xml:id="i-TK6dMResRLx3ivCti8azPr">
            Forskning, innovation och teknikutveckling är en naturlig del
            av strävan efter att lösa problem och uppnå högre lönsamhet. Det
            är också något vi i Sverige vanligen är bra på. Sverigedemokraterna
            vill uppmuntra vetenskaplighet, forskning, innovation, teknikutveckling
            och informationsspridning. Användningen av moderna växtförädlings­metoder
            måste bli praktiskt möjlig i Sveriges lantbruk.
          </p>
          <p xml:id="i-861qn5buuwMhCh5gxsFfif">
            Aktivt jordbruk står i Sverige för en relativt liten andel av
            utsläppen av näringsämnen som når Östersjön och andra vatten.
            Det betyder inte att näringsläckaget inte ska minskas ytterligare,
            men det innebär att lösningen för Östersjön inte ensidigt kan
            åstadkommas genom stora restriktioner för svenskt lantbruk. Forskning
            och projekt ska stödjas för nya idéer som kan förbättra för Östersjön
            och lokalt åtgärdsarbete ska fortgå på permanent basis. Rådgivning
            till lantbruket bör vara det huvudsakliga arbetssättet inom lantbrukssektorn
            för att nå målen inom vattenförvaltningen, ett arbetssätt som
            överensstämmer med hur man jobbar i de flesta andra länder inom
            EU. Vi efterlyser också bättre konsekvensanalyser av de åtgärdsförslag
            som läggs fram av vattenmyndigheterna.
          </p>
          <head xml:id="i-LAcoKNasGrA18wzHmvYWdV" type="h2">
            Fiskeripolitik – en mellanstatlig angelägenhet
          </head>
          <p xml:id="i-QEkR8TCe7MyD9KkocAJovn">
            För Sverige är fisket en viktig näring och Sveriges fiskeripolitik
            bör vara tydligt grundad i kustbygdernas förutsättningar och utvecklingsbehov.
          </p>
          <p xml:id="i-FPTXFSd19F7xskQTo6mjS8">
            Varje år fångas fisk och skaldjur, som t.ex. skarpsill, sill,
            torsk, makrill och räkor, för ett värde av i storleksordningen
            1 miljard kronor, utan hänsyn tagen till vidare förädling. Vi
            bör sträva efter maximal långsiktig avkastning från havet genom
            att upprätthålla hållbara fiskepopulationer och givetvis anpassa
            fångsterna efter detta mål.
          </p>
          <p xml:id="i-ZpgM71jeLkscodeEGzhXn">
            Fisken är en gemensam resurs som vandrar mellan hav och som drabbas
            av utfiskning om man inte har nödvändiga begränsningar och regleringar.
            Fiske är därför en fråga som bör regleras genom mellanstatligt
            och globalt samarbete, vilket i Sveriges fall innebär samarbete
            inom och genom EU. Fiskerikontrollen måste dock vara lika effektiv
            i alla EU-länder. Regelverken i de olika Östersjöländerna kan
            slå olika hårt mot olika länders fiskare, vilket bör utredas och
            åtgärdas.
          </p>
          <head xml:id="i-6gcYDZFmH1KjN3BhQp5iHg" type="h2">
            Djurskydd och livsmedel
          </head>
          <p xml:id="i-HoAujG5QiZmJJT7WS2Lc33">
            Sverigedemokraterna anser att konsumenternas förtroende för livsmedlens
            kvalitet förutsätter ett starkt djurskydd i Sverige och flexibla
            kontroller utifrån varje medlemsstats specifika behov. Det bästa
            sättet att uppnå ett starkt djurskydd inom EU är att verka för
            ett högre djurskydd, genom striktare gemensamma regler vid transporter,
            samt att gemensamt motverka undantag för plågsamma slaktmetoder.
            Krav på ett starkt djurskydd i Sverige får inte leda till att
            svenskt jordbruk konkurreras ut av jordbruk i andra EU-länder.
            Vi ställer höga krav på våra lantbrukare, vilket också innebär
            att vi har Europas kanske friskaste djur och använder i särklass
            minst antibiotika till djur.
          </p>
          <p xml:id="i-QhdaGYAvxhJ4CjPUG7oWYf">
            Inom ramen för EU vill Sverigedemokraterna verka för att varje
            medlemsstat i högre grad tillåts införa de sjukdoms- och smittkontroller
            som anses nödvändiga för att förhindra införsel av smittsamma
            djursjukdomar som kan utgöra ett hot mot djurs eller människors
            hälsa eller orsaka produktionsförluster.
          </p>
          <head xml:id="i-RGkCUGtmfSX7Wd4wq17JS5" type="h2">
            Skogsbruk och viltvård
          </head>
          <p xml:id="i-ST5xgkS82a1oEXnQu9vz1w">
            Det finns ingen rättslig bas i EU:s grundfördrag för en gemensam
            skogspolitik, och enligt subsidiaritetsprincipen är det i första
            hand medlemsstaterna som har befogenhet att fatta beslut på skogspolitikens
            område. Ändå påverkas staternas skogssektorer av EU-beslut inom
            en rad politikområden, exempelvis beträffande vatten-, artskydds-
            och klimatfrågor. Det finns ett antal styrande rättsakter som
            behandlar skogsfrågor: Förordningar gäller direkt och likadant
            i alla medlemsländer och infogas som en del av den nationella
            lagstiftningen, medan direktiv (såsom artskyddsdirektivet och
            fågeldirektivet) sätter upp mål men lämnar åt medlemsländerna
            att avgöra hur sådana ska implementeras i nationell lagstiftning.
            Det finns också icke-bindande rekommendationer och yttranden.
          </p>
          <p xml:id="i-FBGTfapvPuMfE2oUeAYvgM">
            EU reglerar i allt högre grad skogspolitiken. Exempelvis finns
            numera en EU-förordning om hur mycket skog Sverige kan avverka
            innan det klassas som ett utsläpp av växthusgaser, ett försåtligt
            intrång i självbestämmandet på detta område.
          </p>
          <p xml:id="i-D5GxWGcUKkLNTBD5a91Cry">
            En stor del av Sveriges skogar är privatägda, och det är ägarna
            snarare än staten eller EU som ska besluta om när det är lämpligt
            att avverka. Om denna rätt beskärs är det sannolikt att ägarnas
            intresse av att arbeta för ökad tillväxt kommer att svalna och
            då minskar skogens förmåga att ta upp koldioxid. Man måste hantera
            skogsprodukternas substitution av andra material som leder till
            högre förbrukning av fossila bränslen i kombination med förändrad
            markanvändning, om skogens nyttor ska kunna utvärderas korrekt.
            En annan aktuell EU-fråga handlar om EU-kommissionens ambition
            att definiera hållbara industriinvesteringar genom något man döpt
            till Taxonomin. En arbetsgrupp inom kommissionen presenterade
            under 2019 ett förslag, enligt vilket snart sagt inget svenskt
            skogsbruk skulle ses som hållbart. Förslaget accepterades inte
            och arbetsgruppen arbetar nu vidare. Det är av fundamental vikt
            för nordiskt skogsbruk att Sverige i samverkan med andra skogsländers
            regeringar ser till att arbetsgruppen når ett rimligt resultat
            ur både ekonomiska/sociala och ekologiska synvinklar.
          </p>
          <p xml:id="i-8atn4iJEZ9X6uPiLGsrDX4">
            Det är Sverigedemokraternas uppfattning att Sveriges implementering
            av EU:s fågeldirektiv och art- och habitatdirektiv behöver omarbetas.
            Regeringen bör också driva frågan om dessa direktivs reformering
            på EU-nivå, med utgångspunkt i subsidiaritetsprincipen. Alla medlemsländer
            bör verka för att inga arter på deras territorium ska försvinna,
            men att det är länderna själva som har att besluta om förvaltningsmetoderna
            för att åstadkomma detta. Allvarligt hotade arter som rör sig
            över landsgränser förvaltas lämpligen i samverkan mellan berörda
            länder. Sverige­demokraterna ser inte heller några mervärden i
            att EU:s institutioner numera dikterar förutsättningarna för svensk
            viltförvaltning. Kunskaperna om lokala förhållanden finns i första
            hand ute i de lokala samhällena, inte hos tjänstemän i EU:s institutioner,
            och besluten bör i princip flyttas närmare de områden som berörs
            av viltförvaltningen.
          </p>
          <head xml:id="i-HCRHgrgx8MuGGSZjWFNNNp" type="h1">
            Del 10 Miljö
          </head>
          <head xml:id="i-76LMJVDwDVGQfhLHUxPDMX" type="h2">
            Klimatpolitik med globalt perspektiv
          </head>
          <p xml:id="i-dPEoLq7JhV7idKVxaNKxe">
            Sverigedemokraterna vill se klimatpolitiken i ett globalt perspektiv.
            Det krävs en insikt om att varken Sverige eller EU kan påverka
            koldioxidutsläppen i någon betydande utsträckning utan globala
            avtal. Sverigedemokraterna motsätter sig inte Parisavtalet, men
            vi är vaksamma när EU och regeringen använder avtalet till att
            implementera saker som inte står där. Enligt Europeiska rådet
            ska EU sträva efter att minska sina utsläpp av växthusgaser med
            40 procent mellan 1990 och 2030. Sveriges utsläpp utvecklas i
            denna riktning, även om vi troligen inte når ända fram till 2030.
            Sverige och EU bör avvakta med att åta sig fler utsläppsminskningar
            innan det har utvärderats och redovisats hur långt varje medlemsland
            hittills har nått. En översyn är planerad att ske vart femte år
            med start 2023. Sverige och EU bör avvakta med att åta sig fler
            utsläppsminskningar innan detta mål har utvärderats.
          </p>
          <p xml:id="i-YF7qSqgCWHgZR4UgJoq8RN">
            Sverigedemokraterna anser inte att avtalet som förhandlades fram
            på COP 21 är att beteckna som rättsligt bindande. Det saknas krav
            för utsläppsminskningar samt sanktionsmöjligheter mot länder som
            inte uppfyller de redan lågt ställda kraven. Samtidigt har flera
            andra stora utsläppsländer klargjort att avtalet inte är bindande
            och att någon ratificering i parlamenten över huvud taget inte
            är nödvändig. I detta läge bör man inte gentemot medborgarna försöka
            påskina att vi har ett robust lagligt bindande klimatavtal. Medlemsländernas
            strävan bör vara att betrakta klimatproblematiken ur ett globalt
            perspektiv. Man bör i hög utsträckning investera i utsläppsminskningar
            där pengarna gör störst nytta. EU:s utsläppshandelssystem har
            visat sig vara ett effektivt sätt att begränsa utsläppen av koldioxid,
            just eftersom åtgärderna styrs dit där de har störst effekt. Därför
            bör Sverige inom EU verka för att det ska innefatta fler länder,
            alltså även utanför EU.
          </p>
          <head xml:id="i-KktQjUrWasQCP9HYfUYkBD" type="h2">
            Avfallshantering
          </head>
          <p xml:id="i-67MEFyJGGHdQa4cQ9YdHeo">
            Sverigedemokraternas uppfattning är att frågor som inte måste
            hanteras på EU-nivå, för att den inre marknaden ska fungera, i
            stället ska avgöras på nationell nivå. Avfalls­hantering utgör
            närmast ett typexempel på frågor som inte lämpar sig för överstatliga
            lösningar. Det är naturligt att 28 olika länder prioriterar arbetet
            med cirkulär ekonomi olika, och det finns ingen anledning att
            genom överstatlighet tvinga andra europeiska länder med ansträngda
            statsfinanser att prioritera avfallsfrågor högre än exempelvis
            utveckling av infrastruktur och sociala frågor. Sådana prioriteringar
            görs bäst på nationell nivå.
          </p>
          <head xml:id="i-LRq9Kbd6FC7zJwDk3Jjmoh" type="h1">
            Del 11 Utbildning, ungdom, kultur och idrott
          </head>
          <head xml:id="i-Lrdur8XH4YBpKkp3r1PVo4" type="h2">
            Erasmus plus
          </head>
          <p xml:id="i-W1WksvnnqBkg28tgPRVb5F">
            Sverigedemokraterna är i grunden positiva till mellanstatligt
            utbyte inom utbildning. Vi konstaterar att Erasmus plus innehåller
            ett antal åtgärder som bäst vidtas på nationell nivå och att samverkan
            ofta sker bäst lärosäten emellan. Erasmus plus har en budget på
            30 miljarder euro 2021–2027, vilket är en betydande kostnad. Vi
            anser att Erasmus plus bör avvecklas.
          </p>
          <head xml:id="i-Mmdc6oVKpqroPp9rFjGj7A" type="h2">
            Ungdomsfrågor
          </head>
          <p xml:id="i-MGrNKPDYgJdCv694XBgUQG">
            Det är viktigt att mellanstatligt kunna utbyta erfarenheter på
            det ungdomspolitiska området – det kan leda till att goda lösningar
            sprids mellan länderna. Detta får dock inte innebära överstatliga
            lösningar. Sverigedemokraterna är positiva till att det i första
            hand är den öppna samordningsmetoden som avses användas för arbetet
            med ungdomsfrågor, och vi vill betona att det är viktigt att avsikten
            med att använda denna arbetsmetod efterföljs. Det är Sverigedemokraternas
            hållning att ungdomspolitiskt arbete främst bör ske på lokal nivå
            och att EU-samarbete kring ungdomsfrågor inte ska innebära någon
            tvingande harmonisering på området. Många av de förslag som genom
            EU förs fram för att främja ungdomsarbete och ungdomars möjlighet
            till utveckling kan uppnås genom bilaterala kontakter, och det
            är inte nödvändigt att föra dessa samtal på EU-nivå.
          </p>
          <p xml:id="i-EWSJ7LtcAqvK9i73G1TDoM">
            Vad gäller EU:s ungdomsstrategi så menar vi att förslag likt
            de i strategin hade kunnat genomföras på ett fullgott sätt inom
            ramen för bilaterala och multilaterala avtal och vi anser att
            förfarandet är problematiskt sett till delar av artikel 165 i
            fördraget om EU:s funktionssätt. Rörande förslagen om EU:s ungdomsdialog
            så har vi inget att invända gällande förslagen i sak. Ungdomsdialog
            är viktigt, så som dialog är viktigt med samtliga åldersgrupper
            i samhället. Vi tolkar det som att Sverige har egen handlingsfrihet
            sett till hur dialog ska genomföras.
          </p>
          <head xml:id="i-DMWseC5TSCFXwAELV28S4r" type="h2">
            Kultur, medier och idrott
          </head>
          <p xml:id="i-XVVhyjQfppVGeNsLn3ZY2e">
            Sverigedemokraterna anser att kulturpolitik är en nationell angelägenhet
            och ser därför positivt på att man inom kulturområdet tillämpar
            den öppna samordningsmetoden. Vi ser positivt på frivilligt mellanstatligt
            utbyte och samarbete på kulturområdet. Det är dock viktigt att
            man från EU:s sida inte försöker påtvinga harmonisering på området,
            utan de egna nationernas kulturella särarter behöver respekteras.
            Sverigedemokraterna är skeptiska till åtgärdsplaner på EU-nivå
            på kulturområdet, eftersom det kan innebära en indirekt styrning
            av den nationella kulturpolitikens inriktning.
          </p>
          <p xml:id="i-2t5GvLFmwA7jSfst7ArsAL">
            Rörande EU:s nya agenda för kultur så anser vi att synen på europeisk
            identitet är problematisk. Europa har en rik kulturell mångfald
            och det råder ingen tvekan om att den i många avseenden är en
            stor tillgång och styrka för vår del av världen. Denna kulturella
            mångfald är något som har vuxit fram genom sekel och årtusenden
            till stor del genom Europas många olika folkgrupper, nationer
            och statsbildningar. Att då från EU-håll söka att centralisera
            kulturpolitiken på ett sätt som inte skett tidigare i historien
            ser vi som motsägelsefullt och riskfyllt om man samtidigt vill
            bejaka den riktiga organiskt framvuxna europeiska kulturella mångfalden.
            Den svenska organiseringen kring idrottsrörelsen ska värnas. Vi
            noterar att regeringen i årsboken inte redogör för de idrottspolitiska
            frågor som hanterats under året.
          </p>
        </div>
        <div xml:id="i-YNGsT3BrLiAWyQSY7RFBn9" type="motSignatures">
          <list xml:id="i-XZ5BzpcC6aNAizTtnaGbBy">
            <item xml:id="i-Evt2SiAnj91qLNUBkUoQ4k" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-ePrBYZTciNujkSsWwPS5M" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-Q8fCQZEehxYNGWLYPotEdK" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-LTuKH6CkXXDQ6by9PVEY7s" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-FLzmQBkPsFr4q8Z9wt9sVc" who="i-7p7goD9VC5HZh4VdEN1AFo">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
