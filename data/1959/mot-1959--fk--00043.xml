<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__43/mot_1959__fk__43-001.pdf"/>
      <fw xml:id="i-42wGyJa6rB6Pi1L1g4J57e">
        8 Motioner i Första kammaren, nr 43 år 1959
      </fw>
      <div type="motHeader" xml:id="i-GQuezokES1KX2fWNpgASAy">
        <div type="motTitle" xml:id="i-Vad6tyYWPKDvuYgaCniCg6"/>
        <div type="motSubmissionInfo" xml:id="i-JFn6WTxCzCARdFJaWaBJwW"/>
      </div>
      <div type="motBody" xml:id="i-NQ25Z1px8CBcGw3aEPB726">
        <div xml:id="i-Bv1yHvRkD33fzDG5Vdz46N">
          <p xml:id="i-PBwECF9Bqt7WBe9TdtxpZX">
            Nr 43
          </p>
          <p xml:id="i-QYgwBuHz6gXfZVUgJKqn1S">
            Av herrar Ollén och Söderquist, om översyn av naturskyddslagen,
            m.m.
          </p>
          <p xml:id="i-Dj5PibnD74u5wMzyFPS4tK">
            I samband med den i allt starkare tempo ökande tekniska utvecklingen,
            samhällets fortlöpande urbanisering och den väldiga ekonomiska
            exploate- ringen av naturtillgångarna har naturskyddet hos oss
            liksom i de flesta andra länder kommit in i en uppenbar kris.
            De nyss nämnda faktorerna har kraftigt inverkat, inte endast på
            den orörda eller relativt orörda delen av vår natur, utan också
            förorsakat sådana ingrepp i det kulturpåverkade landskapet, att
            detta — med sina tillgångar av skönhet och stimulerande omväxling,
            med sina kulturella och ekonomiska värden — är allvarligt ho-
            tat. Det kan sättas i fråga, om inte denna utveckling hos oss
            gått fortare och gripit in djupare än i de flesta andra med oss
            jämförbara länder, väl sammanhängande med vårt folks sedan århundraden
            manifesterade in- tresse för tekniska framsteg och rationell samhällsuppbyggnad.
            De tek- niska framstegen är givetvis inte en företeelse i och
            för sig ägnad att väcka betänkligheter, tvärtom har de bidragit
            att ge vårt folk en hög ekonomisk och social standard. Men de
            allvarligaste farhågor anmäler sig, om ett ma- teriellt tänkesätt
            får en sådan dominans i samhället, att den kulturella ut- vecklingen
            blir satt i efterhand. Det kan med fog hävdas, att de stora kul-
            turella tillgångar som natur och landskap utgör hos oss blivit
            styvmoder- ligt behandlade, och att såväl enskilda som myndigheter
            ägnat ett alltför lamt intresse åt denna del av vårt kulturarv.
            Från statsmakternas sida har dock dessa frågor redan tidigt beaktats,
            bl. a. genom viss lagstiftning. Den första egentliga naturskyddslagstift-
            ningen rymdes i 1909 års lagar angående nationalparkers och naturminnes-
            märkens fredande. Därjämte har funnits vissa bestämmelser av naturskyd-
            dande innebörd i specialförfattningar på olika områden, såsom
            i vattenla- gen, byggnadslagen, skogsvårdslagen o. s. v. Behovet
            av mer allmängiltiga regler har dock blivit allt starkare ju längre
            utvecklingen fortskridit, och det var därför en naturlig åtgärd
            när Kungl. Maj:t 1946 tillsatte en sär- skild naturskyddsutredning.
            Med anledning av dess betänkande 1950 fram- lades och godkändes
            en speciell naturskyddslag, som trädde i kraft den 1 januari 1953.
            Ifrågavarande naturskyddslag, som är vår första allmänna lag av
            detta slag, reglerar skyddet av vissa områden och föremål och
            inne- håller bestämmelser mot förfulande ingrepp i landskapsbilden
            och mot nedskräpning av naturen. Naturskyddsutredningen föreslog
            även inrättan- det av en central naturvårdsmyndighet med uppgift
            att utöva en allmän tillsyn över naturens skydd och vård, ej blott
            i de hänseenden som regleras i naturskyddslagen, utan över huvud
            taget. Denna naturvårdsmyndighet
          </p>
          <pb facs="riksdagen-motions-pdf/data/1959/mot_1959__fk__43/mot_1959__fk__43-002.pdf"/>
          <fw xml:id="i-WieofeauUmg4jr5VN55Mhn">
            Motioner i Första kammaren, nr 43 år 1959 9
          </fw>
          <p xml:id="i-Pghoha2fPLWP3THtwQF3bC">
            blev emellertid inte verklighet. Befogenhet att meddela beslut
            enligt lagen tillkom i stället länsstyrelserna och i vissa fall
            regeringen. Vården och för- valtningen av våra nationalparker
            har överflyttats till domänstyrelsen. Vid sidan av de gamla nationalparkerna
            har man enligt lagen nu också fått möjligheter att skapa s. k.
            naturparker, som i första hand skall fylla ett so- cialt behov.
            Naturminnen på enskild marks ägo har ställts under förvalt- ning
            av vederbörande skogsvårdsstyrelse. Utrednings- och rådgivningsverksamheten
            har blivit en viktig del av na- turskyddsarbetet, och här har
            myndigheterna velat utnyttja redan befintliga myndigheter och
            organisationer, som sedan länge verkat för naturskydd och landskapsvård.
            Så har Vetenskapsakademien bibehållits som sakkunnigt, rådgivande
            organ i rent vetenskapliga naturskyddsfrågor. Svenska natur- skyddsföreningen
            har fungerat som en allmänt sakkunnig institution, och Samfundet
            för hembygdsvård har utnyttjats som rådgivande organ beträf- fande
            landskapsvården och landskapsgestaltningen och i sådana frågor
            som gäller naturskyddslagens bestämmelser till skydd för landskapsbilden.
            I fråga om fridlysning av områden som nationalpark har statens
            fritids- nämnd varit remissinstans. Viktiga naturvårdande uppgifter
            har även hand- lagts av andra statliga myndigheter, t. ex. domänstyrelsen,
            när det gäller vården av de områden av skog och jord som förvaltas
            av verket, samt av riksantikvarieämbetet som gjort en värdefull
            insats, främst när det gäller kulturlandskapet kring fornminnen
            och fornminnesområden. Tilläggas kan att länsstyrelserna upprättat
            speciella naturskyddsråd för att handlägga alla viktiga naturskyddsfrågor.
            Under de sex år som gått sedan naturskyddslagen trädde i kraft
            har man kunnat få en god erfarenhet av både lagens möjligheter
            och begränsning. Det kan utan vidare konstateras, att intresset
            för naturskydd och land- skapsvård kraftigt stimulerats både genom
            ifrågavarande lag och på grund av det intensiva arbete som uträttats
            — ofta med uppbåd av frivilliga kraf- ter — genom nyssnämnda organisationer.
            Intresset för och umgänget med svensk natur har tagit sig många
            glädjande uttryck, inte minst hos ung- domen. Förståelsen för
            de aktuella problemen, en varsam exploatering och en genomtänkt
            nygestaltning av landskapet har också vunnit beaktande hos många
            exploatörer. Uppenbara svårigheter faller emellertid i ögonen.
            Den gällande natur- skyddslagstiftningen har en alltför begränsad
            räckvidd, och myndigheter- na förfogar inte över medel för tillämpning
            av de föreskrifter lagen ger. Den väldiga exploatering, som nu
            sker av våra naturtillgångar, har endast i en mycket begränsad
            omfallning påverkats eller modifierats av naturskydds- lagen.
            Vi tänker här i första hand på utbyggnaden av våra vatten för
            kraft- produktion. Här sker en forcerad byggnadsverksamhet i de
            flesta av våra större älvar och sjöar, som inom loppet av några
            få årtionden förändrar betydande delar av natur och bebyggelse
            i vårt land. Här har visserligen de naturvårdande myndigheterna
            och föreningarna i viss utsträckning sökt göra sin stämma hörd,
            framför allt genom kammarkollegiet och genom vat-
          </p>
          <pb facs="riksdagen-motions-pdf/data/1959/mot_1959__fk__43/mot_1959__fk__43-003.pdf"/>
          <fw xml:id="i-Q79v9tHAvR8JyisLythnsj">
            10 Motioner i Första kammaren, nr 43 år 1959
          </fw>
          <p xml:id="i-LK8tBsVrec9FJNjbtwB74g">
            tendomstolarna, men på grund av en i vissa avseenden föråldrad
            vattenlag har kraftverksbyggena kunnat genomföras utan den omsorgsfulla
            planlägg- ning som varit nödvändig både ur naturskyddssynpunkt
            och med hänsyn till andra intressen. Vi vill i detta sammanhang
            hänvisa till den starkt kri- tiska skrivelse som nyligen ingivits
            till Kungl. Maj:t av domänstyrelsen, lantbruksstyrelsen, fiskeristyrelsen
            och kammarkollegiet, gällande framför allt den för naturen delvis
            ödeläggande utbyggnad som planeras inom Lilla Lule älvs vattenområde.
            De nya ämbetsverken påtalar här bl. a. önskvärd- heten av en sådan
            allmän planering att exploateringen på förhand klart kan bedömas
            från olika synpunkter. Det kan ytterligare framhållas, att exploateringen
            av våra vatten ur andra synpunkter fortskridit så långt, att uppenbara
            skador redan kan konstate- ras (vattenföroreningarna). Även täkter
            av grus och annat material har ofta skett till förfång för natur
            och naturtillgångar. Ökade vägbyggen, skogens och jordens rationalisering
            är andra företeelser som påkallar mer intensiva åtgärder med sikte
            på naturskydd och landskapsgestaltning. Vi är väl medvetna om
            att det för närvarande kan anses vanskligt att in- rätta nya statliga
            organ, och vi önskar ej heller föreslå några kostnadskrä- vande
            åtgärder i detta stycke. Den fråga det här gäller är emellertid
            av så stor betydelse, inte endast för det rena naturskyddet, utan
            också för landets hushållning, att åtgärder från det allmännas
            sida måste vidtas för att skapa en bättre samordning mellan alla
            de olika intressen som här gör sig gällan- de och för att tillvarata
            de ekonomiska, sociala och vetenskapliga intressen som här anmäler
            sig. För närvarande fungerar en samordnande delegation, den s.
            k. natur- vårdsdelegationen, som torde kunna utbyggas för här
            berörda syften. Na- turvårdsdelegationen har skapats i samråd
            med regeringen, i främsta rum- met för att bevaka naturskyddets
            intressen i samband med kraftverksbyg- gen och sjöregleringar.
            Delegationens ordförande, landshövding Bo Ham- marskjöld, och
            sekreterare, hovrättsrådet P.-E. Färst, har tillsatts av re- geringen.
            Den består för övrigt av en representant för Samfundet för hem-
            bygdsvård och en representant för Svenska naturskyddsföreningen.
            Ett fler- tal sammanträden och diskussioner har ägt rum, bl. a.
            tillsammans med re- presentanter för statliga och enskilda kraftverksintressenter.
            Under före- gående år erhölls statsanslag för upprättande av en
            förteckning över sådana sjöar och vattendrag som borde undantas
            från exploatering. Detta arbete, som för närvarande pågår och
            snart beräknas vara avslutat, ledes av pro- fessor Gunnar Beskow.
            Bakom delegationen står en rad föreningar och in- stitutioner,
            som har speciellt intresse för naturskydd och landskapsvård. Det
            torde enligt vår mening inte erbjuda några större svårigheter
            att av den- na delegation skapa en statlig central organisation
            med representanter för de organisationer och verk, vilka redan
            nu fungerar som sakkunnigorgan, i främsta rummet Vetenskapsakademien,
            Svenska naturskyddsföreningen, Samfundet för hembygdsvård, domänstyrelsen
            och riksantikvarieämbetet. Även om en dylik statlig nämnd eller
            centralorganisation blott skulle er-
          </p>
          <pb facs="riksdagen-motions-pdf/data/1959/mot_1959__fk__43/mot_1959__fk__43-004.pdf"/>
          <fw xml:id="i-VbV3Sb5wXeXKkfDRza5rMv">
            Motioner i Första kammaren, nr 43 år 1959 11
          </fw>
          <p xml:id="i-NqCAPugFiHcwdY7Wi65AXJ">
            hålla rådgivande befogenheter skulle man på ett helt annat sätt
            än nu erhål- la betryggande garantier för att icke onödiga eller
            förhastade ingrepp gjor- des beträffande oersättliga skönhetsvärden
            i landskapsbilden. Det är givet- vis glädjande, att de fyra ovannämnda
            ämbetsverken i ett speciellt fall på ett tidigt stadium slagit
            alarm, men visar icke samtidigt denna deras högst ovanliga åtgärd,
            att ett speciellt organ behövs för denna så utomordentligt viktiga
            uppgift? I ett intervjuuttalande inför 50-årsjubileet yttrade
            vattenfallsstyrelsens chef bl. a. följande: Vattenfall kommer
            att göra fullt skäl för namnei också under sitt andra
          </p>
          <p xml:id="i-KjZBCL3zEfzuuGq1r2dv67">
            halvsekel — det finns många fall och forsar att förvandla till
            kraft i Norr- land, innan den mesta vattenkraften är utbyggd någon
            gång på 70-talet.
          </p>
          <p xml:id="i-MBcQBSXNsFcRNcdhZYbyao">
            Ingen tvivlar på att icke detta program kommer att fullföljas
            med utom- ordentlig energi och skicklighet. Men vad man samtidigt
            frågar sig är — och detta inför den snabba utvecklingen på atomkraftens
            område: Är det icke tänkbart, att det vore klokt med ett långsammare
            tempo beträffande vattenkraftens utbyggnad? Man accepterar givetvis
            det absolut nödvändiga även på detta område, men man vill vara
            förvissad om att det rör sig om det absolut nödvändiga. Såsom
            läget nu är erhåller svenska folket aldrig några klargörande besked
            på ett tidigt stadium, aldrig några mer långtgå- ende analyser
            fotade på objektiva statliga utredningar. Man har en allmän känsla
            av att det ena omistliga skönhetsvärdet efter det andra plockas,
            men man saknar översikten och ställes alltför ofta inför fullbordade
            skrämman- de fakta. Vad som behövs är alltså ökade garantier för
            att icke vattenkraften öde- lägger vad atomkraften inom kort kanske
            kan åstadkomma utan motsva- rande ödeläggelse. Här liksom på andra
            områden gäller det icke blott nuet utan framtiden. Kommande generationer
            i en alltmer industrialiserad värld kommer aldrig att förlåta
            oss, om vi ödelagt och raserat vad som skulle ha kunnat bibehållas
            genom bättre planering och större vaksamhet. Och detta är en fråga
            icke för de få utan för hela svenska folket. Ju mer den ekonomiska
            standarden stiger, desto fler blir det, som får möjlighet att
            tillägna sig och stimuleras av de rika skönhetsvärden, som bl.
            a. den svenska fjällvärlden ännu har att bjuda på. Med detta har
            vi blott velat peka på några av de betydelsefulla problem en dylik
            rådgivande statlig nämnd borde sysselsätta sig med. Vad som krävs
            är en aktiv naturvårdspolitik från svenska folkets sida, och en
            dylik nämnd utgör en nödvändig förutsättning för en allsidig belysning
            och klargörande informationer av aktuella problem på hithörande
            område. Beträffande en överarbetning av naturskyddslagen är det
            inte möjligt att här komma med några mer ingående förslag. Vi
            vill dock framhålla önsk- värdheten av att lagen göres mer preciserad
            och effektiv och framför allt att tillämpningsföreskrifterna utarbetas
            klarare. Vi vill då särskilt fram-
          </p>
          <pb facs="riksdagen-motions-pdf/data/1959/mot_1959__fk__43/mot_1959__fk__43-005.pdf"/>
          <fw xml:id="i-WmEPfNB1fRR2x3Yb73Coxu">
            12 Motioner i Första kammaren, nr 43 år 1959 3
          </fw>
          <p xml:id="i-V98D29fQmVRZfk8zpkFeDT">
            hålla som betydelsefullt, att tillämpningsföreskrifternas $ 19
            preciseras så, att det tydligare framgår, vilka uppgifter som
            åvilar de olika utredande och rådgivande organen. Detta torde
            vara av värde, även om den föreslagna statliga nämnden tillkommer,
            då det här förutsättes att de rådgivande or- ganen fortfarande
            skall bibehålla och kanske t. o. m. utöka sin verksamhet. Så bör
            enligt vår mening Vetenskapsakademien få en klart definierad ställ-
            ning när det gäller naturskyddets viktiga vetenskapliga uppgifter.
            Svenska naturskyddsföreningen bör få sin uppgift fixerad till
            de omfattande frid- lysningsåtgärder som blir mer och mer aktuella
            samt i fråga om upplys- ningsverksamheten. Samfundet för hembygdsvård,
            som förfogar över en särskild landskapsbyrå med sakkunniga beträffande
            både vattenfrågor och vägvård, bör i främsta rummet ha hand om
            de frågor som gäller landskaps- vård och landskapsgestaltning,
            liksom också upplysningsverksamhet. På liknande sätt bör uppgifterna
            preciseras för t. ex. statens fritidsnämnd, domänstyrelsen och
            riksantikvarieämbetet; för ämbetet bör uppgiften vara klar kring
            vården av landskapet i samband med fornlämningarna. Det samordnande
            organet för dessa frivilliga organ bör vara den ovan före- slagna
            nämnden. Vad som är av utomordentlig betydelse och som här måste
            särskilt un- derstrykas är önskvärdheten av att staten i större
            utsträckning än som nu är fallet ställer medel till förfogande
            för naturskyddet. För närvarande är läget i detta stycke ohållbart.
            Vetenskapsakademien förfogar över så små anslag, att någon effektiv
            verksamhet knappast är tänkbar. Detta är särskilt tra- giskt med
            tanke på speciellt vattenexploateringens omfattning och hastig-
            het. Landskapsbyrån inom Samfundet för hembygdsvård arbetar på
            samma sätt med alltför otillräckliga anslag, vilket gör att den
            viktiga landskaps- gestaltningen, som i viss utsträckning kommer
            att bestämma utformningen av vår moderna miljö, måste bedrivas
            rent provisoriskt och många gånger med tillfälligt anskaffade
            frivilliga anslag. Vi är övertygade om att en upp- rustning av
            naturskyddet och dess organ inte behöver betyda någon större investering
            och att de medel, som kan reserveras för detta ändamål, måste
            anses väl använda med tanke på naturskyddets betydelsefulla uppgifter
            och dess inverkan även på rent ekonomiska och sociala frågor.
            En riktig hus- hållning av våra naturtillgångar är i det långa
            loppet god ekonomi men kan icke ske utan medverkan av aktiv naturvård
            och landskapsvård. På grund av det anförda får vi därför hemställa,
            att riksdagen måtte i skrivelse till Kungl. Maj:t föreslå dels
            inrättandet av en statlig nämnd för en allmän tillsyn över naturens
            skydd och vård, möjliggörande en ökad aktiv naturvårdspolitik,
            dels en översyn av nu gällande natur- skyddslag, särskilt med
            tanke på att klart precisera arbets- områdena för nu befintliga
            utredande och rådgivande organ.
          </p>
          <p xml:id="i-KcdUCQ9hVsE2w8jB2YUFdF">
            Stockholm den 21 januari 1959
          </p>
          <p xml:id="i-XBthcqtxYzfgJgQqz4ja9c">
            David Ollén Martin Söderquist
          </p>
        </div>
      </div>
    </body>
  </text>
</TEI>
