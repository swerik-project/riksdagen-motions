<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-00484">
  <teiHeader>
    <fileDesc>
      <titleStmt>
        <title>Vissa Asienfrågor</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:484 av Markus Wiechel m.fl. (SD)</title>
          <idno type="rdwebb">HB02484</idno>
          <rs type="number">484</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB02484/text</ref>
          <ref type="dokument_url_html">https://data.riksdagen.se/dokument/HB02484</ref>
          <ref type="dokumentstatus_url_xml">https://data.riksdagen.se/dokumentstatus/HB02484</ref>
          <ref type="pdf">https://data.riksdagen.se/fil/DD2EB189-CE87-45C2-AC49-C41D57CB3718</ref>
          <ref type="docx">https://data.riksdagen.se/fil/0DC593AD-75C2-446C-88F2-792C72F4B140</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7pp8o5KjbVfk6nNsz3e3FX</idno>
            <name>Rasmus Giertz</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6pnJVULHHCEa6quBMjYLRu" type="signed"/>
        <correspContext corresp="i-6pnJVULHHCEa6quBMjYLRu">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-7pp8o5KjbVfk6nNsz3e3FX"/>
        </correspContext>
        <correspAction xml:id="i-9wjGYZRt2LF8j82C7uRMn2" type="submitted">
          <date when="2023-09-29"/>
          <time when="16:29:39"/>
        </correspAction>
        <correspAction xml:id="i-SMHzXaWE9FAqzZ5nWiduF5" type="reviewed">
          <date when="2023-09-30"/>
          <time when="12:25:13"/>
        </correspAction>
        <correspAction xml:id="i-MKWjTzN6cakrfxMPAMMEFF" type="referred">
          <date when="2023-10-17"/>
        </correspAction>
        <correspAction xml:id="i-Jp3qRjTBJevzsmTL8vL7NL" type="assigned">
          <date when="2024-04-15"/>
          <time when="11:30:24"/>
        </correspAction>
        <correspContext corresp="i-Jp3qRjTBJevzsmTL8vL7NL">
          <ref type="assignedTo">Utrikesutskottet</ref>
        </correspContext>
        <correspAction xml:id="i-XwZkNczufLKTgUsKv9AMXm" type="behandlas_i"/>
        <correspContext corresp="i-XwZkNczufLKTgUsKv9AMXm">
          <ref type="uppgift">2023/24:NU13</ref>
          <ref type="ref_dok_id">HB01NU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DBE8YatZ58VNpu6rWuBY2W" type="behandlas_i"/>
        <correspContext corresp="i-DBE8YatZ58VNpu6rWuBY2W">
          <ref type="uppgift">2023/24:UU14</ref>
          <ref type="ref_dok_id">HB01UU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU14</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YQJ7s4LM1Zjegi7Gdm2wfb" type="behandlas_i"/>
        <correspContext corresp="i-YQJ7s4LM1Zjegi7Gdm2wfb">
          <ref type="uppgift">2023/24:UU7</ref>
          <ref type="ref_dok_id">HB01UU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:484 av Markus Wiechel m.fl. (SD)
          Vissa Asienfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7UxZqUh669mL8ktESA5nsj">
            Förslag till riksdagsbeslut
          </head>
          <list>
            <item xml:id="i-XhcnMzLPZzB7hn5Ra3khja" sortKey="Yrkande 1">
              Riksdagen ställer sig bakom det som anförs i motionen om benämningen
              av Taiwans diplomatiska representation i Sverige och tillkännager
              detta för regeringen.
            </item>
          </list>
          <list>
            <item xml:id="i-Bf1gpaqHmNasZtMuHaqC3R" sortKey="Yrkande 2">
              Riksdagen ställer sig bakom det som anförs i motionen om ett
              tydligt erkännande av Taiwan som den självständiga aktör det är
              snarare än kinesisk provins och tillkännager detta för regeringen.
            </item>
          </list>
          <list>
            <item xml:id="i-ThRygo9u6o6qgfnB3VARes" sortKey="Yrkande 3">
              Riksdagen ställer sig bakom det som anförs i motionen om att
              representationskontor ska kunna räknas som en myndighet och tillkännager
              detta för regeringen.
            </item>
          </list>
          <list>
            <item xml:id="i-RqLxpF5iYf1cWLHFnfsLUS" sortKey="Yrkande 4">
              Riksdagen ställer sig bakom det som anförs i motionen om att
              verka för att Taiwan tillåts delta i ICAO:s sessioner och tillkännager
              detta för regeringen.
            </item>
          </list>
          <list>
            <item xml:id="i-762DNvC8wBbtKJjvasGJkZ" sortKey="Yrkande 5">
              Riksdagen ställer sig bakom det som anförs i motionen om att
              Taiwan ska få möjligheten att skicka ombud till FN:s generalförsamling
              och tillkännager detta för regeringen.
            </item>
          </list>
          <list>
            <item xml:id="i-VRaLmXGy6FMy56KttB2Ass" sortKey="Yrkande 6">
              Riksdagen ställer sig bakom det som anförs i motionen om Taiwans
              möjlighet att delta i och bidra till FN:s olika organisationer
              och tillkännager detta för regeringen.
            </item>
          </list>
          <list>
            <item xml:id="i-Eiz3SmVTUW13dGZVF8HPhV" sortKey="Yrkande 7">
              Riksdagen ställer sig bakom det som anförs i motionen om Taiwans
              möjlighet att delta i Interpol och tillkännager detta för regeringen.
            </item>
          </list>
          <list>
            <item xml:id="i-Kaq7QbmY12n3C3ENPJszBs" sortKey="Yrkande 8">
              Riksdagen ställer sig bakom det som anförs i motionen om en förnyad
              Kinastrategi och tillkännager detta för regeringen.
            </item>
          </list>
          <list>
            <item xml:id="i-2ftj5iK687JMj1rEwLmbcT" sortKey="Yrkande 9">
              Riksdagen ställer sig bakom det som anförs i motionen om att
              fördöma de statssanktionerade massövergreppen mot uigurer, falungonganhängare
              och kristna och tillkännager detta för regeringen.
            </item>
          </list>
          <list>
            <item xml:id="i-6F41vbY14KFc7i7bbXTHJR" sortKey="Yrkande 10">
              Riksdagen ställer sig bakom det som anförs i motionen om att
              verka för en oberoende internationell granskning av Kinas övergrepp
              mot minoriteter och tillkännager detta för regeringen.
            </item>
          </list>
          <list>
            <item xml:id="i-Q6Ze2KTKnUcM7xqcQNw7LU" sortKey="Yrkande 11">
              Riksdagen ställer sig bakom det som anförs i motionen om sanktioner
              mot de ansvariga för de övergrepp som sker mot uigurer, falungonganhängare,
              kristna och andra minoriteter och tillkännager detta för regeringen.
            </item>
          </list>
          <list>
            <item xml:id="i-JqVyJaYAQrcPHk8QPZbsje" sortKey="Yrkande 12">
              Riksdagen ställer sig bakom det som anförs i motionen om att
              se över möjligheten att stärka de diplomatiska banden med Indien
              och tillkännager detta för regeringen.
            </item>
          </list>
          <list>
            <item xml:id="i-G1kps5EEWmMpBSJFSnENr2" sortKey="Yrkande 13">
              Riksdagen ställer sig bakom det som anförs i motionen om att
              påskynda etableringen av ett frihandelsavtal mellan EU och Indien
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PSUTTvt2AjmtTUJ4GGtLWc" type="h1">
            Republiken Kina (Taiwan)
          </head>
          <head xml:id="i-UbQbvaHJTD6JfhG7MwzSZ6" type="h2">
            Bakgrund och benämning av Taiwans diplomatiska representation
          </head>
          <p xml:id="i-4ZcEMraixH3Gi2UPfydL1g">
            Republiken Kina (Taiwan) är arvtagare till den kinesiska regeringen
            före kom­munisternas maktövertagande på fastlandet och är idag
            en mycket välmående demokrati med nästan 24 miljoner invånare.
            Sverige och Taiwan delar dessutom en lång rad centrala värderingar
            såsom respekt för demokrati och mänskliga rättigheter samt försvaret
            av rättsstatsprincipen och yttrandefriheten. Taiwan präglas också
            av en stabil ekonomi som till stor del baseras på högteknologiska
            varor och de har ett omfattande välstånd bland invånarna. Ur ett
            internationellt perspektiv är Taiwan dessutom en mycket viktig
            aktör på världshandelsmarknaden och har idag såväl fullvärdiga
            som inofficiella diplomatiska förbindelser med en lång rad länder
            världen över. I Sverige benämns Taiwans diplomatiska delegation
            för Taipei mission, men delegationen fungerar i stort som vilken
            ambassad som helst. Mot bakgrund av detta bör också begreppet
            ”Taiwan” användas för den representation som finns i Sverige,
            såsom exempelvis ”Taiwanese representative Office”.
          </p>
          <head xml:id="i-DSxX6kLjP4hcuLCcFZwDf9" type="h2">
            Myndigheternas benämning av Taiwan
          </head>
          <p xml:id="i-B71Pwx8ao44pp6dAbrxf7H">
            Det är glädjande att Sverige, med stöd från en bred riksdag,
            sedan länge varit i framkant i världssamfundet avseende arbetet
            kring olika länders rätt till suveränitet. Det är likaså glädjande
            att vårt land behandlat Taiwan som den fria administration som
            det är (snarare än en del av Folkrepubliken Kina) bland annat
            genom att möjliggöra för dem att ha en egen representation i Sverige.
            Generellt delas nog den här bilden av de flesta svenskar, som
            utan att tvekan ser Taiwan som ett självständigt land. Dessvärre
            ser vi att detta inte räcker: Skatteverket valde till och med
            att omdefiniera den taiwanesiska representationen i Sverige från
            att vara Taiwan, till ”den kinesiska provinsen Taiwan”. Att en
            enskild myndighet definierar Taiwan som en kinesisk provins visar
            på vikten att riksdag och regering är tydlig med benämningarna.
            Mot bakgrund av detta önskas regeringen tydliggöra Taiwan som
            den självständiga aktör det är snarare än en kinesisk provins,
            med allt som det innebär.
          </p>
          <head xml:id="i-Cv2z5r1sAGB5rcqykFmrmk" type="h2">
            Den svenska representationen i Taiwan
          </head>
          <p xml:id="i-JCNTPY79JZKAvYNrzEF2BA">
            Den 27 april 2022 beslöt riksdagen att bifalla bland annat Sverigedemokraternas
            förslag om att inrätta ett ”House of Sweden” i Taipei och det
            var enbart Socialdemokraterna som var emot vid omröstningen. Potentialen
            med stärkta relationer och förbindelser mellan Sverige och Taiwan
            är enorm samtidigt som bristerna med nuvarande representa­tion
            i Taipei är förvånansvärt enkla att lösa. Det kanske första som
            behöver åtgärdas är att säkerställa en ökad bemanning. Såväl befolkningsmässigt
            som ekonomiskt motsvarar uppdraget i Taiwan det representationsuppdrag
            som finns i Australien, men kan ändå vara strategiskt viktigare.
            Därtill krävs nya, bättre lokaler, som är ändamålsenliga med det
            stora uppdrag som det bör vara med denna representation. Vidare
            ser vi bristande möjligheter för representationskontoret att faktiskt
            agera utifrån sitt uppdrag. Att visumhanteringen med tillhörande
            administrativ verksamhet bör skötas i Taipei borde vara en självklarhet,
            men så är inte fallet idag. En klart förbättrad passhantering
            är ett måste för att möjliggöra ökade kontakter mellan Sverige
            och Taiwan.
          </p>
          <p xml:id="i-595SAU4wyWLvaBMZQYTq4a">
            Idag finns många svenska företag och medborgare verksamma i Taiwan.
            Därtill finns det stor potential med framtida svenska studenter
            i Taiwan som har ett mycket välfungerande utbildningsväsende samtidigt
            som det finns ett intresse från taiwaneser att studera i Sverige.
            Det är viktigt att främja Sverige på plats i Taiwan där vi under­lättar
            för såväl kopplingar inom näringslivet som inom utbildningsväsendet
            samtidigt som investeringar på olika sätt främjas. Flera av de
            brister som finns har att göra med att representationen inte formellt
            och enligt lag är en myndighet. Regeringen bör mot bakgrund av
            detta återkomma med lagförslag som möjliggör för representationskontor
            att räknas som en myndighet.
          </p>
          <head xml:id="i-PE7cfmADT5k9xQhSPJLtGV" type="h2">
            Taiwan i International Civil Aviation Organisation
          </head>
          <p xml:id="i-5cbs34RG7rVabhLD2GK1rw">
            I samband med att världssamfundet försökt återställa tillvaron
            i spåren av corona­pandemin har det blottats en stor utmaning
            i att återställa ett effektivt transport- och logistiknätverk,
            inte minst beträffande civil flygtrafik och flygledning. Huvudansvaret
            inom detta område ligger på International Civil Aviation Organisation
            (ICAO), som har sitt säte i Montreal, Kanada där det återkommande
            arrangeras sessioner. Till dessa sessioner bjuds samtliga avtalsslutande
            stater samt många andra icke-statliga interna­tionella civila
            luftfartsorganisationer samt flygbolagsrepresentanter in just
            för att de spelar en stor roll inom området.
          </p>
          <p xml:id="i-NMYcXVcVB7Nvt9B3covUa">
            Vid tidigare ICAO-församlingssessioner har Taiwan inbjudits att
            delta aktivt och meningsfullt i överläggningarna. Under den 41:a
            sessionen (som ägde rum från september till oktober 2022) bjöds
            dock Taiwan av okända anledningar inte in. Detta var naturligtvis
            mycket förvånande mot bakgrund av Taiwans roll som ett pålitligt
            och ett vitalt nav för internationell civil flygtrafik och kontroll.
            Bland andra uppgifter övervakar Taiwan hela 18 internationella
            rutter och 17 flygplatser som tillhandahåller civila flygtjänster.
            Regeringen bör aktivt verka för att Taiwan åter bjuds in till
            ICAO:s sessioner.
          </p>
          <head xml:id="i-6FEnQmDGwUv8QfSBNgLnaf" type="h2">
            Taiwan i Förenta nationerna
          </head>
          <p xml:id="i-6wifrrD82ZSJML8MJZpWiC">
            Trots att Taiwan är att anse som en betydande internationell
            aktör i såväl handel som diplomati och dessutom i många avseenden
            är att betrakta som ett demokratiskt föredöme är de idag utestängda
            från många viktiga världsorganisationer. Taiwan har bland annat
            utestängts från Förenta nationerna (FN), som man sedan 1993 ansökt
            om att på olika nivåer få delta i. Inte minst i samband med coronapandemin
            kunde vi se vilka konsekvenser detta fick. Trots att Taiwan är
            ett av de länder som lyckats absolut bäst i kampen mot covid-19
            och kan klassas som ett framstående land beträffande forskning
            på hälso- och sjukvård utestängdes de från världshälsoorganisationen
            WHO.
          </p>
          <p xml:id="i-Cim7PGgLyjdAtRLqdw7V6m">
            Därtill har organisationen dessutom återkommande klassat Taiwan
            som kinesisk provins snarare än den fria aktör det är. Den systematiska
            utfrysningen av Taiwan från FN-gemenskapen går inte ihop med FN-stadgan
            och de grunder som organisationen vilar på. Taiwans frånvaro berövar
            dessutom västvärlden en likasinnad vän i en tid när de värden
            vi har gemensamt hotas på annat håll och utfrysningen skadar även
            svenska intressen. Regeringen bör inom ramen för de internationella
            kontakter som finns, verka för att Taiwan ska få samma möjlighet
            att skicka ombud till FN:s generalförsamling på lika villkor som
            andra länder samt att de får chansen att obegränsat delta och
            bidra till hela FN-samarbetet; FN:s klimatpanel IPCC, Världshälsoorganisationen
            WHO och andra fackorganisationer inkluderat.
          </p>
          <head xml:id="i-24CU5FnAbSBQxG1fPWmBss" type="h2">
            Taiwan i Interpol
          </head>
          <p xml:id="i-6u4VbPdADyYQ9DTNzZsSD9">
            Interpol är en internationell organisation för kriminalpoliskårer
            som grundades 1923 och är världens största internationella polisorganisation
            samt en av världens största interna­tionella organisationer. Interpols
            uttalade syfte är att möjliggöra och underlätta interna­tionellt
            polissamarbete samt att bekämpa transnationell och annan internationell
            brotts­lighet. Det är således en viktig organisation, där ett
            brett internationellt samarbete är nödvändigt för att dess mål
            ska uppfyllas.
          </p>
          <p xml:id="i-MPuTogZgLhepJyNPkVL9uN">
            De globala polismålen godkändes av Interpols medlemsländer 2017,
            med det uttalade syftet att skapa en säkrare och mer hållbar värld.
            Det innebar att man slog fast att ingen polismyndighet eller land
            skulle uteslutas från organisationen. Trots detta ingår inte Taiwan
            i Interpol idag, vilket ger konsekvensen att de saknas på en mycket
            viktig arena för den globala kampen mot internationell cyberbrottslighet
            och brotts­lighet.
          </p>
          <p xml:id="i-MpEq12zPCLB8pjBDwrLELY">
            Eftersom cyberbrottslighet överskrider gränser är transnationellt
            samarbete nyckeln för att ställa internationella brottskretsar
            inför rätta. Taiwans polismyndigheter har en högteknologisk brottsutredningsenhet
            och professionella cyberbrottsutredare. Taiwans expertis skulle
            tveklöst gynna det globala arbetet för att inte minst bygga en
            säkrare cyberrymd. Mot bakgrund av detta bör regeringen verka
            för att Taiwan släpps in som medlem i Interpol.
          </p>
          <head xml:id="i-3HD5kpzBztxcZMNeszaKzt" type="h1">
            Folkrepubliken Kina
          </head>
          <head xml:id="i-Q2jYXk4wxMp8RS9A4oSgNz" type="h2">
            Förnyad Kinastrategi
          </head>
          <p xml:id="i-ANR1rVL3ibnkz6zuFNWoic">
            I december 2019 behandlade riksdagen regeringens nya Kinastrategi.
            Denna hade tagits fram i samband med att diktaturen i en allt
            större utsträckning tydligt bedrev en mer aggressiv politik gentemot
            omvärlden. I denna politik har vi sett hur Kina använder sig av
            såväl ekonomi genom investeringar i andra länder som påverkanspolitik
            i form av exempelvis hot om blockader, alternativt genom militära
            styrkedemonstrationer. Vi har sett krav på tystnad och underkastelse,
            vilket vi också har blivit varse om genom den så kallade vargkrigardiplomatin
            som kinesiska diplomater har använt sig av mot journa­lister och
            förtroendevalda i såväl Sverige som i andra länder.
          </p>
          <p xml:id="i-XVC1aJkDi5i9JeGJ76kzC6">
            Det råder således ingen tvekan om att ett auktoritärt Kina som
            tillåts dominera den internationella ekonomin också kommer att
            låta det totalitära synsättet genomsyra det internationella samarbetet,
            vilket inkluderar framtagandet av ny teknik eller forskning.
          </p>
          <p xml:id="i-NnDwq3frpMaMduJ3uiMvLg">
            Inte minst mot bakgrund av händelseutvecklingen globalt sedan
            den senaste Kina­strategin togs fram – där Kina valt att direkt
            eller indirekt stödja Rysslands brutala invasion av Ukraina samt
            hotat med militärt våld mot Taiwan och flyttat fram sina positioner
            på den afrikanska kontinenten ‑ finns det goda skäl att återigen
            förnya strategin. Nato har sedan den senaste strategin togs fram
            också konstaterat att Kina utgör ett hot mot den regelbaserade
            världsordningen. Det kan inte råda något tvivel om att vi som
            en del av den fria världen måste vara beredda på hur den globala
            samhälls­utvecklingen ser ut framöver när diktaturer och auktoritära
            stater i en allt större ut­sträckning än tidigare väljer att samverka,
            så som vi sett med bland annat Kina och Ryssland. En förnyad strategi
            behövs både för att redovisa hoten, men också för att möta dem
            och verka för en positiv samhällsutveckling. Regeringen bör mot
            bakgrund av detta ta fram en ny Kinastrategi. Vikten av det transatlantiska
            samarbetet ska i det här sammanhanget inte underskattas.
          </p>
          <head xml:id="i-MqrVMPVnwgXFm8hGhp6nvs" type="h2">
            Xinjiang
          </head>
          <p xml:id="i-SMNNYyLtAkho9nDgb2pb1A">
            De omfattande vittnesmålen om koncentrationsläger och de fruktansvärda
            övergreppen i den kinesiska Xinjiangprovinsen är idag välkända,
            trots förnekelse från det kinesiska kommunistpartiet och försök
            att censurera verkligheten. De fruktansvärda fasor som drabbat
            olika minoriteter i Kina har inte minst blottats genom den så
            kallade ”Uyghur Tribunal” som bevakat behandlingen av folkgruppen
            uigurer i Xinjiang. Människor har, enbart baserat på vilken folkgrupp
            de råkat födas in i, systematiskt samlats för att slussas till
            fruktade koncentrationsläger. Där har de utsatts för fysisk och
            psykisk tortyr, sterilisering, och tvångsindoktrinering. Nya kinesiska
            polisrekryter har även, enligt vittnesmål, skickats till provinsen
            för att ”vålla så mycket skada som möjligt” mot minoriteten och
            det har inte funnits några gränser för vad man fått göra. Sorgligt
            nog är det inte bara uigurer som drabbas av förtrycket. Vi har
            sett omfattande övergrepp mot såväl falungonganhängare som kristna
            och andra minoriteter.
          </p>
          <p xml:id="i-Y64qVosB7fxejcpLE41hLH">
            Mot bakgrund av detta bör regeringen tydligt fördöma de statssanktionerade
            massövergreppen mot uigurer och andra minoriteter samt verka för
            att en oberoende internationell granskning av Kinas övergrepp
            mot minoriteter tillsätts. Den svenska regeringen bör även verka
            för att den europeiska unionens medlemsstater tillsammans, men
            också inom ramen för sin egen utrikespolitik, riktar sanktioner
            mot de som bär ansvar för dessa övergrepp.
          </p>
          <head xml:id="i-BUMP9fZnyqCAU4vbhhABAc" type="h2">
            Indien
          </head>
          <p xml:id="i-RjC74uu89RUhXsPkvqad6y">
            Indien är idag världens största demokrati, och passerade i april
            2023 Kina som det land med störst befolkning i världen (över 1,4
            miljarder människor). Många beskriver även Indien som en egen
            kontinent, då det dels är stort till ytan, men också eftersom
            det myllrar av olika kulturer, språk och religioner i landet.
            Vidare rymmer landet allt ifrån moderna storstäder till ålderdomliga
            landsbyar. Det är vida känt att Indien idag kan räknas som världsledande
            inom IT-industrin, men det är långt ifrån allt. Efter Kina och
            Japan är de Asiens tredje största ekonomi, vilket är tydligt då
            industri- och tjänstesektorn är mycket omfattande. Den ekonomiska
            utvecklingen är tack vare detta stark och den växer mycket snabbt.
          </p>
          <p xml:id="i-RU8YCXhhGWAXZViEyRsc7m">
            Potentialen för en positiv utveckling i Indien är enorm, vilket
            också visar sig då andelen fattiga i landet gått från omkring
            halva befolkningen i början av 1970-talet till ungefär en femtedel
            idag. Indien har bland mycket annat en egen kärnkraftsindustri
            och vi ser en växande industri som producerar alltifrån vapen
            till egna rymdfarkoster och bilar. Även inom IT-branschen växer
            Indien snabbt som nation och har kommit att bli en stor mjukvarutillverkare,
            vilket många länder i väst blivit varse om till följd av den goda
            tillgången på välutbildad arbetskraft och utbyggda tele- och internetförbindelser.
            Mycket till följd av detta har många västländer valt att i större
            utsträckning placera olika tjänster i Indien där tjänstesektorn
            för närvarande växer mer än någon annan närings­gren och därför
            svarar för omkring halva landets BNP. Från ett svenskt perspektiv
            finns det goda möjligheter att utöka de utbildnings- och handelsrelationer
            som redan idag finns med Indien och se över möjligheten till ytterligare
            samarbeten som kan knyta landet närmare Europa. En start i detta
            arbete vore etableringen av ett frihandelsavtal mellan EU och
            Indien, vilket glädjande nog är på väg mot bakgrund av att förhand­lingarna
            om detta återupptogs den 17 juni 2022.
          </p>
          <p xml:id="i-7YSUXrWq8yZXTX8D7LikTw">
            EU är Indiens tredje största handelspartner och Indien är EU:s
            tionde största handelspartner. 2021 uppgick handeln med varor
            till ett värde av ungefär 88 miljarder euro (10,8 % av den totala
            handeln i Indien) och 2021 nådde handeln med tjänster mellan EU
            och Indien 30,4 miljarder euro. Regeringen bör, mot bakgrund av
            detta att inom ramen för EU-samarbetet, se över möjligheten att
            stärka de diplomatiska banden med Indien samt verka för att påskynda
            processen med att få till ett frihandelsavtal med Indien.
          </p>
          <p xml:id="i-4Hfxxyyhmk4N39wyLMrN68">
            Indien är också ur ett klimatperspektiv ett mycket viktigt land
            för att det globala klimatarbetet ska kunna bedrivas på ett hållbart
            sätt. Landet ligger nämligen på tredje plats i världen sett till
            de som orsakar störst utsläpp, men det finns en vilja att bryta
            denna trend. Mot bakgrund av att de har satt sitt utsläppsmål
            relaterat till BNP, ser vi hur deras redan höga utsläpp lär komma
            att öka kraftigt. Som ett miljö- och klimat­medvetet land ligger
            det i Sveriges intresse att stärka klimatsamarbetet med Indien,
            vilket i slutändan skulle vara hela världen till gagn.
          </p>
        </div>
        <div type="motSignatures">
          <list>
            <item xml:id="i-XGLqt7x8C6MUerjs2TLgBz" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-G8U9XAqSihhcFZQtXPycew" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-BsNwtnuzHuYYW9BwuN2zoP" who="i-4rFo5seKWQkpWzvXDuyLwP">
              Yasmine Eriksson (SD)
            </item>
            <item xml:id="i-3m651vBbY15146D4BGFCp5" who="i-7pp8o5KjbVfk6nNsz3e3FX">
              Rasmus Giertz (SD)
            </item>
          </list>
        </div>
      </div>
    </body>
  </text>
</TEI>
