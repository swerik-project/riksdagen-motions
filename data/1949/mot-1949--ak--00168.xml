<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__168/mot_1949__ak__168-001.pdf"/>
      <fw xml:id="i-YbNbRDUMDFeWC8P8F7gVzo">
        14 Motioner i Andra kammaren, nr 168.
      </fw>
      <div type="motHeader" xml:id="i-4F4W6W1SZD42vdvQFvfLUG">
        <div type="motTitle" xml:id="i-LGNzcqmGPMEKxvcfvr2SAj"/>
        <div type="motSubmissionInfo" xml:id="i-L2TsVBSLsikW16heqq9YjZ"/>
      </div>
      <div type="motBody" xml:id="i-8oLENggC9ShkPBduZsbWrv">
        <div xml:id="i-MVSNBrkL9AEDm8bm4xTm2r">
          <p xml:id="i-PxcdDGYrNVkfo83BMf5Sn4">
            Nr 168.
          </p>
          <p xml:id="i-AS33j5Z5z36wbuEMfR4xHr">
            Av herr Boman i Stafsund m. fl., om ökat anslag till bidrag till
            anläggningar för vattenförsörjning och avlopp.
          </p>
          <p xml:id="i-26nhzaA7jf7RoQBQLiTMpo">
            Sedan några år tillbaka lämnar staten bidrag till anläggningar
            för vatten- försörjning och avlopp avseende fem eller flera fastigheter.
            Denna verksam- het, som främst tar sikte på mindre tätorter och
            samhällen på landsbygden, har tyvärr genom omständigheternas makt
            hittills fått en mycket begränsad omfattning. Behovet av anläggningar
            för detta ändamål är fördenskull myc- ket betydande. Härav följer
            att bidragsbehovet givetvis också är mycket stort. Belysande för
            läget är väg- och vattenbyggnadsstyrelsens uppgift i sina petita
            för nästkommande budgetår, att det den 1 juli förra året förelåg
            cirka 500 icke slutbehandlade bidragsansökningar, avseende anläggningar
            för en sammanlagd kostnad av i runt tal 150 miljoner kronor. Huru
            många ansökningar, som ytterligare kunde inkomma under sådan tid,
            att de borde tagas i betraktande vid bedömning av behovet av bidragsmedel
            för budget- året 1949/50, kunde styrelsen icke med någon högre
            grad av säkerhet be- döma. De medelsanvisningar som under de senaste
            budgetåren beviljats för bi- dragsverksamheten inom ifrågavarande
            område ha icke kunnat beräknas med utgångspunkt från att motsvara
            efterfrågan. De ha i stället måst an- passas dels efter den föreliggande
            tillgången på materiel och dels till nöd- vändigheten av att begränsa
            investeringsverksamheten. I sina anslagsberäkningar för det nästkommande
            budgetåret har väg- och vattenbyggnadsstyrelsen utgått ifrån att
            det på tiden fram till den 1 juli 1950 skulle komma statsbidragsberättigade
            vatten- och avloppsanläggningar för en kostnad av 90 å 100 miljoner
            kronor. Det däremot svarande bidrags- behovet beräknades vid en
            restriktiv tillämpning av gällande bidragsregler uppgå till 30
            å 33 miljoner kronor. För att täcka detta behov skulle, om hänsyn
            tages till den icke disponerade behållningen på anslaget, erfordras
            ett tillskott av nya anslagsmedel för nästkommande budgetår på
            omkring 20 miljoner kronor. Med hänsyn till den eftersläpning
            av utbetalningen av bidragsmedel som äger rum ansåg sig styrelsen
            kunna begränsa anslags- äskandet till 10 miljoner kronor. Då förutsatte
            styrelsen emellertid att den skulle erhålla bemyndigande att under
            budgetåret därutöver bevilja bidrag för sammanlagt ytterligare
            10 miljoner kronor, vilka skulle utbetalas först efter budgetårets
            utgång med anlitande av senare anvisade anslagsmedel. Arbetsmarknadsstyrelsen
            har ansett, att anläggningsverksamheten kom- mer att bli mindre
            än vad väg- och vattenbyggnadsstyrelsen räknat med och
          </p>
          <pb facs="riksdagen-motions-pdf/data/1949/mot_1949__ak__168/mot_1949__ak__168-002.pdf"/>
          <fw xml:id="i-QtEQYXWpvLegT7TpA7tG41">
            Motioner i Andra kammaren, nr 168. 15
          </fw>
          <p xml:id="i-3SPQkGoKCmqxa6jL69rnvu">
            uppskattar totalkostnaden för bidragsberättigade anläggningar
            intill den 1 juli 1950 till högst 80 miljoner kronor. Departementschefen
            har ansett be- räkningen av medelsbehovet osäker även med denna
            korrigering från arbets- marknadsstyrelsens sida. Han påvisar
            att den totala investeringskvoten för vatten- och avloppsanläggningar
            om 60 miljoner kronor för kalenderåret 1948 icke helt utnyttjats
            och att kvoten för innevarande år nedsatts till 55 miljoner kronor.
            Departementschefen förutser således ytterligare minsk- ning av
            anläggningsverksamheten på detta område och har fördenskull med
            åberopande av det statsfinansiella läget endast begärt 5 miljoner
            kronor i anslag för nästkommande budgetår. Vidare avstyrker departementschefen
            det av väg- och vattenbyggnadsstyrelsen begärda bemyndigandet
            att under budgetåret få bevilja bidrag intill 10 miljoner, att
            utbetalas först efter årets slut med anlitande av senare beviljade
            anslag. Den starka beskärning av anslagen för ifrågavarande ändamål,
            som ägt rum under de senaste åren, inger allvarliga betänkligheter.
            Det alltmer öka- de behovet av vatten- och avloppsledningar kan
            härigenom endast till en relativt ringa del täckas. Då anslaget
            främst kommer till användning inom mindre tätorter på landsbygden
            utgör nedskärningen av anslagsäskandena en hämsko på dessa orters
            utveckling. Enligt vår mening är det ett allmänt intresse att
            stärka dessa orters konkurrensförmåga gentemot de större stä-
            derna. Arbetskraften dras icke bara från den rena landsbygden
            utan även från dessa mindre samhällen till de stora tätorterna.
            Det kan icke vara en sund utveckling att befolkningen koncentreras
            till de senare, medan lands- bygdsbefolkningen uttunnas. De nu
            rådande förhållandena med väsentlig beskärning av verksamheten
            för vatten- och avloppsanläggningar åstadkomma också orättvisor
            de mindre samhällena emellan. Enligt uttalanden i 1947 års bostadsproposition
            skulle i princip krävas anslutning till gemensamhetsanordningar
            för vattenförsörj- ning och avlopp som villkor för lån till egnahem
            i tättbebyggda samhällen. Dessa direktiv torde också tillämpas
            av vederbörande myndigheter vid låne- ansökan. Om medelsanvisningen
            blir alltför snäv kommer detta att leda till att vissa samhällen,
            i vilka vatten- och avloppsfrågorna alltjämt vänta på sin lösning,
            vid fördelning av byggnadskvoterna för bostadsproduktionen få
            stå tillbaka för andra, i vilka dessa frågor redan ha lösts. Vid
            behandlingen av anslagsfrågan för vatten- och avloppsanläggningar
            förra året uttalade statsutskottet att det icke kunde föreligga
            någon tvekan om det alltmer ökade behovet av sådana anläggningar.
            Enligt utskottets me- ning kunde det framlagda förslaget om ett
            anslag på endast 5 miljoner kro- nor betecknas som ett absolut
            minimianslag och att situationen komme att bli mycket brydsam,
            om de gjorda beräkningarna icke visade sig hållbara. Utskottet
            tillstyrkte med tvekan Kungl. Maj:ts förslag men gav samtidigt
            uttryck åt den uppfattningen, att en rikligare medelsanvisning
            till anlägg- ningar för vattenförsörjning och avlopp borde tagas
            under allvarligt över- vägande, så snart förhållandena medgåve
            detta. Med hänsyn till statsutskottets uttalanden hade man väntat
            att departe-
          </p>
          <pb facs="riksdagen-motions-pdf/data/1949/mot_1949__ak__168/mot_1949__ak__168-003.pdf"/>
          <fw xml:id="i-QkBPppC1UZywCV4n9c79A2">
            16 Motioner i Andra kammaren, nr 168.
          </fw>
          <p xml:id="i-PMkpd9DBpL1wK7YPzHKQbL">
            mentschefen 'skulle ha övervägt någon ökning av anslaget för
            nästkomman- de' budgetår. Så har emellertid icke skett, utan departementschefen
            begär endast samma anslagsbelopp som förra året eller 5 miljoner
            kronor. Det kan ju inte råda någon tvekan om att detta belopp
            är otillräckligt. Det är givet, att det ekonomiska läget nödvändiggör
            en begränsning av investeringsverk- samheten, men det måste ju
            dock bli en avvägningsfråga vilka investerings- behov som i första
            hand böra tillgodoses och vilka som utan större olägen- heter
            kunna uppskjutas till en senare tidpunkt. Med hänvisning till
            vad vi ovan anfört vilja vi ge uttryck åt den meningen att anläggningar
            för vatten och avlopp tillhöra de investeringsbehov, som i första
            hand böra tillgodoses. Vi anse därför att den av departementschefen
            för nästkommande budgetår äskade anslagssumman bör höjas till
            åtminstone 10 miljoner kronor eller det anslagsbelopp som begärts
            av väg- och vattenbyggnadsstyrelsen. Med anledning av vad som
            sålunda anförts få vi hemställa,
          </p>
          <p xml:id="i-NvyteWe558kqfsWTb8bRe5">
            att riksdagen måtte till Bidrag till anläggningar och vat- tenförsörjning
            för budgetåret 1949/50 anvisa ett reserva- tionsanslag av 10000
            000 kronor.
          </p>
          <p xml:id="i-8d3TDaK1iLuoyrZVQhibCY">
            Stockholm den 22 januari 1949.
          </p>
          <p xml:id="i-MENb3oL4yzFKT64gqgtGQF">
            David Boman
          </p>
          <p xml:id="i-NrnwM2gj9fvymEdwjMNwqd">
            i Stafsund. Karl Andersson J. Onsjö. Arvid Jonsson i Björkäng.
            i Skedsbygd. E. Pettersson Robert L. Jansson Gunnar Ericsson i
            Ersbacken. i Aspeboda. i Näs. K. E. Hansson Harald Andersson Nils
            Jönsson i Skediga. i Dunker. i Rossbol.
          </p>
          <p xml:id="i-C5PMGrMnDfZocDSUGvsFTB">
            497125. Stockholm. Isaac Marcus Boktryckeri Aktiebolag, 1949.
          </p>
        </div>
      </div>
    </body>
  </text>
</TEI>
