<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__19/mot_1960__ak__19-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 19 år 1960
          </p>
          <p>
            Nr 19
          </p>
          <p>
            Av herr Spångberg m. fl., i anledning av Kungl. Maj:ts framställ-
            ning om anslag till Försvarets forskningsanstalt: Viss forskningsverksamhet.
          </p>
          <p>
            I årets statsverksproposition, punkt 129 i fjärde huvudtiteln,
            hemställes om förhöjt anslag till försvarets forskningsanstalt
            med 11 065 000 kronor, innebärande en höjning av anslaget till
            34 665 000 kronor. Anslagshöjningen gäller främst forskning rörande
            atomvapen m.m. samt atomladdningar. Som stöd för yrkandet anför
            forskningsanstalten bl.a. »behovet av forsk- ningsresultat som
            underlag för vårt försvars anpassning efter den snabba militärtekniska
            utvecklingen... Forskningsanstalten äskar enligt anvis- ningar
            av Överbefälhavaren ånyo medel för forskning och undersökningar
            med ändamål att framtaga underlag för eventuell konstruktion av
            atom- laddningar och att därvid under arbetets gång skaffa allt
            säkrare teknisk och ekonomisk grund för ett framtida ställningstagande
            till frågan om an- skaffning av svenska atomvapen. Anstalten framhåller,
            att det är angelä- get att söka minska den tidsförlust i fråga
            om framtagandet av nämnda underlag för ställningstagandet till
            svenska atomvapen, som blir en följd av att verksamheten ej kunnat
            påbörjas innevarande budgetår. Det är enligt anstalten icke möjligt
            att helt återtaga den tid, som gått förlorad, men det anses dock
            vara möjligt att göra en större insats under det första året än
            som tidigare förutsatts». Denna forcering för konstruktion av
            atomladdningar och eventuell an- skaffning av svenska atomvapen
            ter sig fullständigt främmande för vår försvarspolitik. Riksdagens
            tidigare medgivanden rörande atomforskning inom försvarets forskningsanstalt
            avser endast skyddsforskning, och måste ses från helt andra synpunkter
            än vad som framgår av forskningsanstaltens motivering för ökat
            anslag. Nu tycks anstalten arbeta som om det gällde att så snart
            som möjligt framställa svenska atombomber och atomvapen. Någon
            tidsförlust kan det knappast bli fråga om i detta sammanhang,
            då man för närvarande ingalunda har anledning förutsätta, att
            atomvapen skall inför- livas med den svenska försvarsorganisationen.
            Det i propositionen föreslagna beloppet bör sålunda minskas med
            11 065 000 kronor till 23 600 000 kronor. Med hänvisning till
            vad ovan anförts hemställes, att riksdagen vid behandlingen av
            anslaget till Försvarets forskningsanstalt: Viss forskningsverksamhet
            för budget- året 1960/61 måtte för detta ändamål anvisa ett anslag
            av 23 600 000 kronor. Stockholm den 15 januari 1960 Aug. Spångberg
            Helge Lindström E. Oskar Åkerström Nils Odhe Tekla Torbrink
          </p>
          <p>
            Rydahls Boktryckeri AB - Stockholm 1960
          </p>
        </div>
      </div>
    </body>
  </text>
</TEI>
