<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-04041">
  <teiHeader>
    <fileDesc>
      <titleStmt>
        <title>med anledning av prop. 2020/21:151 Framtidens infrastruktur - hållbara investeringar i hela Sverige</title>
        <author corresp="i-3VxwEBzyEfCdex2ZrmdQru">av Jimmy Ståhl m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4041 av Jimmy Ståhl m.fl. (SD)</title>
          <idno type="rdwebb">H8024041</idno>
          <rs type="number">4041</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8024041/text</ref>
          <ref type="dokument_url_html">http://data.riksdagen.se/dokument/H8024041</ref>
          <ref type="dokumentstatus_url_xml">http://data.riksdagen.se/dokumentstatus/H8024041</ref>
          <ref type="docx">http://data.riksdagen.se/fil/1A1CC26E-6348-44DC-BC40-EB76D9A9EE5B</ref>
          <ref type="pdf">http://data.riksdagen.se/fil/14692E04-BC5E-46EA-AF96-D794863A8C78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5QsM75VvzYYRCpVjV6ax78</idno>
            <name>Patrik Jönsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AJmnQZAj5vxA1hK3yiJiEm</idno>
            <name>David Perez</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3qceWYGxWdoGZdvqRp9CFp" type="basedOn"/>
        <correspContext corresp="i-3qceWYGxWdoGZdvqRp9CFp">
          <ref>Proposition 2020/21:151</ref>
        </correspContext>
        <correspAction xml:id="i-D4Rj7UtE3rbV2DGxkMbgeP" type="signed"/>
        <correspContext corresp="i-D4Rj7UtE3rbV2DGxkMbgeP">
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-5QsM75VvzYYRCpVjV6ax78"/>
          <note type="signatory" corresp="i-G9Ze2ayHon2kkwVgXWott8"/>
          <note type="signatory" corresp="i-AJmnQZAj5vxA1hK3yiJiEm"/>
        </correspContext>
        <correspAction xml:id="i-YEujiC7nZiXJ4mH5syqDta" type="submitted">
          <date when="2021-05-05"/>
          <time when="14:24:35"/>
        </correspAction>
        <correspAction xml:id="i-K4PSbpecBc5jeY7LiPoMLg" type="dismissed">
          <date when="2021-05-06"/>
        </correspAction>
        <correspAction xml:id="i-62cpFuVtFsNshqeLK9hVhL" type="reviewed">
          <date when="2021-05-06"/>
          <time when="16:02:07"/>
        </correspAction>
        <correspAction xml:id="i-4udu7kgkLmDkt24BUhy9Ae" type="referred">
          <date when="2021-05-07"/>
        </correspAction>
        <correspAction xml:id="i-Lu6TF9NasPe87prmNXBGBX" type="assigned">
          <date when="2021-06-22"/>
          <time when="17:13:46"/>
        </correspAction>
        <correspContext corresp="i-Lu6TF9NasPe87prmNXBGBX">
          <ref type="assignedTo">Trafikutskottet</ref>
        </correspContext>
        <correspAction xml:id="i-4gUkMfJxZxhGzejuJ2V6qv" type="behandlas_i"/>
        <correspContext corresp="i-4gUkMfJxZxhGzejuJ2V6qv">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:4041 av Jimmy Ståhl m.fl. (SD)
          med anledning av prop. 2020/21:151 Framtidens infrastruktur –
          hållbara investeringar i hela Sverige
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BmBePBJRGjKn1L3PTCj8Ap">
            Förslag till riksdagsbeslut
          </head>
          <list style="ol">
            <item xml:id="i-KJa9tvfURKsX7qPB5pQjtp">
              Riksdagen ställer sig bakom det som anförs i motionen om att
              öka anslagskreditgränsen för Trafikverket till 15 procent för
              infrastrukturprojekt och tillkännager detta för regeringen.
            </item>
            <item xml:id="i-BV5r5mK82YodyXp5igAgRv">
              Riksdagen ställer sig bakom det som anförs i motionen om att
              en utbyggnad av stambanorna ska anpassas för såväl godståg som
              lokal- och regionaltåg och byggas för 250 kilometer i timmen och
              tillkännager detta för regeringen.
            </item>
            <item xml:id="i-5J2NYsjvL3Co9HF7p6RkBB">
              Riksdagen ställer sig bakom det som anförs i motionen om att
              den samhällsekonomiska nyttan ska vägas in vid prioritering av
              investeringar i vägprojekt kontra järnvägsprojekt och tillkännager
              detta för regeringen.
            </item>
            <item xml:id="i-KBpgAQmxWoh7yh3PS7uX2M">
              Riksdagen ställer sig bakom det som anförs i motionen om att
              inom dessa budgetramar prioritera medel till underhåll av vägar
              och järnvägar och tillkännager detta för regeringen.
            </item>
            <item xml:id="i-4vpRKjpTfeiDb2WkMT4TA2">
              Riksdagen ställer sig bakom det som anförs i motionen om att
              regeringen ska upprätta en plan med en bortre gräns för när underhållsskulden
              för väg och järnväg ska vara undanröjd och tillkännager detta
              för regeringen.
            </item>
            <item xml:id="i-5mFGkXXutrWKTnXW5kYGER">
              Riksdagen ställer sig bakom det som anförs i motionen om att
              sjöfartens behov av nya isbrytare och driften av dessa ska finansieras
              inom ramen för den kommande nationella transportplanen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-P5SeRRhWvvDVzbnUnneVmT" type="h1">
            Motivering
          </head>
          <p xml:id="i-o4EkZtmBR6Pu7QmyiA2Ye">
            Det är viktigt att svenskt näringsliv och svensk arbetsmarknad
            har en fungerande infrastruktur. Resurseffektivitet och ett fokus
            på konsekvens bör därför prägla svensk infrastrukturpolitik. Regeringens,
            såväl som tidigare regeringars, infrastrukturpolitik har under
            alltför lång tid präglats av idealism snarare än realism och anslagen
            till investeringar och underhåll har över tid sjunkit i procentandel
            av BNP. Därför har landet en enorm underhållsskuld, samtidigt
            som regeringen drömmer om nya höghastighetståg, cykelbanor och
            åtgärder som syftar till annat än att uppfylla medborgarnas behov
            av tids- och kostnadseffektiva transporter.
          </p>
          <p xml:id="i-7KUAxhNFHjv4gNgkHWSb8w">
            Statens budget löper kalenderårsvis. Detta får ibland till följd
            att det anslag som Trafikverket har fått till ett givet projekt
            har nått sitt kostnadstak under innevarande år och att man behöver
            invänta nytt anslag för nästkommande år innan arbetet med projektet
            kan fortskrida. Detta skapar förseningar i arbetet och fördyrar
            ofta projekt i slutändan. Detta blev tydligt hösten 2019 då flera
            hundra järnvägsentreprenörer varslades på grund av Trafikverkets
            internbudget överskreds. Sverigedemokraterna vill därför höja
            anslagskrediten till Trafikverket till 15 procent, för att möjliggöra
            en bättre kontinuitet i arbetet med pågående projekt.
          </p>
          <p xml:id="i-EiaxUQtSNwKB3BUxAo9XMN">
            Regeringen har en önskan om att bygga höghastighetståg mellan
            Stockholm och Göteborg, respektive Stockholm och Malmö, till en
            beräknad kostnad på strax under 300 miljarder kronor. Det är oansvarigt
            att avsätta så mycket pengar till en hög­hastighetsjärnväg enligt
            de koncept som Trafikverket hittills har presenterat, dels med
            tanke på att dessa medel i långt större grad behövs till underhåll
            av befintliga vägar och järnvägar, till att bygga ut och trimma
            befintligt järnvägssystem och bygga bort existerande flaskhalsar,
            men också för att den påstådda samhällsekonomiska nyttan av dessa
            höghastighetsjärnvägar är högst omtvistad. Dock vore det oklokt
            att inte slutföra de delprojekt där anslag redan beviljats och
            projekteringsarbetet pågår, dvs. projekt som redan ligger i befintlig
            nationell plan för 2018–29. Exempel på sådana projekt är fyrspår
            Hässleholm–Lund, Ostlänken, sträckan Göteborg–Borås, samt på sträckor
            där det råder kapacitetsbrist och där det finns ett stort behov
            av utbyggnad. Här menar Sverige­demokraterna att en utbyggnad
            av befintliga stambanor även ska ta hänsyn till att godståg och
            regional- och lokaltåg ska kunna nyttja banorna och att dessa
            byggs för 250 km/h. Det är dock fler sträckor än dessa som behöver
            byggas ut, såsom Värmlands­banan, Ostkustbanan, Göteborg–Alingsås,
            Hässleholm–Kristianstad och Alvesta–Växjö. En satsning på höghastighetståg
            skulle med stor sannolikhet tränga undan övriga och mer angelägna
            projekt. Det förs också fram röster för att lånefinansiera en
            satsning på höghastighetståg. Detta skulle innebära att skuldsätta
            kommande generationer för ett projekt som bedöms ha en låg samhällsekonomisk
            nytta, något vi motsätter oss. Vidare utgörs den största delen
            av transportarbetet för såväl godstransporter som person­transporter
            statens vägnät, varför den samhällsekonomiska nyttan måste vägas
            in när investeringar i järnväg ska ställas mot investeringar i
            vägar.
          </p>
          <p xml:id="i-YMFApSnw1sgkS2Fvo5ewb4">
            De medel som anslås inom de budgetramar som nu beslutas för den
            kommande planperioden 2022–2033, ska i första hand gå till underhåll
            och upprätthållande av statens väg- och järnvägsinfrastruktur,
            samt till stöd till underhåll och upprätthållande av regionala
            och lokala vägar och järnvägar. Regeringen ska även presentera
            en plan för hur man avser arbeta bort den befintliga underhållsskulden,
            samt fastsätta en bortre gräns för detta arbete.
          </p>
          <p xml:id="i-PyR3ybkEAmRmF7JqtqdSgP">
            Svensk exportindustri expanderar, inte minst i norr. Detta ställer
            ökade krav på en fungerande sjöfart året om. Även om såväl järnväg
            som väg hanterar en stor del av det svenska transportarbetet för
            gods, finns det både miljömässiga och effektivitetsmässiga skäl
            att eftersträva att mer gods transporteras till sjöss. För att
            detta ska kunna bli verklighet krävs tillgång till isfria farleder
            hela året. Sveriges flotta av isbrytare är i dag ålderstigen och
            närmar sig gränsen för sin tjänsteduglighet. Det är därför angeläget
            att inköp av nya isbrytare, samt driften av dessa, ryms inom ramen
            för den kommande nationella transportplanen. Ett samarbete med
            Finland bör om möjligt eftersträvas om detta kan ge kostnads-
            eller effektivitetsvinster för Sverige.
          </p>
          <p xml:id="i-WBY1XuDioYu9xKpSkjNKay">
            Regeringens plan för utbyggnad av bredband har inte uppfyllts.
            I synnerhet i glesbygden, där de marknadsmässiga villkoren anses
            vara mindre gynnsamma, har eftersläpningar skett. Ur ett nationellt
            perspektiv är det viktigt att alla svenskar och svenska företag
            har tillgång till en snabb och stabil uppkoppling och att alla
            har likvärdiga förutsättningar att följa med på samhällets digitala
            utveckling. Därför bör ytterligare resurser tillskjutas för att
            påskynda utbyggnaden av landets it-infrastruktur.
          </p>
        </div>
        <div type="motSignatures">
          <list>
            <item xml:id="i-G8WH5snEqaX9JvvZq6xbtg">
              Jimmy Ståhl (SD)
            </item>
            <item xml:id="i-rvWDa31sDmGKC1UmEuZzb">
              Patrik Jönsson (SD)
            </item>
            <item xml:id="i-FkS1FHY7RgKo71bH2gfdwk">
              Thomas Morell (SD)
            </item>
            <item xml:id="i-SDXy7af2PdEX2VdYgJEobf">
              David Perez (SD)
            </item>
          </list>
        </div>
      </div>
    </body>
  </text>
</TEI>
