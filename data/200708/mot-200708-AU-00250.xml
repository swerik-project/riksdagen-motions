<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00250">
  <teiHeader>
    <fileDesc>
      <titleStmt>
        <title>En feministisk arbetsmarknadspolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En feministisk arbetsmarknadspolitik</title>
          <idno type="rdwebb">GV02A250</idno>
          <rs type="number">A250</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A250/text</ref>
          <ref type="dokument_url_html">http://data.riksdagen.se/dokument/GV02A250</ref>
          <ref type="dokumentstatus_url_xml">http://data.riksdagen.se/dokumentstatus/GV02A250</ref>
          <ref type="doc">http://data.riksdagen.se/fil/A4A1F9BC-BAED-4CBA-8C2C-1A3BBD95F520</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XAFwsr63zqfsWMXawi9PT" type="signed"/>
        <correspContext corresp="i-XAFwsr63zqfsWMXawi9PT">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-9gX93CfX45haXbzvTHpa9U" type="referral">
          <date when="2007-10-16"/>
        </correspAction>
        <correspAction xml:id="i-6cgLp6G4hRq6qxAhSgkKeN" type="dismissal">
          <date when="2007-10-16"/>
        </correspAction>
        <correspAction xml:id="i-6Xd2eMYqnvSg4fgE9aq9df" type="numbering">
          <date when="2007-10-04"/>
        </correspAction>
        <correspAction xml:id="i-GhgNen2WgkFPcugjjuarTV" type="submission">
          <date when="2007-10-02"/>
        </correspAction>
        <correspAction xml:id="i-8v6ghJdqJh5sALWteqyxeh" type="transfer">
          <date when="2007-10-02"/>
        </correspAction>
        <correspAction xml:id="i-BxXxNr6tV3uBupZwWJ3VSt" type="assigned"/>
        <correspContext corresp="i-BxXxNr6tV3uBupZwWJ3VSt">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E5ie6aDbqocniQgor95Gs5" type="motBody">
        <div xml:id="i-Y573h8mHuCxLhBociyJieQ" type="TOC">
          <head xml:id="i-Ui2hs1EaWVseZw9tER1gbG">
            1 Innehållsförteckning
          </head>
          <list xml:id="i-7kaWGKDN9MNkiFha9YvNHF">
            <item xml:id="i-2VHEwcBjnuE6bLcb8QrbZU">
              2 Förslag till riksdagsbeslut 2
            </item>
            <item xml:id="i-LoayU7vLrg8pKjs6oXUwJ6">
              3 Motivering 2
            </item>
            <item xml:id="i-3TBvTi5N8wTmn9FMRXcWsS">
              4 Deltid och heltid 3
            </item>
            <item xml:id="i-WvNjPWJx3obuiqjBRKhjNM">
              5 Arbetsdelning 4
            </item>
            <item xml:id="i-6xBR8hkNLwgZ9HQMBvDZd3">
              5.1 Översyn av arbetsmiljölagen ur könsperspektiv 5
            </item>
            <item xml:id="i-RXjsak1R43EMhMTvzxGtuE">
              6 Diskriminering 6
            </item>
            <item xml:id="i-EAMTgRMpMSdaCL73wiXm3U">
              7 Föräldraförsäkringen 6
            </item>
            <item xml:id="i-YAyTZ8tXTzdTXdULhU45gs">
              8 Förkortad arbetsdag 7
            </item>
            <item xml:id="i-6W8HXrnJzyfK6txfKQcwop">
              9 Tidsbegränsade anställningar 8
            </item>
            <item xml:id="i-6bFF8RFtgfH48KbSqs18se">
              10 Offentlig sektor som föregångare i jämställdhetsarbetet 9
            </item>
            <item xml:id="i-6wYbgouNVm5e89czLicVDr">
              11 Klass, kön och etnicitet 10
            </item>
          </list>
        </div>
        <div xml:id="i-GxpFFYA7kRuacQYCz52fNE" type="motProposal" subtype="förslag">
          <head xml:id="i-7WHMqf4MZf9yLyiCjCij4n">
            2 Förslag till riksdagsbeslut
          </head>
          <list xml:id="i-6o3hzaCBCYqF5XWxsUY5bF" style="ol">
            <item xml:id="i-H2zigejCheBNWYJumC94GT">
              Riksdagen tillkännager för regeringen som sin mening vad som
              anförs i motionen om en lagstiftning som gör heltidsarbete till
              en rättighet och deltidsarbete till en möjlighet.
            </item>
            <item xml:id="i-YZnXWbVKJwaoas5Yy38SKB">
              Riksdagen tillkännager för regeringen som sin mening vad som
              anförs i motionen om att ge i uppdrag till Vinnova och Arbetsmiljöverket
              att tillsammans inventera arbetsmiljön och utveckla arbetsredskap
              med avseende på kön.
            </item>
            <item xml:id="i-VMXs38HXrfP4NcMES6bTv5">
              Riksdagen tillkännager för regeringen som sin mening vad som
              anförs i motionen om en översyn av arbetsmiljölagen ur könsperspektiv.
            </item>
            <item xml:id="i-AMQAA1K1cCTEaw1qSTnvt5">
              Riksdagen tillkännager för regeringen som sin mening vad som
              anförs i motionen om utvärdering och utveckling av arbetsvärderingssystem.
            </item>
            <item xml:id="i-FfbkqiyhF7n7Bj8cih4SqJ">
              Riksdagen tillkännager för regeringen som sin mening vad som
              anförs i motionen om årliga överläggningar med statliga, kommunala
              och landstingskommunala arbetsgivare.
            </item>
            <item xml:id="i-LbBnr9126tkmsFqvhZqcjT">
              Riksdagen tillkännager för regeringen som sin mening vad som
              anförs i motionen om att regeringen återkommer med ett handlingsprogram
              och en samlad strategi för att stärka utlandsfödda kvinnors ställning
              i arbetslivet.
            </item>
          </list>
        </div>
        <div xml:id="i-JYUznCqeAyEVZ12u1aR6hK" type="motContent">
          <head xml:id="i-7duMTQqMAmAVv1hWWRBuru" type="h1">
            3 Motivering
          </head>
          <p xml:id="i-UQxbqDbdAv3sAXMf2nXXub">
            Samhället i Sverige i dag struktureras och ordnas utifrån klass
            och kön. Den ojämlika maktordningen mellan könen resulterar i
            en orättvis fördelning av status, inflytande, resurser och möjligheter.
            Män är överordnade och kvinnor underordnade, män har stor makt
            och kvinnor liten. Den traditionella heterosexuella kärnfamiljen
            utgör fortfarande normen för arbetsdelningen mellan könen och
            samhällets olika förväntningar på kvinnor och män. Kvinnor förväntas
            ta huvudansvar för omsorgsarbetet både det betalda och det obetalda.
            Detta samspelar med och leder till en ojämlik och könssegregerad
            arbetsmarknad.
          </p>
          <p xml:id="i-AMhVW1RiV6GHvSkgPd5V6v">
            Kvinnor och män finns till stor del på olika delar av arbetsmarknaden
            och inom olika yrken och branscher. Medan kvinnor arbetar i både
            offentlig och privat sektor befinner sig män till största delen
            i privat sektor. Inkomst- och löneklyftan är en av de tydligaste
            komponenterna i ojämlikheten på arbetsmarknaden. Kvinnors arbete
            värderas lägre än mäns arbete. Sett till hela arbetsmarknaden
            tjänar kvinnor i genomsnitt 83 procent av mäns löner, eller omvänt,
            har cirka 20 procent lägre lön än män. Efter standardvägning när
            hänsyn har tagits till att kvinnor och män har olika ålder, utbildning,
            arbetstid, och finns på olika sektorer och tillhör olika yrkesgrupper
            minskar löneskillnaden till cirka 8 procent.
          </p>
          <p xml:id="i-3wzyFKn38i6BsCHVys3rHb">
            På arbetsmarknaden avgörs kvinnors villkor dessutom av maktrelationen
            som följer av konflikten arbetekapital. Arbetsgivaren har ett
            intresse av att hålla ned löner, av att skapa flexibilitet genom
            att deltidsanställa och att anställa tidsbegränsat, att motsätta
            sig arbetstidsförkortningar osv. allt för att kortsiktigt maximera
            sin egen vinst. Det är ett tryck som läggs på samtliga löntagare
            på arbetsmarknaden, men styrkepositionerna inom löntagarkollektivet
            ser olika ut. Den maktordning som finns på grund av kön gör att
            arbetsgivaren kan pressa kvinnor hårdare än män. Den maktordning
            som finns på grund av klass gör att arbetsgivaren pressar LO-anställda
            hårdare än Sacoan­ställda. Den strukturella rasismen gör att arbetsgivaren
            pressar ned villkoren för utlandsfödda och deras barn hårdare
            än inrikesfödda och deras barn.
          </p>
          <p xml:id="i-HgbfgAbt5mSuiK74hWHst4">
            Arbetsmarknadens parter har ett stort ansvar för att arbeta mot
            diskriminering, men det är ett ofrånkomligt faktum att även politiken
            måste bli bättre på att ta ett övergripande ansvar för dessa frågor.
            Vänsterpartiets politik syftar till att bryta med könsdiskriminerande
            strukturer i arbetslivet och skapa förutsättningar för både kvinnor
            och män att förvärvsarbeta och ta ansvar för det obetalda omsorgsarbetet
            på lika villkor. För att få till stånd en förändring av orättvisorna
            mellan män och kvinnor på arbetsmarknaden är det viktigt att utgå
            från en analys som tar in samtliga aspekter av hur ojämlikheten
            uppstår och upprätthålls.
          </p>
          <head xml:id="i-qpJpTwFZPvAHRVDoVncZh" type="h1">
            4 Deltid och heltid
          </head>
          <p xml:id="i-BWXqrdLHmd7QW8HmouzFGt">
            Sett över veckans alla dagar arbetar kvinnor och män lika många
            timmar per dag. Skillnaden är att kvinnor arbetar mer obetalt
            och män mer betalt. Män arbetar dubbelt så mycket betalt som obetalt.
            Enligt arbetskraftsundersökningen (AKU) år 2005 utfördes 128 miljoner
            timmar förvärvsarbete per vecka på marknaden av kvinnor och män
            i åldern 2064 år. Av dessa timmar svarade kvinnor för 42 procent
            och män för 58 procent.
          </p>
          <p xml:id="i-EYivABrs8Si8mCSMYZK9WP">
            I alla sektorer och yrken arbetar kvinnor deltid i större utsträckning
            än män. Det omfattar både deltid av arbetsmarknadsskäl, dvs. där
            arbestgivaren endast erbjuder deltidsanställning, och deltidsanställningar
            där den anställde själv av olika anledningar valt att inte jobba
            heltid. Vi utvecklar resonemang och förslag till beslut nedan
            i motionerna Arbetstider (2007/08:A379) och Individualiserad föräldraförsäkring
            (2007/08:Sf286) samt i motionen med anledning av regeringens budgetsproposition
            2007/08:1.
          </p>
          <p xml:id="i-6kGbG8CYeFt5iKAdHRX5Fc">
            Arbetsgivare i både privat och offentlig sektor diskriminerar
            kvinnor genom att de oftare än män hänvisas till deltidsarbete.
            Det är också dokumenterat att kvinnors deltidsarbete både är orsak
            till och en effekt av att kvinnor utför en större del av det obetalda
            arbetet. Deltidsarbete ger en lägre månadsinkomst eftersom arbetet
            omfattar färre timmar, men även timlönen är lägre för deltidsarbetande.
          </p>
          <p xml:id="i-HG55WyhCtTf3jmNAyAbHU1">
            Vidare är det belagt att deltidsanställda har mindre inflytande
            på arbetsplatserna, att de får mindre kompetensutveckling och
            sämre möjligheter till befordran, vilket i sin tur ytterligare
            försämrar löneutvecklingen. Förutom lägre arbetsinkomst innebär
            deltidsarbetet att ersättningen från socialförsäkringssystemen
            och den framtida pensionen blir lägre. Deltidsarbetet har tydliga
            köns- och klassaspekter samt etniska aspekter som intimt hänger
            samman med övergripande maktstrukturer på arbetsmarknaden och
            i samhället i stort. Det är därför av stor vikt att genomföra
            förändringar som minskar alla former av deltidsarbete om man vill
            skapa förutsättningar för ett jämställt, icke-diskriminerande
            och demokratiskt arbetsliv.
          </p>
          <p xml:id="i-93owrjk2LEX9VFDceYuoHn">
            Regeringens förda politik riskerar tvärtom att fördjupa de ojämlika
            maktstrukturerna. De kraftiga försämringarna i arbetslöshetsförsäkringen
            och arbetsmiljöarbetet slår hårt mot kvinnors ekonomi. Begränsningar
            för deltidsarbetslösa personers möjligheter att stämpla, från
            300 dagar till 75 dagar, är en åtgärd som framför allt drabbar
            kvinnor eftersom en majoritet av deltidsarbetslösa och behovsanställda
            är kvinnor. I kombination med att regeringen förvägrar människor
            försörjningsmöjligheter kommer alltfler av de deltidsarbetslösa
            och behovsanställda att få svårigheter att uppfylla arbetsvillkoret,
            kanske lämna a-kassan till följd av de förhöjda avgifterna, drabbas
            hårt av de sänkta ersättningsnivåerna och vid arbetslöshet stå
            helt utan rätt till inkomstrelaterad ersättning. Det är en cynisk
            politik som syftar till att pressa ned priset på kvinnors arbete
            och öka otryggheten i arbetslivet.
          </p>
          <p xml:id="i-54AuKs7hTi9kXfsZ3xUcED">
            Det som behövs är en lagstiftning om stärkt rätt till arbete
            på heltid. De allra flesta människor vill jobba heltid för att
            kunna försörja sig. För att ge kvinnor samma möjligheter i arbetslivet
            som män vill Vänsterpartiet att en regel om att alla anställningar
            alltid ska vara på heltid bör tillföras i LAS (lagen om anställningsskydd).
            Anställningar på deltid ska kunna ingås om det finns särskilda
            skäl, och de ska då ha ett fast arbetstidsmått och vara reglerat
            mellan parterna på arbetsmarknaden. Heltidsarbete ska vara en
            rättighet och deltidsarbete en möjlighet. Detta bör riksdagen
            som sin mening ge regeringen till känna.
          </p>
          <head xml:id="i-PCVqzsYT7ckxe2PfqeoL9a" type="h1">
            5 Arbetsdelning
          </head>
          <p xml:id="i-2BmwgR7UW4XDP73c9YxE7X">
            Arbetsfördelningen mellan könen sätter tydliga spår i arbetslivet.
            Principerna om isärhållande av könen och en manlig norm påverkar
            både den horisontella och den vertikala könsstrukturen på arbetsmarknaden.
            Kvinnor och män befinner sig till stor del inom olika yrken och
            branscher detta brukar benämnas som den könssegregerade arbetsmarknaden.
            Hälften av kvinnorna arbetar i offentlig sektor och hälften i
            privat sektor medan männen till största delen 80 procent befinner
            sig i privat sektor. De yrken och branscher som domineras av män
            tenderar att vara högre avlönade än de kvinnodominerade, oavhängigt
            grad av ansvar, utbildning etc. Inom samma yrkesgrupper återfinns
            kvinnor i högre utsträckning på lägre befattningar, med lägre
            löner, medan män i större utsträckning innehar chefspositioner.
          </p>
          <p xml:id="i-W1aNGB8gLxWsRNES4oHT4F">
            Trots att könssegregeringen på arbetsmarknaden är stark har könsuppdelningen
            minskat något under nittiotalet. Det är kvinnorna som har breddat
            sina yrkesval framför allt till många mansdominerade yrken som
            kräver högre utbildning. Män har dock inte gjort större inbrytningar
            på några kvinnodominerade områden. Avgörande för att vända den
            skeva utvecklingen är att övergripande strukturella insatser görs
            för att höja lönerna och förbättra arbetsvillkor och arbetsmiljö
            i de traditionellt kvinnodominerade yrkena. Men det utesluter
            inte parallella och mer riktade strategier för att bryta könsuppdelningen.
            Det arbete som bedrivits med Skolverket, Högskoleverket och Arbetsmarknadsverket
            som viktiga aktörer har i stor utsträckning handlat om att försöka
            påverka arbetstagarna till att göra otraditionella yrkesval.
          </p>
          <p xml:id="i-KXmxL4UrTfXYJa5fucpBWB">
            Vänsterpartiet menar också att ett tydligare fokus måste läggas
            på arbetsgivarna och deras ansvar. Det kan exempelvis handla om
            att se över den fysiska utformningen av arbetsplatser och hjälpmedel,
            att aktivt arbeta med den psykosociala arbetsmiljön och att arbeta
            mer aktivt med rekrytering och kompetensutveckling.
          </p>
          <p xml:id="i-57ZM38ZuW6FavcqRvmGXsT">
            Det är fortfarande vanligt att mannen utgör rådande norm för
            hur arbetsmiljön inrättas och anpassas, för hur arbetsredskap
            och hjälpmedel konstrueras. I många manligt dominerade yrken inom
            exempelvis verkstadsindustri och lagerhantering utgör den fysiska
            arbetsmiljön hinder för kvinnors möjligheter att arbeta på lika
            villkor. Risker för förslitnings- och belastningsskador är högre
            för kvinnor då arbetsredskapen är utformade för att passa ett
            slags genomsnittlig man. Kvinnor på hela arbetsmarknaden är också
            överrepresenterade när det gäller belastningsskador.
          </p>
          <p xml:id="i-8kngJsJUQ91aFmNuHdzzaC">
            Detta är aspekter av problematiken med den könssegregerade arbetsmarknaden
            och kvinnors överrepresentation när det gäller arbetsrelaterad
            ohälsa som uppmärksammats i alltför liten grad. I syfte att skapa
            reella förutsättningar för att bryta den könsuppdelade arbetsmarknaden
            och att nå målet om en arbetsmarknad där män och kvinnor har samma
            villkor och möjligheter bör därför en inventering av den fysiska
            arbetsmiljön utifrån könsperspektiv göras. Inventeringsarbetet
            bör vara direkt kopplat till praktisk tillämpning och utveckling
            av mer flexibla och anpassningsbara arbetsredskap och hjälpmedel.
          </p>
          <p xml:id="i-NnDDdxfSdMFMbuLxvs9yBX">
            Vänsterpartiet föreslår att regeringen ger ett uppdrag till Arbetsmiljöverket
            och Vinnova att tillsammans inventera arbetsmiljön och utveckla
            arbetsredskap med avseende på kön. Uppdraget bör formuleras i
            samverkan med myndigheterna och kan avgränsas till ett antal utvalda
            typarbetsplatser i syfte att få fram användbara lösningar som
            kan appliceras på hela arbetsmarknaden. Detta bör riksdagen som
            sin mening ge regeringen till känna.
          </p>
          <head xml:id="i-N874GFD415PKTkYygRUUGP" type="h2">
            5.1 Översyn av arbetsmiljölagen ur könsperspektiv
          </head>
          <p xml:id="i-2Pyc19XCPRpf1KryVgFdKo">
            Arbetslivet har förändrats sedan Arbetsmiljölagen kom till på
            1970-talet. Allt färre arbetar i tillverkningsindustri och alltfler
            arbetar inom tjänstesektorn i såväl privat som offentlig sektor.
            I typiskt kvinnligt dominerade tjänsteyrken inom vård, omsorg,
            handel och kontorsservice innebär psykosociala faktorer relationer
            till andra människor, kunder, vårdtagare m.m. arbetsmiljöpåfrestningar
            i minst lika hög grad som brister i den fysiska arbetsmiljön.
          </p>
          <p xml:id="i-MMDJxt5g2yCkz8qwZLi7rF">
            Arbetsmiljölagen är inte utformad för att täcka in den typen
            av arbetsmiljöproblem i tillräcklig grad, vilket i praktiken innebär
            att kvinnors arbetsmiljö har sämre skydd i lagen än mäns. Arbetsmiljöjuristen
            Maria Steinberg menar mot denna bakgrund att arbetsmiljölagen
            är sexistisk. Vänsterpartiet anser att det är angeläget att se
            över det juridiska regelverket kring arbetsmiljöfrågor utifrån
            ett könsperspektiv. Regeringen bör tillsätta en utredning som
            får detta uppdrag. Detta bör riksdagen som sin mening ge regeringen
            till känna.
          </p>
          <head xml:id="i-8VMpzvMpyMKuz1oMA5E3JD" type="h1">
            6 Diskriminering
          </head>
          <p xml:id="i-KXka9HAKCT4FhoxtLVYX4f">
            Det finns flera led i den struktur som sanktionerar mäns överordning
            på arbetsmarknaden. Diskriminerande löneskillnader som inte kan
            förklaras av arbetstider, olika erfarenheter, utbildning, ålder
            och liknande faktorer existerar på både kollektiv och individuell
            nivå. Den individuella diskrimineringen föreligger när två personer
            av olika kön hos samma arbetsgivare, med likvärdiga arbeten, har
            olika lön. Den kollektiva formen av diskriminering brukar benämnas
            som värdediskriminering, vilket innebär att kvinnodominerade och
            mansdominerade yrken värderas olika även om innehållet i arbetsuppgifterna
            är likvärdiga i form av exempelvis ansvar och krav.
          </p>
          <p xml:id="i-5xyBkXLCjUBktDxaQVm2oc">
            Arbetsvärdering är ett verktyg som har använts för att motverka
            kollektiv diskriminering. När bestämmelserna om lönekartläggning
            i jämställdhetslagen skärptes och begreppet likvärdigt arbete
            förtydligades ställdes kravet att arbetsgivare måste kunna bedöma
            vilka arbeten som är likvärdiga på ett systematiskt och könsneutralt
            sätt. Sedan lagen tillkom har ett antal olika arbetsvärderingssystem
            tagits fram. Förutom JämO har ett antal privata företag lanserat
            arbetsvärderingssystem som används som redskap i jämställdhetsarbetet
            på arbetsplatserna.
          </p>
          <p xml:id="i-KF6RTxbsEtzSHVyyvTz3R6">
            Någon systematisk kvalitetssäkring av de olika arbetsvärderingssystemen
            har dock inte gjorts, vilket gör det svårt att bedöma i vilken
            grad de är effektiva och uppfyller syftet att identifiera osakliga
            löneskillnader i jämställdhetslagens mening. Vänsterpartiet menar
            därför att det är dags att inventera och utvärdera de arbetsvärderingssystem
            som används på den svenska arbetsmarknaden. Regeringen bör ta
            initiativ till en sådan inventering och utvärdering. Detta bör
            riksdagen som sin mening ge regeringen till känna.
          </p>
          <head xml:id="i-RcWqZanNbenvteWaHvQcH" type="h1">
            7 Föräldraförsäkringen
          </head>
          <p xml:id="i-EThWFLJP3s39sVvaAofCQC">
            Som påpekats ovan har frågan om fördelningen mellan det betalda
            och det obetalda arbetet avgörande betydelse för att få till stånd
            ett jämställt arbetsliv. Kvinnor tar ut merparten av dagarna i
            föräldraförsäkringen; cirka 80 procent. Som en effekt av detta
            har kvinnor ett underläge vid anställningssituationer där arbetsgivare
            kalkylerar att risken för frånvaro är högre för kvinnor. Det förväntade
            huvudansvaret för hem, barn och omsorg som vilar på kvinnors axlar
            är ett högt pris som kvinnor betalar i form av ohälsa och stress,
            sämre arbetsvillkor och ett enormt ekonomiskt bortfall.
          </p>
          <p xml:id="i-ErFru72nmAFecnYcQV3bQg">
            Föräldraskapet kostar, för en tioårsperiod, 304 000 kronor för
            mamman och 10 000 kronor för pappan (prop. 2004/05:1, bil. 4).
            Huvudförklaringen är att kvinnorna tar ansvaret för att familjens
            tidsekvation ska gå ihop genom att arbeta deltid. I praktiken
            subventioneras mäns lönearbete, karriärmöjligheter och högre pensioner
            genom kvinnors obetalda arbete. Även i budgetpropositionen 2006/07:1,
            bil. 4, konstateras att i gruppen sammanboende med barn är kvinnors
            ekonomiska självständighet sämre än mäns och att detta beror på
            kvinnors större ansvarstagande för hem och familj. Vidare slås
            det fast att kvinnor således är beroende av sin sambos ekonomiska
            resurser och att männen är beroende av kvinnors obetalda arbete.
          </p>
          <p xml:id="i-59J1UjoUJs2Kud2K3noULS">
            Trots denna kunskap tar regeringen krafttag för att upprätthålla
            den könsmärkta ansvarsfördelningen av hem och barn. Förslaget
            om ett kommunalt vårdnadsbidrag aviseras samtidigt som man sänker
            ersättningsnivån i föräldraförsäkringen. Stick i stäv med regeringens
            retorik om minskat bidragsberoende och ökade incitament till arbete
            lanseras ett nytt renodlat bidrag som syftar till att hålla kvinnor
            borta från arbetsmarknaden. Vårdnadsbidraget innebär att skattemedel
            används för att uppmuntra kvinnor att göra sig ekonomiskt beroende
            av män och axla rollen som hemmafru. Förslaget handlar alltså
            i praktiken om att skattesubventionera kvinnors ekonomiska beroende
            av män. Reformen är en uppenbar kvinnofälla.
          </p>
          <p xml:id="i-W3HfL8mJC7QyhTRiFyLvTG">
            Hur kvinnor och män ska förmås fördela ansvar för hem och barn
            lika är en av de mest centrala jämställdhetsfrågorna i vår tid.
            Uttaget av föräldraledigheten är inte någon neutral förhandlingsfråga
            mellan föräldrarna. Det är snarare normer, sammanhang, och olika
            förväntningar på kvinnor och män som styr hur föräldraledigheten
            fördelas.
          </p>
          <p xml:id="i-NZeRvVrmgD2wXCwoDmar4Q">
            Dagens utformning av föräldraförsäkringen bidrar till att återskapa
            och förstärka en ordning på arbetsmarknaden som försvagar och
            lönediskriminerar kvinnor. Systemet upprätthåller dessutom en
            föråldrad föreställning om vad kvinnor respektive män har för
            ansvar i förhållande till barn. Det är en spegel av en könsmaktsstruktur
            där föräldraskapet har gjorts till ett obligatoriskt ansvar för
            kvinnor och ett frivilligt erbjudande för män.
          </p>
          <p xml:id="i-7zzKxYPSWQTrhUFqpwQxZe">
            För att komma till rätta med dagens situation behöver föräldraförsäkringen
            reformeras så att ett jämnt uttag mellan föräldrarna uppnås och
            därmed stärker ett jämställt vårdnadsansvar. Vänsterpartiet menar
            att en viktig och central reform för att förändra den orättvisa
            fördelningen av obetalt arbete och för att stärka kvinnors position
            på arbetsmarknaden är att införa en individuell föräldraförsäkring.
            Detta utvecklar vi i motionen Individualiserad föräldraförsäkring
            (2007/08:Sf286).
          </p>
          <head xml:id="i-R4johFcvU8i6Tx1Hz6epba" type="h1">
            8 Förkortad arbetsdag
          </head>
          <p xml:id="i-2xKLTm2Dd7X1qixDovawQm">
            Vänsterpartiet har sedan årtionden drivit frågan om en förkortning
            av veckoarbetstiden med målet sex timmars arbetsdag. Trots en
            utveckling med olika avtalslösningar som innefattar arbetstidsförkortningar
            framstår en förkortning av normalarbetstiden fortfarande som den
            modell som tar sikte på jämställdhet och på förändrade förutsättningar
            för en annan fördelning av det obetalda och betalda arbetet.
          </p>
          <p xml:id="i-Hg6zr4n5kRCSXZHkB6NvUZ">
            Den 40-timmarsnorm som finns i arbetstidslagen är föråldrad och
            bygger på ett hemmafruideal som inte varit verkligt sedan 1950-talet.
            Arbetsgivarnas makt i kombination med könsarbetsdelningen, där
            kvinnor förväntas ta huvudansvaret för det oavlönade arbetet,
            gör att kvinnor, framförallt i LO-kollektivet, tvingas avstå från
            att arbeta heltid. De orimliga konsekvenserna av kvinnors deltidsarbete
            har vi utvecklat ovan. Vi utvecklar resonemangen och lägger fram
            förslag till beslut om förkortning av veckoarbetstiden i motionen
            Arbetstider (2007/08:A379).
          </p>
          <head xml:id="i-42baZyeabXbFzptKPufjza" type="h1">
            9 Tidsbegränsade anställningar
          </head>
          <p xml:id="i-8qxjiMgXyq46NLSvKEa51b">
            Trygghet i anställning ger också trygghet i försörjning och bättre
            möjligheter att planera framtiden. Den anställningsform som innebär
            den allra största otryggheten är den s.k. behovsanställningen.
            Arbetsgivaren ringer och erbjuder arbete när behov uppstår, kanske
            först samma morgon under den dag då man vill att den anställde
            ska arbeta. Förutom den otrygghet och ovisshet som situationen
            i sig ger upphov till har det visat sig att behovsanställningar
            i mycket liten utsträckning leder till fasta jobb. Vidare minskar
            behovsanställningarna antalet arbetade timmar för arbetstagaren
            eftersom dessa utgör ett hinder för henne att arbeta i den omfattning
            hon kan och önskar.
          </p>
          <p xml:id="i-AxpsDgpSnxnzWthxKo2uUw">
            Behovsanställningar är i särklass vanligast bland LO:s kvinnor,
            och de fackförbund där de oftast förekommer är Handels, Fastighets,
            Transport, Kommunal och Hotell- och Restaurangfacket. Bland kvinnor
            som invandrat från utomnordiska länder är andelen med tillfälliga
            anställningar nästan 50 procent. I Arbetslivsinstitutets utredning
            Hållfast arbetsrätt för ett föränderligt arbetsliv konstateras
            att kvinnor, yngre arbetstagare och personer med utländsk bakgrund
            är överrepresenterade när det gäller tidsbegränsade anställningar
            samt att dessa får mindre kompetensutveckling, har mindre kontroll
            över hur arbetet utförs, har sämre hälsotillstånd och upplever
            större oro för sin ekonomiska situation. Frågan om anställningsform
            har således tydliga kopplingar till etnicitet, kön och klass.
            För att nå målsättningen en jämställd och trygg arbetsmarknad
            för alla är det av största vikt att andelen visstidsanställningar
            minskar. Vänsterpartiet menar att tillsvidareanställningar ska
            utgöra normen och tidsbegränsade anställningar undantag på den
            svenska arbetsmarknaden.
          </p>
          <p xml:id="i-JuXNxNw6WC6RUg9pEBoqh9">
            Vi utvecklar våra förslag till minskning av antalet tidsbegränsade
            anställningar och stimulering av tillsvidareanställningar i motionen
            Arbetslöshetsförsäkringens roll och utveckling (2007/08:A345).
          </p>
          <head xml:id="i-VL3qmPwbp4U5PmEXDFmuD1" type="h1">
            10 Offentlig sektor som föregångare i jämställdhetsarbetet
          </head>
          <p xml:id="i-M8Dt1GocXKVoHAUFXo2xcm">
            Den offentligt finansierade vård- och omsorgssektorn är central
            i samhället. Ofta förenklas problematiken med den könssegregerade
            arbetsmarknaden i den offentliga debatten genom att man angriper
            den offentliga sektorn. Detta är en, i vissa fall avsiktlig, feltolkning.
          </p>
          <p xml:id="i-3tPBtQCH2WTZ5AX9otv75T">
            I utredningen Den könsuppdelade arbetsmarknaden (SOU 2004:43)
            redovisas att Sverige beskrivs som ett mycket könssegregerat land
            i jämförelse med andra motsvarande länder. Av utredningen framgår
            dock att det inte finns fog för dessa påståenden. Skillnaderna
            beror helt på vad man räknar som arbete. Inkluderas både oavlönat
            och avlönat arbete är skillnaderna mellan länderna tämligen små.
            I Sverige har vi skapat lönearbete i den offentliga sektorn av
            det som i de flesta andra länder är osynliggjort och oavlönat
            arbete och som utförs av kvinnor. I statistiken ger detta intrycket
            av att länder med en stor del hemarbetande kvinnor skulle vara
            mindre könssegregerade än länder med en låg andel hemarbetande,
            men så är självklart inte fallet.
          </p>
          <p xml:id="i-RKE3U3u6s6ANDXaBSEjbQA">
            Kvinnors arbetskraftsdeltagande i Sverige är bland de högsta
            i världen. Detta faktum är viktigt att ha som grund när man talar
            om den könssegregerade arbetsmarknaden. En omfångsrik, gemensamt
            finansierad, offentlig sektor har varit och är alltjämt avgörande
            för möjligheten att skapa ett jämställt samhälle. Kvinnors höga
            andel förvärvsarbete i Sverige har byggt upp den välfärd och det
            sociala trygghetssystem vi har i dag, och fortfarande är det till
            stor del kvinnors arbete som bär upp offentlig sektor, som också
            är en grundbult för kvinnors möjlighet till egen försörjning.
            För kvinnor innebär det ett minskat ekonomiskt beroende av enskilda
            män och för ensamstående mödrar en möjlighet till egen försörjning
            kombinerat med förvärvsarbete.
          </p>
          <p xml:id="i-QYbsmZmxvsWX6jkVmHr4tX">
            Både privata och offentliga arbetsgivare har ansvar för att förhindra
            diskriminering och könsorättvisor. Eftersom välfärdssektorn ägs
            och styrs av gemensamma medel har den dock särskilda krav på sig
            att vara en föregångare i jämställdhetsarbetet. Arbetsgivarna
            i offentlig verksamhet är förtroendevalda, och det innebär att
            demokratins räckvidd där är större än i privat sektor. För att
            utjämna orättvisorna mellan kvinnor och män fordras en rad insatser.
            Det handlar om lönesättning, anställningsvillkor, kompetensutveckling
            osv. Det handlar också om att stoppa privatiseringar och ge anställda
            mer inflytande över sitt arbete.
          </p>
          <p xml:id="i-Uy4cRD4x4UxLxzCQGrEJ68">
            För att offentliga arbetsgivare ska kunna leva upp till sitt
            särskilda ansvar föreslår Vänsterpartiet att regeringen, årligen,
            bör kalla till överläggningar med statliga, kommunala och landstingskommunala
            arbetsgivare. Syftet är att kvalitetssäkra jämställdhetsarbetet
            så att kontinuerliga framsteg kan avläsas. Detta bör riksdagen
            som sin mening ge regeringen till känna.
          </p>
          <head xml:id="i-NhJ41YpvuSzKDvhRMnC9CN" type="h1">
            11 Klass, kön och etnicitet
          </head>
          <p xml:id="i-7GpYCk5yEpP5f4xt6iBPa8">
            Den grupp som utsätts för flest former av diskriminering på arbetsmarknaden
            är invandrade kvinnor. Det gäller både kvinnor som kommit till
            Sverige under de senaste åren och kvinnor som varit i Sverige
            länge. Kvinnor i allmänhet, och invandrade kvinnor i synnerhet,
            fungerar som en buffert på arbetsmarknaden inte minst för att
            utföra lågavlönade och lågkvalificerade arbetsuppgifter. Under
            1960- och 70-talen var fler invandrade kvinnor än svenska kvinnor
            ute i arbetslivet och arbetade i genomsnitt mer än de svenska
            kvinnorna. I dag är förhållandet omvänt. Allt tyder på att Sveriges
            ekonomiska behov styr möjligheten att få ett arbete för invandrade
            och flyktingar. 1990-talet var katastrofalt för invandrade kvinnor
            då arbetslösheten steg generellt men drabbade olika invandrargrupper
            specifikt.
          </p>
          <p xml:id="i-JQyXywPjskF1inMPaMXMTd">
            I dag har invandrade kvinnor högre sjukfrånvaro och är oftare
            förtidspensionerade än andra i befolkningen. I samhällsdebatten
            har många velat förklara dessa fakta med så kallade kulturella
            skillnader, men en rapport från Arbetslivsinstitutet (2006) fastställer
            att det beror på att kvinnorna hamnar i lågbetalda lågstatusyrken
            utan möjlighet att byta jobb eller kompetensutveckla sig. En del
            har flera jobb för att få ekonomin att gå ihop. Ohälsan beror
            också på att de blir diskriminerade på arbetsmarknaden.
          </p>
          <p xml:id="i-ESMNQhh3EkBYogCmCUWpoU">
            Vänsterpartiet menar att orättvisor som skylls på kulturella
            skillnader, och rådande föreställningar om invandrade kvinnor
            som förtryckta, offer, isolerade och som ett socialt problem,
            är en del av den strukturella rasismen och ligger till grund för
            och legitimerar diskriminering. Kunskapen om samverkan mellan
            klass, kön och etnicitet och dess konsekvenser för invandrade
            kvinnors möjligheter på arbetsmarknaden är viktig för att bryta
            föreställningar kring kultur och behöver nå ut mer i samhällsdebatten.
            I dag osynliggörs invandrade kvinnor i såväl statistiken som medierna
            samt av politiker, fack och arbetsgivare. Det behövs mer forskning
            och fler siffror och undersökningar som visar hur verkligheten
            ser ut. Endast så skapar vi en levande och mer faktabaserad samhällsdiskussion.
          </p>
          <p xml:id="i-8y3enAtaVtyBGDNwdLKCa4">
            Att lyfta fram invandrade kvinnor i statistiken är en förutsättning
            om man menar allvar med att bryta den strukturella diskrimineringen
            och skapa förutsättningar för lika villkor på arbetsmarknaden
            och i samhället. Risken är annars att all argumentation bygger
            på antaganden och att diskrimineringen fortsätter att osynliggöras.
            Kunskap, statistik och kvalitativa studier är grundläggande för
            att hitta förändringsstrategier som tar hänsyn till både kön och
            etnicitet. Det behövs strategier gentemot arbetsgivare som på
            olika sätt begränsar invandrade kvinnors möjlighet på arbetsmarknaden.
          </p>
          <p xml:id="i-8XBJ4558XuhjTKKgRhn2Qx">
            Vänsterpartiet menar att det behövs intensifierade insatser för
            att stödja invandrade kvinnor att komma in på arbetsmarknaden.
            Regeringen bör återkomma till riksdagen med ett handlingsprogram
            och en samlad strategi för att stärka utlandsfödda kvinnors ställning
            i arbetslivet. Detta bör riksdagen som sin mening ge regeringen
            till känna.
          </p>
        </div>
        <div xml:id="i-WUFBzP3SaQts231sE9R6xv" type="signatureBlock">
          <list xml:id="i-PDNbBdb35wmEEmncaZKwa9">
            <item xml:id="i-3GjSRpcDhWEM3bHpbCLa2x" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-Ma3zb2LqLs3Fto1yAfBQBJ" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-4o3jhCcVdhwHFKnihzYpWM" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-RnrRdxmTKutqufnKbWSGG3" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-S9v8N13pDKKfHFZmZQET8M" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-9cuV8f9FvzMHdeQABWepSo" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-9fDmrjRiydAjXQ6LEZSr2V" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-CXc33q1erhEJydJLuEYeHH" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
