<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00261">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__261/mot_1954__ak__261-001.pdf"/>
      <fw xml:id="i-8GXp3WM2Cbxozjv5KLsxrL">
        Motioner i Andra kammaren, nr 261. 17
      </fw>
      <div xml:id="i-RhSwXonr2qZLcALvchg7k" type="motHeader">
        <div xml:id="i-8h5eu8Q8jmNesYtZVjCTm8" type="motTitle"/>
        <div xml:id="i-GScHCetBzbV2po3KtRFTgy" type="motSubmissionInfo"/>
      </div>
      <div xml:id="i-KG9SMSCu3qCQEJ6xwvnb9D" type="motBody">
        <div xml:id="i-Ke6wRWUTPDmG8CPMB8TjFf">
          <p xml:id="i-D7628hrPnPmbbXFMKCCEKp">
            Nr 261.
          </p>
          <p xml:id="i-2BXbnHKwGFcWuBDMY9dpKS">
            Av fröken Wetterström och fru Boman, angående omprövning av vissa
            äldre pensioner.
          </p>
          <p xml:id="i-VkMtoinwLrJiTnTPjnX6tT">
            Rätten till i reglemente eller författning bestämd pension knöts
            vad statens anställda beträffar tidigare i regel till anställningsformen.
            Sålunda var det endast de på ordinarie och extraordinarie stat
            upptagna tjänstemännen som hade rätt till pension av i förväg
            bestämd storlek. De som upprätthöll arvodestjänster, anställts
            mot kontrakt eller anförtrotts uppgifter som van- ligen tillkomme
            tjänstemän utan att likväl åtnjuta fast månads- eller årslön erhöll
            från fall till fall pension efter beslut därom av riksdagen. När
            en anställd under sin fortsatta tjänst blev ordinarie eller extra-ordinarie
            erhöll han pension enligt gällande bestämmelser, räknat från och
            med dagen för den ordinarie eller extra-ordinarie anställningen.
            Därutöver togs emellertid i regel hänsyn till den tidigare anställningen
            på så sätt, att två tredjedelar av densamma betraktades såsom
            till pension berättigande anställningstid. Enahanda förfors beträffande
            tjänstemän vid av staten övertagna företag, exempelvis vid vägväsendets
            förstatligande, vid förvärvandet av järnvä- gar etc. | Att icke
            hela anställningstiden i statens tjänst eller den anställningstid
            tjänstemannen haft i övertaget företag räknades såsom pensionsberätti-
            gande anställningstid har motiverats med att den anställde icke
            blivit i till- fälle att erlägga den pensionsavgift som tidigare
            förbands med rätten till i reglemente eller författning bestämd
            pension. I de fall tjänstemannen trots denna inskränkning likväl
            erhöll full pension — vilket undantagsvis kunde inträffa — föranledde
            inskränkningen givetvis intet missnöje. Där avdraget ledde till
            en väsentlig nedsättning av pensionen torde tjänstemännen där-
            emot tämligen allmänt ha ansett sig inte ha blivit fullt korrekt
            behandlade. Deras missnöje blev än mer motiverat när de, vilket
            ofta inträffade, kvarstod i tjänst något eller några år efter
            uppnådd pensionsålder. Tjänstemännen måste nämligen erlägga pensionsavgift
            under denna förlängda anställning men fick detta oaktat icke denna
            anställningstid medräknad i den till pen- sion berättigande anställningstiden.
            Vid ett försök att bedöma det berättigade i de klagomål från här
            åsyftade pensionärer som ofta framföres kan man icke underlåta
            att ifrågasätta skäligheten av den ovan nämnda nedsättningen av
            anställningstiden. Moti- veringen att den anställde icke haft
            tillfälle erlägga pensionsavgift är icke hållbar, eftersom de
            avgifter som erlades enligt tidigare bestämmelser inga- lunda
            utgjorde en tredjedel av de verkliga pensionskostnaderna. Följaktligen
          </p>
          <pb facs="riksdagen-motions-pdf/data/1954/mot_1954__ak__261/mot_1954__ak__261-002.pdf"/>
          <fw xml:id="i-J6PFsLgWEEdYyxtbY8BsRq">
            8 Motioner i Andra kammaren, nr 261.
          </fw>
          <p xml:id="i-JgHLv6ybH7rdKn2RzZJrUs">
            hade — om nu över huvud taget en avkortning av den pensionsberättigande
            anställningstiden skulle komma i fråga — densamma bort vara vida
            mindre. I framställningar till oss har ett antal pensionärer hemställt
            att frågan om en justering av till dem utgående pensioner skulle
            aktualiseras. Det får emellertid anses vara mindre tillfredsställande
            om pensionernas storlek omprövas allenast för pensionärer som
            hänvänder sig till någon av riksda- gens ledamöter, medan enahanda
            justering för övriga pensionärer i exakt samma ställning icke
            kommer under övervägande. Det synes oss därför nödvändigt, att
            innan någon ändring av nu utgående pensioner göres, hela detta
            frågekomplex göres till föremål för närmare utredning. Med åberopande
            av vad ovan anförts föreslå vi,
          </p>
          <p xml:id="i-HxncLnG1vTT1jKWrCduSDX">
            att riksdagen i skrivelse till Kungl. Maj:t måtte hemställa att
            här berörda problem göres till föremål för utredning och att de
            förslag vartill utredningen kan föranleda måtte föreläg- gas riksdagen
            snarast möjligt.
          </p>
          <p xml:id="i-LKurxi9kUAAFHdk7ZJDvmY">
            Stockholm den 27 januari 1954.
          </p>
          <p xml:id="i-33AN1Xn3cuS7yny6QM1LrQ">
            Karin Wetterström. Märta Boman.
          </p>
        </div>
      </div>
    </body>
  </text>
</TEI>
