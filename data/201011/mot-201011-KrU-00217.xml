<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00217">
  <teiHeader>
    <fileDesc>
      <titleStmt>
        <title>Kurdiska Biblioteket</title>
        <author corresp="i-AHfQ621Fp1orxTGB2WDjUY">av Fredrik Malm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kurdiska Biblioteket</title>
          <idno type="rdwebb">GY02Kr217</idno>
          <rs type="number">Kr217</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr217/text</ref>
          <ref type="dokument_url_html">http://data.riksdagen.se/dokument/GY02Kr217</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr217</ref>
          <ref type="doc">http://data.riksdagen.se/fil/F306E8F9-7B78-415D-8D99-812BAF2D474B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6rbHHgHJBCWJoaPf3cKJxM" type="signed"/>
        <correspContext corresp="i-6rbHHgHJBCWJoaPf3cKJxM">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-Ha2B6jxQrgroVp9mod5PWV" type="numbering">
          <date when="2010-10-28"/>
        </correspAction>
        <correspAction xml:id="i-QpMmUR3zpsi9cyb2qJoENR" type="submission">
          <date when="2010-10-25"/>
        </correspAction>
        <correspAction xml:id="i-Cd2GhkyWnKpivKtbUc7nbp" type="transfer">
          <date when="2010-10-22"/>
        </correspAction>
        <correspAction xml:id="i-8VYirMLoGcG4HSrc3E7LAe" type="assigned"/>
        <correspContext corresp="i-8VYirMLoGcG4HSrc3E7LAe">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2EqPv2GHfTeADcsPKZC65V">
            Förslag till riksdagsbeslut
          </head>
          <p xml:id="i-RbB5Cek6xYEqYu5NhzY8kP">
            Riksdagen tillkännager för regeringen som sin mening vad som
            anförs i motionen om att skapa långsiktiga förutsättningar för
            Kurdiska Biblioteket i Sverige att leva och verka.
          </p>
        </div>
        <div type="motContent">
          <head xml:id="i-UC81FbfcCbfMccVFC5fsEf" type="h1">
            Motivering
          </head>
          <p xml:id="i-VsSBQusocZnsKTZ84QtiYL">
            Det kurdiska språket har utvecklats under flera tusen år. Det
            har växt fram allt sedan kurdernas förfäder sökte sig till Kurdistan
            under 3000-talet före vår tideräkning. Kurdiskan är ett indo-europeiskt
            språk, närstående persiska, och med flera olika dialekter.
          </p>
          <p xml:id="i-JnM5pKDEgLsNsQxjvEsFK8">
            Men det kurdiska språket är inte vilket språk som helst. Just
            kurdiska språket har varit en måltavla för en sekellång chauvinistisk
            assimileringskampanj från främst statsmakterna i Turkiet och Syrien,
            men också från Iran och tidigare Irak.
          </p>
          <p xml:id="i-5YzSTjxQeqP63MU7Et9r5L">
            Trots att vissa förbättringar har skett i Turkiet är inte det
            kurdiska språket på långa vägar accepterat i landet. Det saknar
            officiell status och skydd i grundlagen, trots att EU otaliga
            gånger har krävt att Turkiet ska acceptera det. Årtionden av förbud,
            obstruktion från myndigheter, avsaknad av modersmålsundervisning
            och en förnekelse av kurdisk identitet och det kurdiska språket
            har inneburit stora påfrestningar för det kurdiska språket, identiteten,
            kulturen och kulturarvet.
          </p>
          <p xml:id="i-Lqcw3x77Za4GC7oUGGfcdQ">
            Ett språk som saknar officiell status och under långa perioder
            förnekas kommer också att utvecklas på ett annat sätt än ett språk
            som är tillåtet och accepterat. Ett förnekat språk standardiseras
            inte i någon större utsträckning eftersom det inte tillåts, till
            exempel inom akademin. Språket lärs inte ut i skolan, vilket försvårar
            överföring mellan generationer. Det skrivs inte böcker på språket
            i lika stor utsträckning som annars vore fallet, det översätts
            mindre än många andra språk och det produceras inte lexikon i
            någon större omfattning, för att nämna några skillnader.
          </p>
          <p xml:id="i-N5QzXhVwKiMZzqdCDbJLxK">
            De omfattande förföljelser som kurderna och det kurdiska språket
            har utsatts för och fortfarande utsätts för gör Kurdiska Biblioteket
            i Sverige unikt av sitt slag. Kurdiska Biblioteket öppnade sina
            portar i mitten av 1990-talet på Skeppsholmen i Stockholm. Det
            har varit en mötesplats för intresserade, forskare, journalister
            och kulturutövare. Med tiden har bibliotekets samlingar växt.
            Idag finns över 12 000 titlar på Kurdiska Biblioteket. Alla går
            att hitta på bibliotekets hemsida och snart också på den nationella
            databasen Libris.
          </p>
          <p xml:id="i-GFHiHKXa8RFpbNXksJoJqs">
            Vi i Sverige borde därför vara mycket stolta över att Kurdiska
            Biblioteket finns. Det har nämligen bidragit till att skydda ett
            språk som flera stater har försökt att utrota, dessutom med full
            kraft under många årtionden.
          </p>
          <p xml:id="i-9zAemmcY1AYzz6xyRYAWRe">
            Men Kurdiska Biblioteket har under en tid haft svårt att få verksamheten
            att gå runt ekonomiskt. Orsaken har varit att det offentliga stödet
            inte har varit tillräckligt då renoveringar och hyreshöjningar,
            som varit utom Kurdiska Bibliotekets kontroll, har kraftigt förändrat
            förutsättningarna för bibliotekets verksamhet.
          </p>
          <p xml:id="i-4gahtVqVUi8LE3rHjuKcL1">
            Enligt min uppfattning är det rimligt att Kurdiska Biblioteket
            inte betraktas endast i ljuset av att vara ett bibliotek ungefär
            vilket som helst. Det är en verksamhet som är unik i sitt slag
            också i ett internationellt perspektiv. Det bör därför ses i ljuset
            av att Sverige gör en internationell insats för att stärka skyddet
            av det kurdiska språket. Detta motiverar enligt min uppfattning
            att Kurdiska Biblioteket bör ges ett särskilt statligt stöd som
            garanterar dess fortlevnad och utveckling på längre sikt.
          </p>
          <p xml:id="i-ApxaHF755GXoyw5KSJStJL">
            Regeringen bör därför ta detta i beaktande inför kommande budgetpropositioner.
          </p>
        </div>
        <div type="motSignatures">
          <list>
            <item xml:id="i-2CEDfyzBQLTV5fCjCeV5Nx" who="i-AHfQ621Fp1orxTGB2WDjUY">
              Fredrik Malm (FP)
            </item>
          </list>
        </div>
      </div>
    </body>
  </text>
</TEI>
