<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00282">
  <teiHeader>
    <fileDesc>
      <titleStmt>
        <title>Vapeninnehav</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vapeninnehav</title>
          <idno type="rdwebb">H102Ju282</idno>
          <rs type="number">Ju282</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju282/text</ref>
          <ref type="dokument_url_html">http://data.riksdagen.se/dokument/H102Ju282</ref>
          <ref type="dokumentstatus_url_xml">http://data.riksdagen.se/dokumentstatus/H102Ju282</ref>
          <ref type="doc">http://data.riksdagen.se/fil/DE5574C8-30D1-4A3A-97A4-6574DFDD6070</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GyNNmJ4zN8eDPzJD2FAVXy" type="signed"/>
        <correspContext corresp="i-GyNNmJ4zN8eDPzJD2FAVXy">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-NmEdE3NWsRrf8DAbqpxzJm" type="numbering">
          <date when="2013-10-03"/>
        </correspAction>
        <correspAction xml:id="i-9uYrrYUutsTRo31YxRmQsH" type="submission">
          <date when="2013-10-02"/>
        </correspAction>
        <correspAction xml:id="i-gupZ8otDvemxLWVmK8o4v" type="transfer">
          <date when="2013-10-02"/>
        </correspAction>
        <correspAction xml:id="i-Lp7XW4uCWu9AmoGNYExJ5b" type="assigned"/>
        <correspContext corresp="i-Lp7XW4uCWu9AmoGNYExJ5b">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-64arH9e3hZjBycTFvUFfcZ" type="motHeader"/>
      <div xml:id="i-3DfJfaBzYS8XTaWm96sUdB" type="motBody">
        <div xml:id="i-8tnQERDNUJWNjjpYFAEFQn" type="motProposal" subtype="förslag">
          <head xml:id="i-SzA3geLUrbd3Pvidr6USvX">
            Förslag till riksdagsbeslut
          </head>
          <p xml:id="i-Eqt58jVKStfuCk2K1iYpd">
            Riksdagen tillkännager för regeringen som sin mening vad som
            anförs i motionen om att höja minimistraffet för olaga vapeninnehav
            till lägst 2 års fängelse.
          </p>
        </div>
        <div xml:id="i-FWkqsrhtFvRz8LeDWzdzYt" type="motContent">
          <head xml:id="i-TKNWNM8CcH7AphEBQ88zmc" type="h1">
            Motivering
          </head>
          <p xml:id="i-Y6kqhrP2smB4Fb2nrPpv8g">
            Vårt samhälle består av sina invånare och blir inte starkare
            och tryggare än vad invånarna gör det till. Sedan sommaren 2012
            har fem unga män brutalt mördats i Göteborg i vad som kallas stadsdelsbråk
            mellan kriminella gäng. Fem unga män som alla har det gemensamt
            att de för tidigt kom i kontakt med negativa destruktiva krafter
            i samhället som i slutändan ledde till deras död. Kunde detta
            hindras? Kan detta avvärjas i framtiden? Sverige idag är ett land
            dit folk söker sig från hela världen för att vårt land upplevs
            som tryggt, säkert och med möjligheter att skapa sig en framtid.
            Sverige är ett omhändertagande land. Vi är det land som har ett
            av de ekonomiskt mest fördelaktiga välfärdssystemen. Ett land
            där skolan och högre utbildning är gratis för medborgarna. Ett
            land där möjligheterna är stora att skapa sig en god framtid.
            Ett land utan större korruption och med en polis som vill väl.
            Varför uppstår då dessa gängbråk mellan kriminella unga män? Den
            etablerade mediebilden hävdar att det är samhällets fel att dessa
            unga män känner främlingskap och bara kan hävda sig genom att
            äga vapen för det ger makt. De känner utanförskap i samhället
            och får en identitet genom tillhörighet i vissa gäng. Är detta
            verkligen hela sanningen? Jag tror på ett samhälle där man som
            individ tar ett ansvar och själv kan bestämma över sitt liv. Med
            detta sagt så är det självfallet att förutsättningarna för valet
            kan se olika ut beroende på var man är född, vilka föräldrar man
            har, vilka förmågor och begåvningar man har osv. Men samhället
            består av mig och dig. Det är vi gemensamt som skapar samhället.
            Och vi är alla ytterst ansvariga för våra handlingar. Vi själva
            skapar vår framtid genom de val vi gör. Alla som föds i det som
            betecknas som belastade förorter blir inte kriminella. Alla som
            föds i så kallade välmående förorter blir inte goda medborgare.
            Så vad gör vi då för att skapa det Goda Samhället? Att bygga ett
            samhälle på goda värderingar som bär över tiden är grunden för
            samhällsbygget. Jag tror på ett samhälle byggt på kristen människosyn
            och värdegrund. Med kristna värden avses de allmänt giltiga värdena
            som inspirerats och förvaltas av den kristna traditionen. Människosynen
            utgår från att människan till sin natur är rationell eller förnuftig,
            vilket ger henne frihet och möjlighet att välja mellan ont och
            gott.
          </p>
          <p xml:id="i-7fJKF4asXZTZHM8cGWrp2W">
            Hon är moraliskt medveten och råder över sina egna handlingar.
            Det gör henne moraliskt ansvarig.
          </p>
          <p xml:id="i-NNtg1oC1ouBiymxmRcfRHX">
            Med denna grundsyn så är det man själv som väljer om man vill
            göra gott eller ont, ingen annan. Det innebär också att man är
            moralisk ansvarig för de val man gjort.
          </p>
          <p xml:id="i-SodXa4aMq1cgufFcVsuceL">
            Hur kan detta appliceras på gängbråken i Göteborg? Först och
            främst så är de som är aktiva i bråken också de som bär ansvaret
            för sina handlingar. Det är inte ett luddigt samhälle utan man
            är ansvarig för sina val. Sedan måste vi genom lagar se till att
            samhället förebygger dåliga beteenden och minskar skillnader som
            kommer av olika uppväxtförhållanden. Vi måste också ha lagar som
            förbjuder att vi skadar varandra. Uppenbart är att det finns alldeles
            för mycket vapen i omlopp bland de kriminella gängen och deras
            svans och detta måste lagmässigt stävjas.
          </p>
          <p xml:id="i-Qu5cNRwTQLGCEBjVgigr9X">
            Med anledning av det ovan anförda bör därför minimistraffet för
            olaga vapeninnehav skärpas till som lägst 2 års fängelse. Regeringens
            tillsatta utredning Skärpningar i vapenlagstiftningen SOU 2013:7
            föreslår straffhöjningar motsvarande 6 månader till 4 år för grovt
            vapenbrott och 2 till 6 år för synnerligen grovt vapenbrott. Ett
            synnerligen grovt vapenbrott avser dock större innehav och kan
            inte appliceras på den situation som råder i Göteborgs gatubild.
            Tidigare domstolspraxis har ansett gängkriminalitet som förmildrande
            omständighet och tagit hänsyn till att gärningsmannen befunnit
            sig i en farlig, kriminiell miljö, något som gjort straffutdömningen
            mildare.
          </p>
          <p xml:id="i-RbTdDTAzMKK5NizfcJiLJM">
            Det skall aldrig vara tillåtet att bära olagliga vapen i samhället.
            Genom att höja minimistraffet till 2 år öppnas möjligheten för
            polisen att använda telefonavlyssning i spaningen. Häktning blir
            också det normala, vilket gör att den kriminelle flyttas från
            gatubilden i väntan på rättegång. Sammantaget innebär minimistraffskärpningen
            större möjligheter för våra poliser att komma åt de kriminella
            gängen och hjärnorna bakom.
          </p>
        </div>
        <div xml:id="i-9UFjbE6GdJbANVRSJWeh7b" type="motSignatures">
          <list xml:id="i-4ivNDMaCCL3iRTd9Evbjxb">
            <item xml:id="i-28fLbTerLdRDbck4oa4ePT">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
