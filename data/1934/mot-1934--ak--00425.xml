<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__425/mot_1934__ak__425-001.pdf"/>
      <fw xml:id="i-Lt3iCEhHNPRzAmSXLaapDJ">
        Motioner i Andra kammaren, Nr 425. 9
      </fw>
      <div type="motHeader" xml:id="i-VqJTLdaBjLRUYxYtB3LHHs">
        <div type="motTitle" xml:id="i-8kfg9WVYf318fiBxmGifES"/>
        <div type="motSubmissionInfo" xml:id="i-MftTFHw1FWRqkiQ7kwRy8r"/>
      </div>
      <div type="motBody" xml:id="i-32PFf35r4qehBjUKEFFQVZ">
        <div xml:id="i-887Fm9msg1pFi4XPBsqeUr">
          <p xml:id="i-D6kEFQxpGDt8q8EcZ2d4eg">
            Nr 425.
          </p>
          <p xml:id="i-Cr5cubGPXgSUzcbvYiiRT">
            Av herrar Andersson i Grimbo och Osberg, om införandet av tull-
            skydd för s. k. skaldjur.
          </p>
          <p xml:id="i-TA7MpkppEyGoEUYgxGDyJV">
            Vårt fiske kämpar med alltjämt ökade svårigheter. Nästan omöjligt
            är att till lönande priser finna avsättning för fiskets produkter.
            De runtomkring oss stängda utlandsmarknaderna tvinga fiskets utövare
            att som en sista räddning fästa sina förhoppningar till den egna
            hemmamarknaden. De möj- ligheter till avsättning av fisk denna
            marknad medger, borde i första hand förbehållas det egna landets
            yrkesfiskare. Detta torde också vara nödvändigt för att kunna
            bevara landets fiskare- kår. På västkusten ha vi en stor grupp
            fiskare, som sysselsätter sig med fiske efter så kallade skaldjur,
            hummer, krabbor och räkor med mera. För fiske efter dessa fiskslag
            sysselsättas längre eller kortare tid på året omkring 3,000 fiskare,
            och totalavkastningen för de skaldjur som fiskats i saltsjön belöpte
            sig 1931 till 1,408,000 kronor. Men samma år importerades skaldjur
            som ej äro tullbelagda för 795,884 kronor, men vår export belöpte
            sig endast till 44,482 kronor; alltså hade vi ovannämnda år ett
            importöverskott av 751,402 kronor. För närvarande ha vi flera
            som fiska räkor och sälja sina fångster di- rekt på utlandet,
            men som denna marknad alltmera åtstramas måste även dessa båtar
            komma hem med sina fångster, vilket betyder ökad tillförsel med
            ty åtföljande sjunkande priser. Räkfisket är redan nu så hårt
            ekono- miskt pressat, att flera fiskelag behöva kontantunderstöd.
            Vad hummerfis- ket beträffar, så sysselsättas inom detta till
            största delen äldre fiskare, som slutat storsjöfiske, samt sjuka
            personer. Under senaste åren ha även ett stort antal fiskare från
            andra fisken måst övergå till detta fiske för att härige- nom
            erhålla en nödtorftig extra förtjänst. Eftersom alla andra fisken
            läm- nat sämre utbyte, så har hummerfisket för många fått bli
            ett huvudfiske. För stora delar av västkustens befolkning är fiske
            efter skaldjur av ofant- ligt stor betydelse. För dessa fisken
            brukas fiskredskap för flera hundra tusen kronor och båtarnas
            värde rör sig om miljonvärden. Men för att sådana fisken skola
            kunna uppehållas och ekonomiskt bära sig, måste stats- ingripande
            till, och i stället för att vi för närvarande måste ge ut pengar
            från landet för import av skaldjur skulle vi genom skydd av det
            egna fisket själva kunna fylla detta behov. I Danmark äro skaldjur
            ålagda en tull av 1 krona per kilogram och i skydd härav har detta
            lands hummerfiske vä- sentligen förbättrats. Dessa fiskslag som
            här är fråga om komma under be- nämningen lyxvaror.
          </p>
          <pb facs="riksdagen-motions-pdf/data/1934/mot_1934__ak__425/mot_1934__ak__425-002.pdf"/>
          <fw xml:id="i-WLZuGrQWqBozTqEjcUXaNa">
            10 Motioner i Andra kammaren, Nr 425.
          </fw>
          <p xml:id="i-RFpshXc3T82V8MZ3sUcE5w">
            För närvarande ha vi tull på ostron med 1 krona per kilogram
            och om en liknande tullsats ålades alla skaldjur så skulle detta
            med all säkerhet vara till stort gagn för de av vårt lands fiskarekår,
            som fiska efter dessa fiskslag. Med stöd av vad som ovan anförts
            få vi vördsamt föreslå,
          </p>
          <p xml:id="i-Q8JqRdz7dh5V2wRAL55QEW">
            att riksdagen måtte besluta om att så kallade skal- djur som
            importeras måtte åläggas en tull å 1 krona
          </p>
          <p xml:id="i-g4F8B5qZqKRg74x8E48DN">
            per kilogram.
          </p>
          <p xml:id="i-GVXFhnTN4KGrQfPquQRGHk" type="date">
            Stockholm den 23 januari 1934.
          </p>
          <p xml:id="i-S2eksvqAR2R5K5ncEaGqWu">
            Herman Andersson. Oscar Osberg.
          </p>
        </div>
      </div>
    </body>
  </text>
</TEI>
