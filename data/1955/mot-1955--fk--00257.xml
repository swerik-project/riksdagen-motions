<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--fk--00257">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__257/mot_1955__fk__257-001.pdf"/>
      <fw xml:id="i-RPCMmKrmF1n2k9jihUH8as">
        Motioner i Första kammaren, nr 257 år 1955 5
      </fw>
      <div xml:id="i-U3hQrq8U6xW14j1XkFCjPE" type="motHeader">
        <div xml:id="i-HYXcdqVFdQ8XKTSKQaKnoZ" type="motTitle"/>
        <div xml:id="i-LY5vXHcA6nTX8NHykYuAhF" type="motSubmissionInfo"/>
      </div>
      <div xml:id="i-HZHp8VQUnpeMYZKLo6hjCu" type="motBody">
        <div xml:id="i-WEHPeH6vGbswEoytek4QYd">
          <p xml:id="i-5EVWQHjm6MNDm4XfRBE2jj">
            Nr 257
          </p>
          <p xml:id="i-5HGigsoQGJevvm4iUpqnfB">
            Av herr Persson, Helmer, och herr öhman, om ökad medels- anvisning
            för förvärv av enskilda företag för elektrisk distributionsverksamhet.
          </p>
          <p xml:id="i-YaqrKs7WA6ThNddWHoXNYr">
            Elkraftsproduktionen har ökat kraftigt under efterkrigstiden
            och beräknas under innevarande år, under förutsättning av normal
            vatten- tillgång, uppgå till 24 miljarder kilowattimmar. De planer
            som före- ligger för fortsatt utbyggnad avser fram till 1960 en
            ytterligare produk- tionsökning med 40 procent eller till 34,2
            miljarder kilowattimmar. Sverige torde härigenom komma att inta
            en tätplats i Europa och värl- den i fråga om utvinning av elkraft.
            Mot den imponerande utveckling, som kännetecknar elkraftsutvin-
            ningen i stort, bildar emellertid detaljdistributionen — särskilt
            på landsbygden — en beklämmande kontrast. Visserligen har under
            de sistförflutna 15 åren en genomgripande förbättring skett så
            till vida, att av ca 700 000 hushåll på landsbygden endast 30
            000 vid slutet av 1953 alltjämt saknade elektricitet. Men detaljdistributionen
            är på landsbyg- den splittrad på inte mindre än 2 750 företag,
            av vilka de flesta är för små eller befinner sig i ett undermåligt
            skick. Av elkraftsutredningen framgår således, att man med hänsyn
            till överföringsförmågan endast kan beteckna 5 procent av dem
            som mycket bra och 35 procent som bra, medan 45 procent måste
            betecknas som dåliga och resterande 15 procent som mycket dåliga.
            Elkraftsutredningens bedömning lyder:
          </p>
          <p xml:id="i-X9RaHoZZebD8A23qoF73iD">
            Sammanfattningsvis kan således sägas att landsbygdens anläggningar
            ofta icke är i tillfredsställande skick sett från drifts- och
            säkerhetssyn- punkt och att nätens överföringsförmåga måste bedömas
            som i stor utsträckning otillräcklig. Näten är till stora delar
            sådana att de, om inte betydande förbättringar snart åstadkommes,
            icke på ett nöjaktigt sätt kan tillgodose de ökade behov, som
            kan förväntas inom den närmaste tiden. Särskilt näten tillhörande
            små distributionsföretag är otillräckliga.
          </p>
          <p xml:id="i-RFF6mxtTnEpNJ6Fs9cbNTd">
            Det innebär att den elektrifiering, som hittills skett på landsbygden
            och som i huvudsak avsett belysningsändamål, måste utvidgas för
            att tillgodose de starkt ökade behov som följt av jordbrukets
            mekanisering och småindustriens utveckling. Elkraftsutredningen
            framhåller alldeles riktigt, att det bl. a. ur befolknings- och
            näringspolitiska synpunkter är önskvärt att en sådan upprustning
            realiseras så snart som möjligt. Fram- för allt är detta angeläget
            för Norrlands vidkommande. Elkraftsutred- ningen erinrar om de
            synpunkter, som tidigare utvecklats av norrlands- kommittén i
            detta avseende, och tillägger:
          </p>
          <pb facs="riksdagen-motions-pdf/data/1955/mot_1955__fk__257/mot_1955__fk__257-002.pdf"/>
          <fw xml:id="i-G7XqBV79oTX3w9HkyLds2U">
            6 Motioner i Första kammaren, nr 257 år 1955
          </fw>
          <p xml:id="i-SaFsU47dwJiAjwwoQAfAiK">
            Oavsett den i och för sig gynnsamma utvecklingen av elektrifieringens
            utbredning i Norrland, vilken dessutom fortfarande pågår i relativt
            snabb takt, kan man emellertid understryka norrlandskommitténs
            upp- gifter rörande bristfälligheter i den rådande elektrifieringen.
            Dessa bristfälligheter yttrar sig i otillräcklig krafttillgång
            inom vissa områden samt otillräcklig belastningsbarhet hos detaljdistributionsnät
            och över- föringslinjer med alltför stora spänningsfall och alltför
            dålig drift- säkerhet som följd. Detta medför givetvis kännbara
            begränsningar i möjligheten att utnyttja elkraften för hushållens
            och lantbrukets behov och kanske icke minst för småindustrien
            och hantverket. Visserligen förekommer dylika olägenheter på landsbygden
            även inom sydligare områden, men det förefaller icke osannolikt,
            att besvärligheterna här- vidlag är störst i Norrland med dess
            glesare bebyggelse och därav följande större svårigheter att på
            ekonomiska grunder utföra tillräckligt starka kraftnät.
          </p>
          <p xml:id="i-AT36fFKSz28DZ2pHmjTufZ">
            Utredningen tillägger, att förhållandena för företagen i de inre
            delarna av övre Norrland över lag torde vara avsevärt sämre än
            för landsbygds- företagen i övrigt. Av distributionsföretagen
            på landsbygden har 2330 eller 84 procent ett förbrukarantal understigande
            500 per företag. Det innebär, för att citera elkraftsutredningen,
            ”att ett stort antal distributionsföretag sak- nar förutsättningar
            för en självbärande verksamhet”. Man har kommit fram till att
            ett distributionsföretag, om det skall kunna drivas rationellt,
            bör omfatta 1 600 till 2 100 förbrukare. Om den genomsnittliga
            storleken per företag sättes till 2000 förbrukare så borde antalet
            distributions- företag på landsbygden reduceras till ca 450. Kostnaderna
            för denna strukturrationalisering resp. för den i övrigt erforderliga
            upprustningen av landsbygdens elkaftsförsörjning har beräknats
            till 400 milj. kronor. Härav har statens andel angivits till 150
            milj. kronor, vilket utslaget över en 15-årsperiod skulle göra
            10 milj. kronor per år. Det visar att det är möjligt att medelst
            en relativt blyg- sam ökning av statsutgifterna inom överskådlig
            tid främja en tillfreds- ställande lösning av landsbygdens elkraftsproblem.
            Utan att nu ingå på frågan om förstatligande resp. ”alternativa
            vägar” för elkraftsförsörjningens rationalisering vill vi understryka
            nödvändig- heten av att upprustningen av landsbygdens elkraftsförsörjning
            omedel- bart påbörjas. I åtskilliga fall torde det förutsätta
            att staten inlöser resp. distributionsföretag, medan staten i
            andra fall — t. ex. kommunala företag eller eljest sådana som
            inte drivs i enskilt vinstsyfte — bör utanordna lån eller anslag
            i erforderlig omfattning och på generösa villkor. I statsverkspropositionen,
            bilaga 27, har för nästa budgetår upptagits ett anslag på 1,5
            milj. kronor för förvärv av enskilda företag för elektrisk distributionsverksamhet.
            Dessutom finns i behållning från
          </p>
          <pb facs="riksdagen-motions-pdf/data/1955/mot_1955__fk__257/mot_1955__fk__257-003.pdf"/>
          <fw xml:id="i-8YLWoSnPsimEe1HXmXRFFT">
            Motioner i Första kammaren, nr 257 år 1955 7
          </fw>
          <p xml:id="i-BoEyt7jpcxHs32JEkCbT8s">
            föregående budgetår 302 000 kronor. Hur långt förslår det? Vattenfalls-
            styrelsen meddelar i anslutning härtill, att ett större köp för
            närvarande är under behandling, för vilket likviden kan komma
            att uppgå till ca en miljon kronor. Det innebär, att det under
            nästa budgetår högst skulle kunna bli fråga om inlösen av ett
            par distributionsföretag. Man bör i sam- manhanget observera,
            att vattenfallsstyrelsen finner det antagligt ”att behovet av
            ingripanden för att säkra en för konsumenterna gynnsam utveckling
            av kraftförsörjningen inom vissa områden och undvika olämpliga
            äganderättsförhållanden etc. successivt kommer att öka”. Att det
            disponibla beloppet under sådana förhållanden — och främst med
            tanke på de behov som redovisats av elkraftsutredningen — är otillräck-
            ligt torde vara uppenbart. Departementschefen har biträtt det
            begärda anslaget på 1,5 milj. kronor men samtidigt minskat det
            belopp, som vattenfallsstyrelsen begärt för distributionsanläggningar
            och därmed sammanhängande arbeten vid statens kraftverk, från
            130 till 120 milj. kronor — utan annan motivering än en summarisk
            hänvisning till ”de ekonomiska utsikterna för det kommande budgetåret”.
            Vi finner icke detta motiv acceptabelt. För att utan tidsutdräkt
            kunna tillgodose de trängande behov, som redovisats i fråga om
            landsbygdens elkraftsförsörjning, är det angeläget att riksdagen
            ställer medel till förfogande i erforderlig omfattning. För nästa
            budgetår kan det exempelvis ske på så sätt, att de 10 milj. kronor,
            som departementschefen prutat på anslaget till distribu- tionsanläggningar
            etc., beviljas utgå, men under den punkt som avser förvärv av
            enskilda företag för eldistribution. Vi hemställer därför, att
            riksdagen, med bifall i övrigt till vad som yrkas i statsverkspropositionens
            bilaga 27, kap. 6 angående sta- tens vattenfallsverk, måtte besluta
            att anslaget under d) övriga anslag, punkt 2, avseende förvärv
            av enskilda företag för elektrisk distributionsverksamhet, höjes
            till 11 500 000 kronor.
          </p>
          <p xml:id="i-D8k8HXCTyDS2fC4QKw4KeU">
            Stockholm i januari 1955
          </p>
          <p xml:id="i-FYFhwMzXonU3nzmqs3PE1q">
            Helmer Persson Gunnar Öhman
          </p>
        </div>
      </div>
    </body>
  </text>
</TEI>
