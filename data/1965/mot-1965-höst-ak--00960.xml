<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965_höst_ak__960/mot_1965_höst_ak__960-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 960 år 1965
          </p>
          <p>
            Nr 960
          </p>
          <p>
            Av herr Wiklund m. fl., i anledning av Kungl. Maj:ts proposition
            nr 173, med förslag till lag angående ändrad lydelse av 1 $ lagen
            den 31 maj 1963 (nr 268) om igångsättnings- tillstånd för byggnadsarbete.
          </p>
          <p>
            (Lika lydande med motion nr 811 i Första kammaren)
          </p>
          <p>
            I proposition nr 173 föreslås att den fullmakt som regeringen
            nu har, t.o.m. den 31 december 1965, att prioritera investeringar
            genom tillstånds- prövningen skall vidgas. Den nya fullmakten
            begärs för två år. Fullmaktslagstiftningen förändras i följande
            avseenden enligt förslaget. Icke blott arbetskraftsbrist i byggnadsindustrien
            utan även ”annat avse- värt hinder för byggnadsverksamheten” skall
            kunna anföras som motiv för att tillståndspröva vissa byggen.
            Som exempel på sådana hinder nämns kreditknapphet och brist på
            material. även andra hinder, i princip vilka som helst, skall
            emellertid kunna åberopas, under förutsättning att de kan anses
            vara avsevärda. Förslaget innebär vidare, att den begränsning
            be- träffande tillämpligheten i rummet och tiden på byggnadsarbete
            av visst slag, som nuvarande fullmakt är försedd med, slopas.
            Så länge fullmakten gäller, skall regeringen således ha möjlighet
            att förhindra byggnadsverk- samhet av visst slag i hela landet.
            Den nya fullmaktslagstiftningen skiljer inte mellan angelägna
            och mindre angelägna projekt, utan det skall an- komma på administrationen
            att göra denna prioritering från fall till fall. Det är således
            en synnerligen vittgående och svåröverblickbar fullmakt som regeringen
            begär av riksdagen. Det sägs visserligen, att den nya full- makten
            skall vara ett smidigt och anpassbart instrument som kan använ-
            das efter variationerna i konjunkturerna, men ingenting hindrar
            att rege- ringen utnyttjar fullmakten fullt ut i en krissituation.
            Det finge samma konsekvenser som ett nyinförande av den gamla
            byggnadsregleringen. Det är i detta sammanhang illavarslande att
            i departementspromemorian talas om de betydande risker för balansrubbningar
            i ekonomien som den förut- sebara arbetskraftssituationen medför.
            Ju mer ansträngda resurserna är desto fler typer av byggnadsföretag
            läggs under tillståndsprövningen, sägs det vidare. Man vill ha
            ”beredskap även för det mest trängda läget”. Situa- tionen har
            således enligt regeringens mening försämrats i jämförelse med
            läget för ett år sedan. Detta måste tillskrivas dess misslyckande
            med att upprätthålla en tillfredsställande ekonomisk balans.
          </p>
          <pb facs="riksdagen-motions-pdf/data/1965/mot_1965_höst_ak__960/mot_1965_höst_ak__960-002.pdf"/>
          <p>
            Motioner i Andra kammaren, nr 960 år 1965 5
          </p>
          <p>
            Departementspromemorian diskuterar ingående de möjligheter av
            gene- rell och selektiv natur som står till buds för att styra
            byggnadsinvestering- arna. Promemorian utmynnar i slutsatsen,
            att behov föreligger av en reg- leringslagstiftning av permanent
            natur, att användas för selektiva åtgär- der som komplement till
            de generella åtgärderna inom finans- och penning- politiken. Tillståndsprövningen
            bör enligt promemorian komma till konti- nuerlig användning för
            konjunkturstyrning. Denna uppfattning kritiseras av LO och Byggnadsarbetareförbundet,
            vilka anser att den föreslagna fy- siska regleringen bör aktualiseras
            endast i exceptionellt svåra bristlägen och få karaktären av ett
            medel att på kort sikt lösa akuta krislägen på byggnadsmarknaden.
            Departementschefen föreslår tidsbegränsning av fullmakten och
            underkänner därmed den slutsats som framförs i prome- morian.
            Folkpartiet har under hela efterkrigstiden med styrka hävdat,
            att reg- leringar är onödiga och skadliga i en välskött ekonomi.
            Endast i verkliga krislägen med exceptionell knapphet på resurser
            kan regleringar vara mo- tiverade. Regleringarna måste dock snarast
            avskaffas sedan krisen av- värjts. Motiven för vår starka skepsis
            mot regleringar är bl. a. att de häm- mar produktionens effektivitet.
            I departementspromemorian framhålles, att ”ju mer omfattande en
            reg- lering är desto svårare blir det för de tillämpande myndigheterna
            att åstad- komma en rimlig och ändamålsenlig avvägning av resurserna
            mellan olika ändamål”. Detta är en väsentlig synpunkt. Det är
            således inte säkert att myndigheternas tillståndsprövning ger
            det bästa resultatet ur samhälls- ekonomisk synvinkel. Vid en
            utvidgning av prioriteringssystemet blir ris- kerna för felaktig
            resursavvägning större. Vad som anförts i promemorian utgör ett
            argument mot de föreslagna möjligheterna att vidga tillstånds-
            prövningen. Ju mer omfattande och vag en reglering är desto större
            blir också den rättsosäkerhet som följer i regleringens spår.
            I nuvarande lagstiftning kan den enskilde i viss mån förutse möjligheterna
            till byggnadsinvesteringar därigenom att området för tillståndsprövning
            är begränsat genom be- stämmelser i en kungörelse. Denna möjlighet
            skulle i avgörande utsträck- ning minskas, om den föreslagna lagstiftningen
            genomfördes. Denna byg- ger nämligen på principen att prioritering
            skall ske från fall till fall. Risk- erna för förluster i form
            av nedlagda planeringskostnader växer i det nya systemet. Möjligheter
            finns redan att styra offentliga investeringar genom selek- tiva
            åtgärder. En bättre planering av de offentliga investeringarna
            bör eftersträvas. Även i en friare ekonomi, som är mer inriktad
            på att tillgodo- se konsumenternas önskemål, kan statsmakterna
            styra investeringarna ge- nom åtgärder av i huvudsak produktionsstimulerande
            natur. Bland sådana
          </p>
          <pb facs="riksdagen-motions-pdf/data/1965/mot_1965_höst_ak__960/mot_1965_höst_ak__960-003.pdf"/>
          <p>
            6 Motioner i Andra kammaren, nr 960 år 1965
          </p>
          <p>
            åtgärder märks en bättre samhälls- och byggplanering, utbildning
            och om- skolning av arbetskraft, rationaliseringsbefrämjande åtgärder
            o. d. I da- gens läge synes uppmärksamheten särskilt böra inriktas
            på åtgärder för att förbättra och samordna kreditgivningen för
            byggnadsändamål. Möj- ligheter bör beredas utländska byggherrar
            att i ökad utsträckning konkur- rera på den svenska marknaden.
            Arbetsmarknadsstyrelsen motsätter sig från sina utgångspunkter
            en ut- vidgning av gällande lagstiftning om tillståndsprövning.
            Balansen på bygg- arbetsmarknaden bör kunna uppnås med den samverkan
            inom byggarbets- nämnder som nu organiseras, framhåller styrelsen.
            Vi anser, att det prioriteringssystem via tillståndsprövningen
            som före- gående års riksdag beslöt införa snarast bör avskaffas.
            Det kan emellertid inte ske i dagens konjunkturläge, vilket präglas
            av att den förda ekonomi- ska politiken icke, såsom i det föregående
            framhållits, lyckats upprätthålla en tillfredsställande balans.
            Enligt propositionen hade fram till den 1 okto- ber 1965 investeringar
            till ett belopp av 800 milj. kronor hållits tillbaka ge- nom tillståndsprövning.
            En del av dessa investeringar — hur stor är omöj- ligt att uppskatta
            — torde emellertid utan tillståndsprövning ha hållits tillbaka
            av andra orsaker, exempelvis kapitalbrist. Tillståndsprövningen
            och andra hinder har dock skapat ett visst uppdämt investeringstryck,
            som man enligt vår mening icke kan släppa loss i nuläget. Såsom
            ett provisorium föreslår vi därför att den nuvarande lagstiftning-
            en förlänges ett år. Vi vill slutligen beträffande tillämpningen
            erinra om att bostadsbyggande med nödvändighet måste åtföljas
            av gemensamhetsan- läggningar såsom allmänna samlingslokaler,
            kyrkor och lokaler för före- ningsverksamhet m. m. Till denna
            synpunkt anslöt sig inrikesministern i debatten i denna fråga
            den 6 maj 1964. Vi vill nu ytterligare understryka densamma. Under
            åberopande av den ovan anförda motiveringen hemställes, att riksdagen
            med avslag på Kungl. Maj:ts proposition nr 173 måtte besluta förlänga
            giltigheten av den nuva- rande lydelsen av 1 $ lagen den 31 maj
            1963 om igångsätt- ningstillstånd för byggnadsarbete till utgången
            av år 1966.
          </p>
          <p>
            Stockholm den 23 november 1965 Daniel Wiklund
          </p>
          <p>
            Einar Rimmerfors Henning Gustafsson Sven Wedén i Skellefteå
          </p>
          <p>
            Gösta Sterne Cecilia Nettelbrandt Mac P. Hamrin
          </p>
          <p>
            i Kalmar
          </p>
        </div>
      </div>
    </body>
  </text>
</TEI>
