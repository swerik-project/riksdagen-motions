<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00517">
  <teiHeader>
    <fileDesc>
      <titleStmt>
        <title>It som hjälpmedel för funktionshindrade</title>
        <author corresp="i-XGshyFMh8wg9ExkBGYPjsr">av Désirée Liljevall (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>It som hjälpmedel för funktionshindrade</title>
          <idno type="rdwebb">GZ02So517</idno>
          <rs type="number">So517</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So517/text</ref>
          <ref type="dokument_url_html">http://data.riksdagen.se/dokument/GZ02So517</ref>
          <ref type="dokumentstatus_url_xml">http://data.riksdagen.se/dokumentstatus/GZ02So517</ref>
          <ref type="doc">http://data.riksdagen.se/fil/2F897598-62B2-42DF-88E3-7F2CE03A93EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vu4BUwVSLY6N7CewcKTTgm" type="signed"/>
        <correspContext corresp="i-Vu4BUwVSLY6N7CewcKTTgm">
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-BcpKn7MW8TFtZThizmYyXF" type="numbering">
          <date when="2011-10-10"/>
        </correspAction>
        <correspAction xml:id="i-EE3gQHjXBrmuNt8cjxBi3d" type="submission">
          <date when="2011-10-05"/>
        </correspAction>
        <correspAction xml:id="i-KN1PN4LEJBXjieresTxtyH" type="transfer">
          <date when="2011-10-04"/>
        </correspAction>
        <correspAction xml:id="i-LA9mjQeVGL7D8nRKBaFvUH" type="assigned"/>
        <correspContext corresp="i-LA9mjQeVGL7D8nRKBaFvUH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XwDaQoAY8jMiZLk5V8Nmvz" type="motBody">
        <div xml:id="i-6CrgMWkzo8nyLrQ61bm21K" type="motProposal" subtype="förslag">
          <head xml:id="i-GDtDnqAhGPPdWKaKKezNU4">
            Förslag till riksdagsbeslut
          </head>
          <p xml:id="i-FQ69khkCYopTqXUizWAwo1">
            Riksdagen tillkännager för regeringen som sin mening vad som
            anförs i motionen om informations- och kommunikationsteknik som
            hjälpmedel för funktionshindrade.
          </p>
        </div>
        <div xml:id="i-9zzwaXsf5G7qyfLiP5Amdc" type="motContent">
          <head xml:id="i-PbkChY6HMkbapiCdV6vzsS" type="h1">
            Motivering
          </head>
          <p xml:id="i-KbpwFpvwAw1L35nm4Rt7Dw">
            Utvecklingen inom funktionshinderområdet har inneburit en större
            förståelse för att problemet inte är den enskildes handikapp utan
            omgivningens bristande utformning. När det gäller den fysiska
            planeringen är kunskapen och medvetenheten stor om att man bör
            utforma fastigheter och vägar så att de är tillgängliga för alla.
            Det är en naturlig del i hela samhällsbyggnadsprocessen.
          </p>
          <p xml:id="i-EJgchNyPuYnKHwjFJQKJ93">
            Samma utveckling borde vara möjlig när det gäller tjänster och
            service. Det gäller exempelvis programvaror i våra datorer och
            telefoner, utformningen av olika internettjänster m.m. Alla kan
            tycka att det är smidigt och praktiskt att sköta sina bankaffärer
            hemifrån, men för en äldre person med rörelsehinder kan det vara
            en nödvändighet. Tjänster och service på olika samhällsområden,
            t.ex. banktjänster och information från myndigheter, förutsätter
            dock ofta att man inte bara har tillgång till en dator utan också
            är hemmastadd i en tekniskt avancerad miljö. Utmaningen ligger
            därför i att skapa tjänster som inte kräver någon stor förförståelse
            utan där brukaren intuitivt kan ta del av tjänsten. Det som fungerar
            för en funktionshindrad är dessutom ofta lättare att förstå även
            för den som inte har något funktionshinder. Alla tjänar därmed
            på tjänster och service som är tillgängliga.
          </p>
          <p xml:id="i-2a9Xi1k2C3ZNmPWDFbyk3R">
            En alltmer sofistikerad teknik kan vara revolutionerande för
            människor med funktionshinder. De kan aktivt vara med i samhället
            på ett helt nytt sätt än förut. Det handlar mycket om demokrati
            och delaktighet, men också om att kommunicera med andra och leva
            ett aktivt liv och delta i samhället utifrån sin egen förmåga.
          </p>
          <p xml:id="i-rvWMoEabEvT2xj7rrrHub">
            Utvecklingen gällande produkter och tjänster går idag från särlösning
            till inkludering. EU-kommissionens strategi för IKT, informations-
            och kommunikationsteknik, går mot mainstreaming och design för
            alla. Utvecklingen av tjänster kan inte gå i egna stuprör utan
            i stället måste en användarcentrerad utveckling ske där brukarna
            är en aktiv del i utformningen i samverkan med den allmänna industrin,
            dvs. även företag utanför den traditionella hjälpmedelsindustrin.
            Bara tillgänglighetsfrågan är med redan från början behöver inte
            heller nya tjänster eller ny service bli dyrare än annars. Att
            gå tillbaka och ändra, eller konstruera särlösningar för olika
            kundgrupper, är ofta mycket dyrare. Därför måste det bli rätt
            från början. Vägen dit går bland annat genom ökad kunskap och
            ökad dialog mellan utvecklare och användare.
          </p>
          <p xml:id="i-YUbUrJTvbgUSdGJKVcEq9a">
            Personer med syn-, hörsel- och rörelsehinder har idag ett produktorienterat
            utbud. Vi kan dock se nya grupper av funktionshindrade som har
            behov av hjälpmedel som service och tjänster. Även om mer och
            mer funktioner blir tillgängliga för alla är vissa tjänster av
            den typen att de bör kunna förskrivas som ett personligt hjälpmedel.
            Att förskriva tjänster som hjälpmedel är samhällsekonomiskt lönsamt
            utifrån både ett samhälls- och ett individperspektiv.
          </p>
          <p xml:id="i-8Ek1eVjozj843JzEufoYbQ">
            Samhället måste dock göra mer för att tidigt möta problemet med
            otillgängliga tjänster. Hjälpmedelsindustrin, den övriga industrin
            och brukarna kan inte fortsätta sitta var och en för sig, i stället
            måste gemensamma möten skapas där industrin möter brukarnas behov
            och bygger in lösningar i mainstreamprodukter. En myndighet kan
            inte ensam ansvara för utvecklingen av nya former av hjälpmedel.
            Industrin och brukarna måste ges möjligheter att påverka nya produkter
            så att de är anpassade för alla från början.
          </p>
          <p xml:id="i-9Uk6o5cp8bA7xoWJRqk8dU">
            Regeringen kan och bör stimulera utvecklingen av tjänster genom
            att exempelvis
          </p>
          <list xml:id="i-KqcwMMvYTESuqimJhNSZjH" style="ul">
            <item xml:id="i-6zMAWNy7tP8Q6aLzAQZGzP">
              markera att sektorsmyndigheterna ska samarbeta
            </item>
            <item xml:id="i-Q34u48GBLbYBYQXvbSQZRM">
              lyfta fram goda exempel samt
            </item>
            <item xml:id="i-CVHQAXtJNDxN5Q5JVD18ik">
              skapa möten och gemensamma forum med brukarna, näringslivet och
              Sveriges Kommuner och Landsting för att visa på behov och starta
              konkreta projekt.
            </item>
          </list>
        </div>
        <div xml:id="i-GXTEWgnecVzeA8Hr1ztKp4" type="motSignatures">
          <list xml:id="i-UcWjFM17TfUUPfAighHMEg">
            <item xml:id="i-G1mvV9La4QFhjksKhDjDst" who="i-XGshyFMh8wg9ExkBGYPjsr">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
