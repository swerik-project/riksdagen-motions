<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__121/mot_1957__fk__121-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 121 Motioner i Första kammaren, nr 121 år 1957 1
          </p>
          <p>
            Nr 121
          </p>
          <p>
            Av herrar Boman och Pålsson, om inrättande av professurer i vägbyggnad
            vid tekniska högskolan i Stockholm och Chalmers tekniska högskola.
          </p>
          <p>
            I skrivelse den 29 maj 1956 (nr 302) hemställde riksdagen bland
            annat, att Kungl. Maj:t måtte låta verkställa utredning rörande
            de ekonomiska och organisatoriska förutsättningarna för inrättande
            av med bilskattemedel bekostade professurer i vägbyggnad vid vardera
            tekniska högskolan i Stockholm och Chalmers tekniska högskola
            samt att Kungl. Maj:t för 1957 års riksdag måtte framlägga de
            förslag till professurernas inrättande, vartill nämnda utredning
            gåve anledning. Den 1 juni 19536 anbefallde Kungl. Maj:t överstyrelsen
            för de tekniska högskolorna att verkställa den i riksdagens skrivelse
            angivna utred- ningen och, efter samråd med direktionen för statens
            väginstitut, till Kungl. Maj:t avgiva de förslag, vartill utredningen
            kunde föranleda. Den 21 augusti 1956 tillkallade överstyrelsen
            kanslirådet O. A. Berger att såsom sakkunnig biträda överstyrelsen
            med utredningen. Den 22 november 1956 avlämnade Berger ett stencilerat
            betänkande i ärendet. Detta, som är av den lydelse härvid fogad
            bilaga utvisar, utmynnar i förslag om att vid såväl tekniska högskolan
            i Stockholm som Chalmers tekniska högskola skulle inrättas en
            professur i vägbygg- nad den 1 juli 1957 samt att kostnaderna
            för professurerna, som vid tekniska högskolan beräknades till
            90 000 kr. och vid Chalmers tekniska högskola till 77 000 kr.,
            skulle avräknas mot bilskattemedlen. Med skrivelse den 4 december
            1956 överlämnade överstyrelsen betän- kandet till Kungl. Maj:t.
            Överstyrelsen framhöll därvid, att utredningen verkställts i nära
            underhandssamråd med såväl överstyrelsen som ve- derbörande vid
            de båda högskolorna. Härigenom hade vid utredningen högskoleförvaltningens
            synpunkter blivit av utredningsmannen beak- tade. Överstyrelsen
            hade vidare under hand samrått i ärendet med direktionen för statens
            väginstitut, som därvid förklarat sig ej ha något att erinra mot
            betänkandet. För egen del har överstyrelsen funnit sig kunna helt
            biträda detsamma och de förslag utredningsmannen framlagt. I årets
            statsverksproposition redovisas vad i ärendet sålunda före- kommit
            under åttonde huvudtiteln (punkten 160, s. 332). Departements-
            chefen framhåller därvid att med hänsyn till att överstyrelsens
            förslag inkommit först den 4 december 1956 frågan om professurernas
            in-
          </p>
          <p>
            Bihang till riksdagens protokoll 1957. 3 saml. Nr 121
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-002.pdf"/>
          <p>
            2 Motioner i Första kammaren, nr 121 år 1957
          </p>
          <p>
            rättande icke kunnat närmare övervägas vid höstens budgetarbete.
            Frågan borde därför upptagas under budgetberedningen instundande
            höst. Riksdagens behandling i fjol av det då motionsvis framförda
            förslaget om professurer i vägbyggnad vid tekniska högskolan i
            Stockholm och Chalmers tekniska högskola innebär ett klart positivt
            ställningstagande till behovet av professurerna. Då den av riksdagen
            begärda utredningen rörande de ekonomiska och organisatoriska
            förutsättningarna för pro- fessurernas inrättande nu föreligger,
            anser vi att frågan i enlighet med riksdagens uttalande i fjol
            bör upptagas till avgörande vid årets riksdag. Det förslag, varom
            utredningsmannen, vederbörande högskolor, över- styrelsen för
            de tekniska högskolorna och statens väginstitut till alla delar
            är ense, bör därvid enligt vår mening genomföras. Av utredningen
            i ärendet framgår att kostnaderna för undervisningen i vägbyggnad
            för närvarande uppgår till i runda tal 40 200 kr. vid tek- niska
            högskolan i Stockholm, fördelade med 30 200 kr. på avlönings-
            anslaget och 10 000 kr. på materielanslaget, samt till 14 800
            kr. vid Chal- mers tekniska högskola, fördelade med 13 800 kr.
            på avlöningsanslaget och 1000 kr. på materielanslaget. Vid bifall
            till utredningsförslaget skulle kostnaderna ökas med 49 800 kr.
            vid tekniska högskolan, förde- lade med 42 800 kr. på avlöningsanslaget
            och 7000 kr. på materielan- slaget, samt med 62 200 kr. vid Chalmers
            tekniska högskola, fördelade med 33 200 kr. på avlöningsanslaget
            och 9000 kr. på materielanslaget. Under åberopande av det anförda
            får vi hemställa, att riksdagen må a) besluta att vid såväl tekniska
            högskolan i Stock- holm som Chalmers tekniska högskola skall den
            1 juli 1957 inrättas en professur i vägbyggnad; b) besluta att
            kostnaderna för professurerna skall av- räknas mot automobilskattemedlen;
            c) för budgetåret 1957/58 under åttonde huvudtiteln anvisa 1.
            till Tekniska högskolan i Stockholm: Avlöningar ett förslagsanslag
            av 10 007 800 kronor, därav 73 000 kronor att avräknas mot automobilskattemedlen,
            2. till Tekniska högskolan i Stockholm: Materiel m.m. ett reservationsanslag
            av 1407 000 kronor, därav 12 000 kronor att avräknas mot automobilskattemedilen,
            3. till Tekniska högskolan i Stockholm: Nyanskaffning av apparater
            m.m. ett reservationsanslag av 1200 000 kronor, därav 5 000 kronor
            att avräknas mot automobil- skattemedlen,
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-003.pdf"/>
          <p>
            Motioner i Första kammaren, nr 121 år 1957 3
          </p>
          <p>
            4. till Chalmers tekniska högskola: Avlöningar ett för- slagsanslag
            av 6 422 200 kronor, därav 67 000 kronor att avräknas mot automobilskattemedlen,
            5. till Chalmers tekniska högskola: Materiel m.m. ett reservationsanslag
            av 1209 000 kronor, därav 10 000 kro- nor att avräknas mot automobilskattemedlen.
          </p>
          <p>
            Stockholm den 24 januari 1957
          </p>
          <p>
            Rudolf Boman Olof Pålsson
          </p>
          <p>
            Bilaga
          </p>
          <p>
            De ekonomiska och organisatoriska förutsättningarna för professurer
            i vägbyggnad vid tekniska högskolan i Stockholm (KTH) och Chalmers
            tekniska högskola (CTH).
          </p>
          <p>
            Kollegienämnden vid KTH har årligen alltsedan 1949 föreslagit,
            att en professur i vägbyggnad skulle inrättas vid högskolan. Samma
            förslag framfördes av kollegienämnden vid CTH för denna högskolas
            del första gången 1950. Även detta förslag har därefter årligen
            upprepats. Överstyrelsen för de tekniska högskolorna upptog förslagen
            i sina anslagsäskanden för budgetåret 1956/57. Överstyrelsens
            hemställan för- anledde emellertid inte någon Kungl. Maj:ts åtgärd.
            Vid 1956 års riksdag väcktes två likalydande motioner i ämnet
            (1: 245 och II: 545). I dessa föreslogs, att riksdagen måtte besluta,
            att vid såväl KTH som CTH skulle inrättas en professur i vägbyggnad
            och att av- löningskostnaderna för professurerna skulle bestridas
            av bilskatte- medel. På förslag av statsutskottet (SU nr 141)
            beslöt riksdagen i anled- ning av motionerna att i skrivelse till
            Kungl. Maj:t hemställa, att Kungl. Maj:t ville låta verkställa
            utredning rörande de ekonomiska och organi- satoriska förutsättningarna
            för inrättande av med bilskattemedel bekostade professurer i vägbyggnad
            vid vardera KTH och CTH samt för 1957 års riksdag framlägga de
            förslag till professurernas inrättande, vartill nämnda utredning
            kunde giva anledning (RBskr. nr 302). Sedan Kungl. Maj:t genom
            beslut den 1 juni 19356 anbefallt överstyrel- sen för de tekniska
            högskolorna att verkställa den i riksdagens skrivelse angivna
            utredningen, har överstyrelsen den 21 augusti 1956 tillkallat
            mig att såsom sakkunnig biträda överstyrelsen med utredningen.
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-004.pdf"/>
          <p>
            4 Motioner i Första kammaren, nr 121 år 1957
          </p>
          <p>
            Utredningsuppdragets innebörd
          </p>
          <p>
            Av statsutskottets utlåtande framgår, att utskottet finner behovet
            av de bägge professurerna i vägbyggnad till fullo styrkt. Riksdagens
            god- kännande av utskottets utlåtande innebär följaktligen ett
            klart positivt ställningstagande till behovet av professurerna.
            Under sådana för- hållanden har jag utgått från att behovsfrågan
            inte behöver ytterligare utredas eller diskuteras. Beträffande
            finansieringen av professurerna gör riksdagen en prak- tiskt taget
            bindande rekommendation att använda bilskattemedlen för ändamålet.
            Statsutskottet uttalar i sitt av riksdagen godkända utlåtande.
            att utskottet finner principiellt försvarligt att kostnaderna
            för profes- surerna och till dessa knutna hjälpkrafter liksom
            anslag till materiel bestrides av bilskattemedel. Att mot denna
            bakgrund inrangera frågan om bilskattemedlen skall eller inte
            skall användas för professurerna bland de ekonomiska förutsättningar,
            som behöver närmare utredas. vore uppenbarligen överflödigt. Jag
            har inte heller ansett mig böra gå så långt. Å andra sidan har
            jag inte velat underlåta att med hänsyn till frågans betydelse
            knyta några mera allmänna reflexioner till den översikt över bilskattemedlen
            och dessas användning, som jag i det följande lämnar. Några organisatoriska
            problem att utreda beträffande professuren i vägbyggnad vid CTH
            finns inte. Jag utgår från att denna professur kommer att ges
            samma organisatoriska ställning som övriga professurer vid högskolan.
            Beträffande KTH är förhållandet däremot annorlunda. Jag återkommer
            härtill i det följande.
          </p>
          <p>
            Finansieringen med bilskattemedel
          </p>
          <p>
            Fördelningen av bilskattemedlen reglerades förr genom kungliga
            förordningar. Den senaste upphävdes 1938. Därefter bestämmer riks-
            dagen årligen fördelningen för ett budgetår i sänder. De allmänna
            riktlinjer, efter vilka fördelningen av bilskattemedlen sker,
            uppdrogs vid 1954 års riksdag (Prop. nr 112, SU nr 129, Rskr.
            nr 306). Enligt dessa riktlinjer, som alltjämt gäller, avräknas
            under sjätte huvudtiteln mot bilskattemedlen samtliga kostnader
            för vägväsendet och praktiskt taget samtliga kostnader för vägtrafikväsendet;
            under tolfte huvudtiteln avräknas mot bilskattemedlen kostnaderna
            för tjänste- och familjepensioner till befattningshavare och arbetare
            vid väg- och vattenbyggnadsverket. I riksstaten för budgetåret
            1956/57 representerar dessa ändamål tillhopa i runt tal 952,5
            mkr. Under sjätte huvudtiteln utgår dessutom av bilskattemedlen
            ca 1,2 mkr till forsk- nings- samt vissa kommunikations-, civilförsvars-
            och andra ändamål. Icke obetydliga belopp avräknas under elfte
            huvudtiteln mot bilskatte- medlen för den polisiära trafikövervakningen
            och trafiksäkerhetstjäns- ten. Tillhopa uppgår dessa belopp i
            riksstaten för budgetåret 1956/57 till i runt tal 13,5 mkr. Vidare
            disponeras av bilskattemedlen ca 1 mkr till vissa gottgörelser
            för erlagd bensinskatt och 0,7 mkr som bidrag till byggande och
            underhåll av mindre hamnar och farleder. En förteck- ning över
            samtliga de anslag, vilka i riksstaten för budgetåret 1956/57
            helt eller delvis avräknas mot bilskattemedlen, finns i statsliggaren
            för
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-005.pdf"/>
          <p>
            Motioner i Försla kammaren, nr 121 år 1957 3
          </p>
          <p>
            nämnda budgetår, s. 394. Totalt uppgår dessa anslag till i runt
            tal 969 mkr. Inkomsterna av bilskattemedlen har för samma budgetår
            beräk- nats till 1030 mkr. En utförlig redogörelse för bilskattemedlens
            specialbudget finns i riksräkenskapsverkets årsbok 1956, s. 23
            ff. Av denna framgår bl.a. att behållningen på automobilskattemedelsfonden
            vid utgången av budgetåret 1954/55 uppgick till 53,0 mkr och reservationerna
            på anslag hänförliga till bilskattemedlens specialbudget till
            398,5 mkr. Enligt budgetredovisningen för budgetåret 1955/56 uppgick
            vid ut- gången av nämnda budgetår behållningen på fonden till
            258,5 mkr och anslagsreservationerna till 312,3 mkr. Vid utgången
            av budgetåret 1956/57 beräknas behållningen ha stigit till ca
            300 och reservationerna till ca 700 mkr. I realiteten skulle alltså
            den 30 juni 195357 föreligga ett överskott av bilskattemedel på
            i runt tal 1000 mkr. Från början var meningen att bilskattemedlen
            skulle fördelas meilan städer och landsbygd för att användas för
            underhåll av gator och för samfärdseln viktiga vägar (SFS 1922:262).
            I den mån bilskatternas avkastning ökat, har användningsområdet
            för bilskattemedlen vidgats. Denna utveckling är naturlig; någon
            invändning torde ej heller med fog kunna riktas däremot så länge
            den helt dominerande delen går till ändamål, som har direkt med
            vägbyggande, vägunderhåll och vägtrafik att göra. Redan nu användes
            bilskattemedel till att bestrida kostnader för forskning. I detta
            avseende innebär alltså inte finansieringen av profes- surerna
            i vägbyggnad med bilskattemedel att någon ny praxis inaugu- reras.
            Det nya ligger i att även undervisning skulle bekostas med bil-
            skattemedel. Frågan blir då om ett steg i denna riktning bör undvikas
            med tanke på eventuella konsekvenser. Väg- och vattenbyggnadsstyrelsen
            har i skrivelse den 17 mars 1955, vilken skrivelse redovisas i
            statsutskottets förenämnda utlåtande, ut- talat att det för vägväsendet
            vore av så stort intresse att professurer i vägbyggnad inrättades,
            att man allvarligt borde överväga att för ända- målet använda
            bilskattemedel. Styrelsen har dock samtidigt givit ut- tryck för
            viss tveksamhet rörande konsekvenserna av ett sådant finan- sieringssätt
            och befarat att ett beslut av denna innebörd skulle kunna medföra
            krav på användning av bilskattemedlen för även andra under- visningsändamål
            inom vägbyggnadsfacket. Av riksdagens ställningstagande framgår
            att riksdagen inte hesiterar inför tanken att utvidga bilskattemedlens
            användningsområde till att omfatta undervisning i vägbyggnad.
            All sannolikhet talar väl för att man därvid inom riksdagen haft
            klart för sig att ett beslut om sådan utvidgning kan och säkerligen
            också kommer att åberopas som stöd för krav på att även annan
            undervisning inom vägbyggnadsfacket skall bekostas med bilskattemedel.
            Detta betyder emellertid inte att sådana krav måste tillgodoses.
            Det väsentliga är inte att en åtgärd kan åberopas som motiv för
            en annan. Viktigare är att något bindande eller förplik- tande
            sammanhang inte föreligger. Nya krav på bilskattemedlen måste
            bedömas och avgöras från fall till fall med hänsyn till föreliggande
            om- ständigheter. Avgörande i sista hand blir tillgången på bilskattemedel.
            Det bör i anslutning härtill också framhållas att en minskning
            av bilskattemedlen framdeles kan aktualisera ett behov att begränsa
            an-
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-006.pdf"/>
          <p>
            6 Motioner i Första kammaren, nr 121 år 1957
          </p>
          <p>
            vändningsområdet för dessa medel. Man bör med andra ord vid varje
            utvidgning av bilskattemedlens användningsområde ha klart för
            sig att situationer kan uppkomma, som gör det nödvändigt alt koncentrera
            användningen av bilskattemedlen på vad dessa medel från början
            varit avsedda för. Å andra sidan är det ingalunda givet att undervisningen
            i vägbyggnad behöver inrangeras bland de ändamål, som vid en sådan
            omprövning skulle komma att i första hand utmönstras, därest stats-
            makterna nu skulle gå in för att finansiera denna undervisning
            med bilskattemedel. Av den följande redogörelsen framgår att i
            de föreslagna program- men för professurerna vid KTH och CTH ingår
            ämnen, som nära an- knyter till vägbyggnad, nämligen flygfälts-,
            järnvägs- och spårvägs- byggnad. Det bör också framhållas att
            statens väginstitut i skrivelse den 17 februari 1953 till avdelningskollegium
            V vid KTH som sin mening uttalat, att en professur i vägbyggnad
            inte bör omfatta spår- och järn- vägsbyggnad. Väginstitutet anser
            nämligen ämnet vägbyggnad tillräck- ligt omfattande för en professur.
            I mitt uppdrag ingår inte att komma med något förslag rörande
            pro- grammen för professurerna. Att jag här berört utformningen
            av pro- grammen beror uteslutande på att man möjligen skulle kunna
            ifråga- sätta att begränsa användningen av bilskattemedlen till
            utgifter, som direkt kan hänföras till undervisning och forskning
            i vägbyggnad. För min del kan jag inte tillstyrka en sådan begränsning.
            Omsatt i verkligheten skulle den utlösa en serie svårbemästrade
            avvägnings- problem. Härtill kommer att vägbyggnad, vartill jag
            i detta samman- hang också räknar gatubyggnad, intar en så dominerande
            del av pro- grammen för professurerna att en uppdelning av kostnaderna
            på bil- skattemedel och andra medel inte skulle tjäna något praktiskt
            budgetärt ändamål.
          </p>
          <p>
            Tekniska högskolan i Stockholm
          </p>
          <p>
            Vid KTH finns en professur i kommunikationsteknik. För undervis-
            ningen i vägbyggnad svarar en speciallärare i ämnet. Till hjälp
            vid undervisningen har specialläraren en förste assistent på halvtid
            och övningsassistenter. Dessutom finns en institutionsvakt- mästare
            på halvtid. Sedan 1947 innehar chefen för statens väginstitut
            speciallärarbe- fattningen. Under budgetåret 1956/57 utgår följande
            arvoden för undervisningen i vägbyggnad, nämligen 6 500 kr. till
            specialläraren, 8292 kr. till förste assistenten och 5 706 kr.
            till institutionsvaktmästaren. För arvoden till Övningsassistenterna
            räknar högskolan under nämnda budgetår med sammanlagt ca 9 700
            kr. I övrigt beräknas kostnaderna för undervisningen under nämnda
            bud- getår till 5 000 kr. för samlingar och laborationer samt
            5 000 kr. för nyanskaffning av apparater. Sammanlagt kan alltså
            kostnaderna för undervisningen i vägbyggnad under budgetåret 1956/57
            uppskattas till i runt tal 40 200 kr. För undervisningen disponeras
            inom högskolan ett kombinerat lärar- och assistentrum (ca 20 m?)
            samt i väginstitutets byggnad laboratorie-
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-007.pdf"/>
          <p>
            Molioner i Första kammaren, nr 121 år 1957 7
          </p>
          <p>
            lokaler, ett mindre verkstadsrum och ett assistentrum m. m. (samman-
            lagt ca 325 m?). När lokalerna i väginstitutet inte användes för
            under- visningsändamål, kan de vid behov disponeras av väginstitutet
            för dess forskning. Å andra sidan användes vissa lokaler inom
            väginstitutet jämte utrustning för teknologernas laborationer
            och examensarbeten. Vid labo- rationerna kan ca 30 elever arbeta
            samtidigt. Det bör tilläggas att institutionen för vägbyggnad
            kommer att få dis- ponera fyra rum (sammanlagt ca 78,2 m?) i den
            nybyggnad för väg- och vattenbyggnad samt arkitektur, som beräknas
            bli färdig våren 1957. I programmet för professuren i vägbyggnad
            har föreslagits att föl- jande huvudgrupper av ämnen skulle ingå,
            nämligen
          </p>
          <p>
            1. allmän orientering, grundläggande principer samt vägtrafikens
            krav, omfattande bl. a. väglagstiftning och vägorganisation, vägtrafikens
            utveckling och betydelse, vägtransporternas ekonomi, trafiksäkerhetens
            krav, vägtrafikolyckor, fordonets krav på vägarna, kulturella
            krav, for- donets angrepp mot vägbanan, planläggning av vägnät
            på landet och gatunät i stad, 2. detaljutbildning av vägar och
            gator, omfattande bl.a. vägens läge i plan och profil, bromslängd
            och fri sikt, kurvor i plan och profil, vägens tvärsektion, vägkorsningar
            och gatukorsningar,
          </p>
          <p>
            3. vägprojektering, 4. vägbyggnaders utförande, 3. bärighet hos
            vägbanor och rullbanor, 6. vägbeläggningar, 7. trafikreglering,
            omfattande bl. a. reglering och kontroll av trafiken
          </p>
          <p>
            på vägar och gator, trafiksignaler, 8. anordningar m.m. för vägar,
            omfattande bl. a. skyddsräcken, väg- trummor och vägbelysning,
            9. vägunderhåll och dess organisation, 10. militär vägbyggnad
            samt 11. flygfälts byggande.
          </p>
          <p>
            För undervisningen i vägbyggnad är KTH beroende av de lokaler,
            som högskolan disponerar i väginstitutets byggnad. Jag utgår från
            att dessa lokaler står till förfogande även i fortsättningen.
            Därutöver bör KTH liksom nu få låna ytterligare erforderligt laboratorieutrymme
            av institutet under terminerna. Likaså bör studerande, som gör
            examens- arbeten, få tillfälle att samråda med väginstitutets
            experter och, i den utsträckning detta låter sig göra utan intrång
            i institutets verksamhet, använda dess apparater. I gengäld bör
            väginstitutet alltjämt få använda högskolans lokaler i institutets
            byggnad, då de ej disponeras för under- visningen. Även i fråga
            om de personella resurserna synes det lämpligt att i möj- ligaste
            mån eftersträva samarbete mellan väginstitutet och högskolan.
            Ömsesidighet är också här önskvärd, så att exempelvis självfallet
            utan intrång i den egna verksamheten och mot ersättning för arbetsinsatserna
            - personal från väginstitutet biträder vid undervisningen och
            lärarkraf- ter vid högskolan hjälper till med institutets forskningsverksamhet.
            Hur ett sådant samarbete i detalj bör ordnas är emellertid inte
            möjligt att be- döma förrän 1 samband med den utredning av väginstitutets
            organisa-
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-008.pdf"/>
          <p>
            8 Motioner i Första kammaren, nr 121 år 1957
          </p>
          <p>
            tion, som chefen för kommunikationsdepartementet uppdragit åt
            mig. Med hänsyn härtill kan naturligtvis ifrågasättas att låta
            den nuvarande ordningen för samarbetet bestå ännu ett år. Detta
            skulle betyda att med förslag till riksdagen om professur i vägbyggnad
            vid KTH finge anstå till 1958 års riksdag. Mot ett sådant uppskov
            kan dock befogade erin- ringar riktas. Det antal av kompetenta
            sökande till professurer i vägbyggnad, som kan finnas inom landet,
            är säkerligen mycket begränsat. En samordning av ansökningsförfarandet
            måste därför framstå som en fördel. Om så sker blir nämligen den
            kompetens, som finns och som står till förfo- gande, känd samtidigt.
            Det är givet att detta syfte kan nås genom att uppskjuta även
            frågan om professur i vägbyggnad vid CTH ett år. Häremot måste
            emellertid invändas, att det inte kan vara riktigt att låta den
            omständigheten att vissa detaljer av samarbetet mellan väginstitutet
            och KTH behöver ut- redas leda till att även frågan om en professur
            i vägbyggnad vid CTH, där några sådana problem inte finns, uppskjutes
            till 1958 års riksdag. Den långa tillsättningsproceduren till
            professurer gör att en professur, som inrättas den 1 juli 1937,
            inte kan besättas förrän ungefär 115 år därefter. Att det under
            sådana förhållanden är önskvärt att kunna igång- sätta förfarandet
            så snart som möjligt är uppenbart. Härtill kommer emellertid en
            omständighet, som ytterligare accentue- rar behovet av skyndsamhet.
            Antalet nyintagna studerande inom väg- och vattenbyggnadsavdelningen
            har i höst ökats från tidigare 60 å 62 till 90. Enligt gällande
            kursplaner ingår ämnet vägbyggnad i tredje års- kursen. Detta
            betyder att de studerande, som intagits i höst, skall un- dervisas
            i vägbyggnad under det läsår, som börjar hösten 1958. Att full-
            göra denna undervisning utan förstärkning av lärarkrafterna är
            uteslu- tet. Provisoriska lösningar kan naturligtvis tillgripas,
            men det mest ratio- nella bör dock vara att undervisningen får
            planeras och fullföljas av professurens ordinarie innehavare.
            Problemet blir alltså om professuren i vägbyggnad vid KTH kan
            be- slutas vid 1957 års riksdag och inrättas den 1 juli 1957,
            ehuru utred- ningen om väginstitutets organisation inte kan komma
            under riksdagens bedömande förrän 1938. Den fråga, som i detta
            sammanhang i första hand anmäler sig, är om ansvaret för undervisningen
            i vägbyggnad bör åvila chefen för väginsti- tutet eller chef för
            avdelning inom institutet. Andra samarbetsproblem är av underordnad
            betydelse. Det är klart att den invändningen kan göras mot mitt
            resonemang, att den uppställda frågan är onödig, eftersom riksdagen
            redan uttalat sig för att professur i vägbyggnad bör inrättas.
            Trots detta tycker jag nog att det kan finnas anledning att något
            syssla med frågeställningen. Jag vill därvid förutskicka, att
            resonemanget inte behöver konkreti- seras till speciella fall.
            Det bör tvärtom föras från allmänna utgångs- punkter. Om så sker,
            då kan man enligt min mening med fog ifrågasätta om det ur undervisningens
            synpunkt är tillfredsställande att innehavare av tjänst vid forskningsinstitut
            ålägges ansvar för utbildning på hög- skolestadiet annat än inom
            mera begränsade undervisningsområden. Man får nämligen inte glömma
            bort, att innehavare av sådan tjänst, han må vara aldrig så kvalificerad,
            som regel inte erhåller tjänsten efter det ur-
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-009.pdf"/>
          <p>
            Motioner i Första kammaren, nr 121 år 1957 9
          </p>
          <p>
            valsförfarande, som ligger till grund för utnämningen av de ansvariga
            ledarna av undervisningen vid våra högskolor.
          </p>
          <p>
            Jag vill alltså konstatera, att utredningen om väginstitutets
            organisa- tion i så måtto kan frikopplas från diskussionen om
            professur i vägbygg- nad vid KTH, att utredningen inte kan resultera
            i att ansvaret för un- dervisningen i vägbyggnad skulle läggas
            på vare sig chefen för väginsti- tutet eller chef för avdelning
            inom institutet. Frågan blir då, om innehavaren av professuren
            i vägbyggnad bör åläg- gas vissa arbetsuppgifter vid väginstitutet
            eller på annat sätt knytas till institutet. Väginstitutet har
            för sin del föreslagit att professorn i vägbyggnad skulle ges
            ställningen som extra avdelningsföreståndare vid institutet. En
            sådan lösning är naturligtvis möjlig, men den hindrar inte att
            professu- ren inrättas och i vanlig ordning tillsättes. Vid statens
            institut för folkhälsan har samarbetet med karolinska insti- tutet
            lösts så, att professorn i hälsovårdslära vid karolinska institutet
            samtidigt tjänstgör som avdelningsföreståndare vid folkhälsoinstitutet.
            Han har därvid befriats från en hel del arbetsuppgifter vid folkhälso-
            institutet, vilka arbetsuppgifter i stället lagts på hans närmaste
            man inom nämnda institut. En lösning efter modell statens institut
            för folkhälsan är naturligtvis tänkbar för väginstitutets del,
            ehuru sannolikheten är liten, då det i praktiken knappast kan
            vara att påräkna att professorn i vägbyggnad skulle ha sådana
            personliga kvalifikationer och forskningsintressen, att dessa
            sammanfaller med avdelningsindelningen inom väginstitutet. Skulle
            emellertid så vara fallet, så bör observeras att det är professorn,
            som ålägges vissa uppgifter vid väginstitutet. Professuren kan
            följaktligen inrättas och i vanlig ordning besättas med ordinarie
            innehavare. Även andra kombinationsmöjligheter kan tänkas. Det
            väsentliga är emellertid att hur än en kombination sker, så kan
            professuren inrättas och tillsättas. Summan av mitt resonemang
            blir alltså att jag anser, att professuren i vägbyggnad vid KTH
            kan inrättas den 1 juli 1957 oberoende av hur samarbetet mellan
            väginstitutet och KTH kommer att slutligen i detalj ordnas. Avgörande
            för detta mitt ställningstagande är, att ansvaret för undervisningen
            bör vila på en ordinarie innehavare av professur vid högskolan.
            Om professorn sedan på något sätt skall knytas till väginsti-
            tutet eller anlitas för vissa arbetsuppgifter där och hur detta
            i så fall ur organisations- och ersättningssynpunkt bör ske, får
            utredningen om väginstitutets organisation och arbetsuppgifter
            ge svar på. Några svårig- heter behöver härigenom inte uppstå,
            eftersom utredningen torde vara färdig innan kungörandet av professorstjänsten
            sker och förutsättningar då finns att bedöma om några förbehåll
            rörande samarbetet behöver göras vid kungörelseförfarandet. Jag
            övergår härefter till kostnaderna för professuren i vägbyggnad
            under budgetåret 1957/58. I anslutning till riksdagens uttalande
            räknar jag då med att av bilskattemedel skall bekostas utgifterna
            för profes- sorns lön samt utgifterna för hjälpkrafier åt professorn
            och för erforder- lig materiel. Enligt gällande bestämmelser utgår
            lönen till professorn med 34 512 kr. Den nuvarande anordningen
            med en förste assistent på halvtid bör ut-
          </p>
          <p>
            Bihang till riksdagens protokoll 1957. 3 saml. Nr 121
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-010.pdf"/>
          <p>
            10 Molioner i Första kammaren, nr 121 år 1957
          </p>
          <p>
            bytas mot en förste assistent på heltid. Kostnaderna för hans
            lön beräknar jag enligt 23 löneklassen till 16 584 kr. Det belopp
            av 9719 kr., som f.n. står till förfogande för avlönande av övningsassistenter,
            bör för nästa budgetår upptagas med ett till 10 000 kr. avrundat
            belopp. I fråga om institutionsvaktmästargöromålen räknar jag
            med behov av en tjänst på heltid i Ce 14. Kostnaderna härför upptar
            jag med 10 980 kr. För samlingar och laborationer kan medelsbehovet
            uppskattas till 12 000 kr. Någon uppfattning om storleken av den
            framtida kostnaden för nyan- skaffning av apparater m.m. är inte
            möjligt att nu bilda sig. Ytterst blir dessa kostnader beroende
            på forskningens omfattning och inrikt- ning, vilket i sin tur
            inte kan bedömas förrän innehavare av professuren utsetts. För
            nästa budgetår räknar jag följaktligen inte med några kost- nader
            för ändamålet. För undervisningens del föreligger däremot behov
            av viss nyanskaff- ning under nästa budgetår. Jag har för ändamålet
            upptagit 5 000 kr. eller samma belopp som för innevarande budgetår.
            Sammanlagt skulle alltså kostnaderna för budgetåret 19357/58 uppgå
            till 89 076 kr. eller med tanke på eventuella oförutsedda kostnader
            i runt tal 90 000 kr. Detta belopp bör avräknas mot bilskattemedlen.
          </p>
          <p>
            Chalmers tekniska högskola
          </p>
          <p>
            Även vid CTH svarar en speciallärare för undervisningen i vägbygg-
            nad. Någon professur i kommunikationsteknik finns inte. Specialläraren
            åtnjuter ett årligt arvode av 8 200 kr. Övriga kostnader för undervisningen
            utgöres av 5 600 kr. för timassistenthjälp och 1000 kr. för samlingar
            och laborationer. Sammanlagt beräknas kostnaderna för undervisningen
            i vägbyggnad sålunda uppgå till ca 15 000 kr. under budgetåret
            1956/57. För laborationer disponerar undervisningen i vägbyggnad
            ett utrymme i högskolans laboratoriebyggnad om 220 m?. Någon forskning
            bedrives f.n. inte vid högskolan i ämnet vägbygg- nad. Varken
            de personella eller ekonomiska resurserna ger möjlighet till någon
            sådan forskning. Antalet nyintagna studerande inom väg- och vattenbyggnadsavdel-
            ningen uppgår f.n. till 68. I programmet för professuren i vägbyggnad
            har föreslagits att följan- de huvudgrupper av ämnen skulle ingå,
            nämligen
          </p>
          <p>
            1. allmänna förutsättningar för vägbyggnad, omfattande bl. a.
            väglag- stiftning, vägorganisation, vägtrafikens utveckling och
            betydelse, fordo- nets angrepp på vägbanan, allmänna krav på vägarna
            med hänsyn till trafikens art, fordonets beskaffenhet, trafiksäkerhet,
            trafikekonomi samt kulturella och estetiska krav, vägtrafikolyckor,
            principer för planlägg- ning av vägnät, 2. projektering av vägar,
            3. bärigheten hos väghbanor och rullbanor på flygfält,
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-011.pdf"/>
          <p>
            Motioner i Första kammaren, nr 121 år 1957 11
          </p>
          <p>
            4. detaljutbildning av vägar och gator, omfattande bl. a. vägens
            läge i plan och profil, tvärsektion hos vägar och gator, kurvor,
            lutningar, skyddsräcken, trummor, belysning, vägkorsningar, 3.
            underbyggnadens utförande, 6. vägbeläggningar och bärlager, 7.
            vägunderhåll, 8. trafikreglering, omfattande bl. a. anordningar
            för och kontroll av trafiken på vägar och gator, trafiksignaler,
            9. byggnad av flyg gfält samt 10. byggnad av järnvägar och spårvägar.
          </p>
          <p>
            I professuren skall även forskning ingå. Hur denna kommer att
            be- drivas och vilka områden den kommer att beröra beror på vem
            som blir innehavare av professuren. Det är följaktligen inte möjligt
            att f.n. be- döma vilka resurser som behövs för forskningsverksamheten.
            Att forskning kommer att bedrivas vid CTH innebär ett betydelsefullt
            tillskott till vägbyggnadsforskningen. Samtidigt uppstår emellertid
            vissa praktiska problem, som det kan ha sitt intresse att redan
            nu något beröra. Vid KTH bör det på grund av den intima kontakten
            mellan högskolan och väginstitutet bli relativt lätt att undvika
            att forskning av enahanda slag bedrives samtidigt. Det är också
            angeläget att detta undvikes. En rationell hushållning "med landets
            forskningsresurser kräver nämligen, att dubbelarbete i möjligaste
            mån undvikes. Beträffande CTH och väginstitutet blir det måhända
            inte lika lätt att förhindra dubbelarbete inom forskningsområdet.
            Jag utgår emellertid från att man å ömse håll kommer att vara
            intresserad av ett smidigt samarbete. Under sådana förhållanden
            bör garantier kunna skapas för att de personella och materiella
            forskningsresurserna blir på bästa sätt utnyttjade. Jag förutsätter
            vidare, att innehavarna av de bägge professurerna i vägbyggnad
            håller vid högskolorna vedertagna kontakter beträffande forskningen.
            Väginstitutet har enligt sin instruktion att bl. a. biträda väg-
            och vat- tenbyggnadsstyrelsen vid utredning av ärenden, som av
            styrelsen över- lämnas till institutet. Med stöd av denna bestämmelse
            har institutet ut- fört forsknings- och kontrolluppdrag för styrelsens
            räkning. Någon mot- svarande skyldighet finns inte för de tekniska
            högskolorna. Tillkomsten av en professur i vägbyggnad i västra
            Sverige öppnar möj- ligheter, som det skulle vara praktiskt oklokt
            att inte ta till vara i den utsträckning detta låter sig göra.
            Jag tänker härvid på forskningsupp- gifter för väg- och vattenbyggne
            adsstyr« elsens räkning, som är lokaliserade till sådana delar
            av landet, att det skulle vara lämpligt att de utfördes av CTH.
            Även vissa kontrollundersökningar för väg- och vattenbygg- nadsstyrelsens
            räkning borde kunna utföras vid institutionen för väg- byggnad
            vid CTH. Därigenom skulle tidsödande omgång över väginsti- tutet
            kunna undvikas. Förutsättningen för att CTH skall åtaga sig sådana
            uppdrag är emellertid, att varken forsknings- eller kontrolluppdragen
            in- verkar menligt på undervisningen eller forskningen inom vägbyggnads-
            facket vid högskolan. Självfallet skall kostnaderna för uppdragen
            be- stridas av uppdragsgivaren. Som förut framhållits disponerar
            undervisningen i vägbyggnad f.n.
          </p>
          <pb facs="riksdagen-motions-pdf/data/1957/mot_1957__fk__121/mot_1957__fk__121-012.pdf"/>
          <p>
            12 Motioner i Första kammaren, nr 121 år 1957
          </p>
          <p>
            220 m? i högskolans laboratoriebyggnad. Häri ingår även rum för
            assis- tent. Vidare kommer möjlighet att kunna beredas undervisningen
            att i avdelningens huvudbyggnad disponera ett rum om 21 m? för
            professorn och ytterligare ett rum om 13 m?. De disponerade utrymmena
            torde tills vidare få anses tillräckliga. La- boratorielokalerna
            bör räcka till för undervisning och laboratorieforsk- ning. Det
            är emellertid möjligt, att den blivande innehavaren av profes-
            suren kan komma att ägna sig åt forskningsuppgifter, för vilka
            de an- givna lokalerna är otillräckliga. Hur detta i så fall skall
            ordnas blir en fråga, som får lösas den dag problemet blir aktuellt.
            Det bör endast till- läggas, att forskningen inom vägbyggnadsområdet
            till sin natur är sådan, att den i betydande omfattning måste
            bedrivas som fältarbete. Av forskningens inriktning beror de kostnader
            för nyanskaffning av apparater m. m., som kan bli erforderliga.
            För budgetåret 1957/58 be- hövs inte något belopp för ändamålet.
            Vad som kan bli erforderligt under kommande budgetår är inte möjligt
            att nu bedöma. För undervisningen behöver professorn en förste
            assistent samt tim- assistent- och institutionsvaktmästarhjälp.
            Lönen till professorn utgår med 34 512 kr. För förste assistenten
            räk- nar jag enligt 23 löneklassen med 15 936 kr. och för timassistenthjälp
            med 5 600 kr. För institutionsvaktmästargöromålen upptar jag en
            tjänst i Ce 14. Kostnaden härför utgör 10548 kr. För samlingar
            och laborationer bör beräknas 10 000 kr. Sammanlagt skulle alltså
            kostnaderna för budgetåret 19357/58 uppgå till 76 596 kr. eller
            med tanke på eventuella oförutsedda kostnader i runt tal 77 000
            kr. Detta belopp bör avräknas mot bilskattemedlen.
          </p>
          <p>
            Sammanfattning och förslag
          </p>
          <p>
            Mina överväganden och undersökningar kan sammanfattas i att jag
            föreslår, att vid såväl KTH som CTH bör inrättas en professur
            i vägbyggnad den 1 juli 1957, att innehavarna av professurerna
            bör vara skyldiga att bedriva undervisnings- och forskningsverksamhet,
            att kostnaderna för professurerna bör för budgetåret 19357/58
            beräknas till 90 000 kr. vid KTH och 77 000 kr. vid CTH, med vedertagen
            fördelning på resp. högskolors avlönings- och materielanslag samt
            att nämnda kostnader bör avräknas mot bil- skattemedlen.
          </p>
          <p>
            Stockholm den 22 november 1956
          </p>
          <p>
            O. A. Berger
          </p>
          <p>
            Stockholm, Oskar Eklunds Boktryckeri, 1957
          </p>
        </div>
      </div>
    </body>
  </text>
</TEI>
