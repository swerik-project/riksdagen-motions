<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00352">
  <teiHeader>
    <fileDesc>
      <titleStmt>
        <title>Tillgång till läkare och ambulanshelikopter i hela landet</title>
        <author corresp="i-QpWVRM55tMRcHYZCMDFcHW">av Isak From m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgång till läkare och ambulanshelikopter i hela landet</title>
          <idno type="rdwebb">H002So352</idno>
          <rs type="number">So352</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So352/text</ref>
          <ref type="dokument_url_html">http://data.riksdagen.se/dokument/H002So352</ref>
          <ref type="dokumentstatus_url_xml">http://data.riksdagen.se/dokumentstatus/H002So352</ref>
          <ref type="doc">http://data.riksdagen.se/fil/EF7852A0-609A-4DFA-8C00-8714E9F406C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6nHE8FgKP59rVUpqGrgkBq" type="signed"/>
        <correspContext corresp="i-6nHE8FgKP59rVUpqGrgkBq">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-6gEtTPavyMJxxUX6JZn9LW"/>
        </correspContext>
        <correspAction xml:id="i-EyBUBcnrDjsHmTY9NYGDsu" type="numbering">
          <date when="2012-10-05"/>
        </correspAction>
        <correspAction xml:id="i-6TLTsLWaXoEB97QZLdVBww" type="submission">
          <date when="2012-10-04"/>
        </correspAction>
        <correspAction xml:id="i-Nvm1gt5Qvw9TToEjUF7UiQ" type="transfer">
          <date when="2012-09-24"/>
        </correspAction>
        <correspAction xml:id="i-FN3b238yFVR5THTeBhZpkt" type="assigned"/>
        <correspContext corresp="i-FN3b238yFVR5THTeBhZpkt">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TQDTDCvSE1R3dzM8xoLFoj" type="motHeader"/>
      <div xml:id="i-4gH3vsy1hMngKRf399BCLh" type="motBody">
        <div xml:id="i-TUE1PvzQDrKc1r36tnpfhK" type="motProposal" subtype="förslag">
          <head xml:id="i-UWi4pt3RgMvTassj2NGj7h">
            Förslag till riksdagsbeslut
          </head>
          <list xml:id="i-FxprHmihaLiCzm2okwg3KY" style="ul">
            <item xml:id="i-9X4kWX61Tt9QD7BZknA89r">
              Riksdagen tillkännager för regeringen som sin mening vad som
              anförs i motionen om att förbättra förutsättningarna för flygplatsberedskap
              för ambulansflyg. 1
            </item>
            <item xml:id="i-Uaa7R1UPvTiWTsrDtjGcmc">
              Riksdagen tillkännager för regeringen som sin mening vad som
              anförs i motionen om tillgång till ambulanshelikopter i hela landet.
            </item>
            <item xml:id="i-Up2aHQ7cTbjVP7oYgJfCJ1">
              Riksdagen tillkännager för regeringen som sin mening vad som
              anförs i motionen om läkarmedverkan inom ambulanssjukvården och
              ett samordnat nationellt nät av läkarbemannade ambulanshelikoptrar.
            </item>
          </list>
          <p xml:id="i-UCfeHaXtmEm5CHJXjZrU7x">
            1 Yrkande 1 hänvisat till TU.
          </p>
        </div>
        <div xml:id="i-BSFiSfe7JWZSLNDEc3d42V" type="motContent">
          <head xml:id="i-2jpp5ZXLDbDF9GtrmTteE6" type="h1">
            Motivering
          </head>
          <p xml:id="i-DGrrHLfEJjepZJPpmnW7Bg">
            Till skillnad från övriga Europa saknar Sverige till stora delar
            läkare inom prehospital akutsjukvård. Detta kan få allvarliga
            konsekvenser, vilket Socialstyrelsen nyligen påpekade med anledning
            av terrordåden i Norge. I Socialstyrelsens utvärdering av räddningsinsatsen
            uppmärksammas möjliga förbättringar inom den svenska sjukvården.
            En av slutsatserna är att extrema händelser som den i Oslo kräver
            medicinskt kompetenta läkare som också har erfarenhet av arbete
            i prehospital miljö.
          </p>
          <p xml:id="i-WtGpCJVZ6hGXUCRMaVugkA">
            Läkare skaffar sig erfarenhet genom att delta i den vardagliga
            prehospitala akutsjukvården. Flera vetenskapliga studier pekar
            på att det finns en stor nytta med läkare i ambulanssjukvården
            även i mer vardagliga situationer. Detta är kunskap som man har
            tagit till sig i många europeiska länder, där prehospital läkarmedverkan
            är en självklarhet och ibland till och med en lagstadgad rättighet
            för medborgarna.
          </p>
          <p xml:id="i-VhZuDmv73jcUZRH9T2XYgz">
            Sverige har mycket få läkare som är verksamma inom prehospital
            akutsjukvård. Med dagens överbelastade akutmottagningar och långa
            väntetider har läkaren en viktig uppgift att på plats bedöma om
            en patient behöver uppsöka sjukhus eller inte. Många onödiga besök
            på akutmottagningar kan på detta vis undvikas. Ambulanssjukvården
            i Sverige bemannas i dag av sjuksköterskor och ambulanssjukvårdare
            som utför ett utmärkt arbete. Detta förändrar dock inte det faktum
            att den prehospitala sjukvården i dag till stora delar saknar
            läkare som tar aktiv del i patientvården.
          </p>
          <p xml:id="i-MBQEEhG92FtRjdUK1Cygp8">
            Regering och riksdag bör omgående skapa förutsättningar för ökad
            läkarmedverkan i den prehospitala vården i hela landet.
          </p>
          <p xml:id="i-WadzaNXJGbTmpDD7AsMVqj">
            Den luftburna ambulanssjukvården är fortfarande dåligt samordnad.
            När det gäller landstingens ambulanshelikoptrar finns ingen central
            samordning, och endast 7 av 21 landsting har i dag en egen resurs.
            När det gäller ambulansflygplanen sker en samordnad upphandling
            av landstingen i norra Sverige, medan det råder en spotmarknad
            i södra Sverige.
          </p>
          <p xml:id="i-QP3dpWcPJXf616axknDvpn">
            Jämfört med övriga europeiska länder finns i Sverige få ambulanshelikoptrar.
            Helikopterutredningen Helikoptern i samhällets tjänst har tidigare
            påtalat att staten och landstingen tillsammans ska se över behovet
            av åtgärder för att öka tillgängligheten till snabb, adekvat behandling
            av patienter som annars riskerar att avlida eller få allvarliga
            men. I ett sådant arbete är en effektiv transportorganisation,
            inklusive ambulanshelikoptrar, en naturlig del.
          </p>
          <p xml:id="i-TafXVxfxrskDanSp2mq9Uk">
            Det finns potential att i högre utsträckning samordna de offentliga
            helikopterverksamheterna. Hela den luftburna ambulanssjukvården
            med bl.a. ambulanshelikoptrar, ambulansflygplan och Svenska nationella
            ambulansflyget (SNAM) är dåligt integrerade. SAR-helikoptrarna
            skulle i högre utsträckning kunna användas för ambulansuppdrag.
            Polisen och försvarets helikoptrar kan också användas för att
            rädda människoliv på ett bättre sätt än i dag.
          </p>
          <p xml:id="i-5CzyoGUsEPPgidk2hF8sCT">
            En ökad samordning bör skyndsamt starta såväl inom som mellan
            olika flygsystem. Tvärsektoriell samordning bör öka genom samutnyttjande
            av olika resurser, samt samverkan kring t.ex. infrastruktur och
            system för operativ koordinering. Staten bör ta initiativ till
            att öka insikten om behovet av ett utökat nordiskt samarbete inom
            olika områden.
          </p>
          <p xml:id="i-6ShMXTvPrRgA3ZSzkLTtXU">
            Utredningen Helikoptern i samhällets tjänst har tidigare föreslagit
            att ett nationellt bolag för luftburen ambulanssjukvård ska inrättas
            för att upphandla, förvalta och utveckla den luftburna ambulanssjukvården,
            i form av ambulanshelikoptrar, ambulansflygplan och SNAM. Bolaget
            ska även upphandla och underhålla medicinteknisk utrustning i
            luftfartygen, samt svara för planering av patienttransporter med
            flyg.
          </p>
          <p xml:id="i-K7trBYxLWxvuCXxXmZiGuQ">
            Utredningen lägger stor vikt vid flygsäkerhetsfrågor. Det är
            angeläget att flygverksamheten bedrivs i enlighet med ett relevant
            och entydigt regelverk och med en adekvat tillsyn. Men även genom
            att beställaren i upphandlingar ställer egna flygsäkerhetskrav
            kan flygsäkerheten stärkas.
          </p>
          <p xml:id="i-LmJSVwoZjSLc6WQZmH1rDx">
            En läkarbemannad ambulanshelikopter gör att hög kompetens snabbt
            når patienten och att läkaren direkt kan göra en kvalificerad
            bedömning och påbörja nödvändig behandling. Därefter transporteras
            patienten, med hög hastighet och under kvalificerad vård, direkt
            till rätt vårdnivå. Utredningen visar att en läkarbemannad ambulanshelikopter
            ger stora medicinska vinster i form av minskad dödlighet och sjuklighet
            för stora patientgrupper.
          </p>
          <p xml:id="i-UJQk4eXXkkKGsvxYiBnfrk">
            Nya nationella riktlinjer för fyra stora patientgrupper (hjärtsjukvård,
            stroke, sepsis och skallskador) betonar vikten av att minimera
            tiden mellan symptomdebut och behandling. Av största vikt under
            det akuta omhändertagandet av patienter med skallskador är att
            säkerställa patientens andning, syresättning och blodtryck samt
            att förhindra sekundär hjärnskadeutveckling. Patienten måste därför
            ofta sövas av erfaren anestesipersonal redan på olycksplatsen.
            En läkarbemannad ambulanshelikopter ger idag de bästa förutsättningarna
            för att på ett optimalt och kostnadseffektivt sätt kunna tillförsäkra
            befolkningen vård vid akuta skador och sjukdomar samt för att
            kunna leva upp till nationella riktlinjer för hjärt-, stroke-
            och sepsissjukvård samt omhändertagande av patienter med skallskador.
            Riktlinjerna har sin grund i en målsättning att alla patienter
            ska få en likvärdig utredning, behandling och omvårdnad var patienten
            än bor.
          </p>
          <p xml:id="i-NBC4VBUYv77W3riUnWA4TV">
            För patientsäkerheten och för att säkerställa en likvärdig god
            vård i hela landet är det nödvändigt att patienter i norra Sverige
            ibland behöver transporteras akut till ett specialistsjukhus,
            Norrlands universitetssjukhus i Umeå eller till andra universitetssjukhus
            i landet. Det förutsätter att ambulansflygplan kan landa och lyfta
            på alla flygplatser dygnet runt. I dag är det inte alltid så,
            vilket har fått tragiska följder.
          </p>
          <p xml:id="i-XaLLzn5PxVrJavNX8ADFC5">
            Det är inte rimligt att det finns väsentligt stora skillnader
            i landet, om man ser till förutsättningarna att snabbt ta sig
            till avancerad specialistsjukvård, t.ex när det handlar om för
            tidigt födda barn som snabbt behöver ta sig till Umeå, svårt brännskadade,
            som snabbt behöver ta sig till Uppsala, eller patienter med akuta
            pulsåderbråck som behöver ta sig till Umeå, Uppsala eller Göteborg.
          </p>
          <p xml:id="i-KvsrRFAAB2vKysqVYDXAki">
            I dag tvingas landstingen i vissa fall bekosta beredskap och
            öppning av flygfält, i de fall där det ens är möjligt. Transportstyrelsens
            förslag är att det bör finnas en beredskap om högst en timmes
            inställelsetid dygnet runt för att vid behov kunna öppna trafikflygplatser
            på tio prioriterade orter i Sverige. Det är viktigt att regeringen
            vidtar åtgärder så att akut sjuka människor får snabb och adekvat
            vård och inte avlider på grund av att ambulansflyg inte kan landa
            och lyfta på natt- och helgstängda flygplatser. Möjligheten att
            skjuta till statliga medel för att kompensera landstingen för
            ökade beredskapskostnader bör övervägas.
          </p>
          <p xml:id="i-WUGEKwwmLomyCS4mGV3doJ">
            Det är dags för regering och riksdag att ta frågan om bristen
            på ambulanshelikoptrar och behovet av ett ökat läkardeltagande
            i ambulanssjukvården på allvar. Regeringen bör omgående skapa
            förutsättningar för att inom hela landet öka läkarmedverkan inom
            ambulanssjukvården. Man bör dessutom skapa ett samordnat nationellt
            nät av läkarbemannade ambulanshelikoptrar. Terrorangreppen i Oslo
            har på ett smärtsamt vis visat på bristerna i vår beredskap.
          </p>
        </div>
        <div xml:id="i-NYPkkcWBqvpZiJVCJXSFP9" type="signatureBlock">
          <list xml:id="i-Nwg5JCkACv6gKdEMNCiyJy">
            <item xml:id="i-HeDp4bjq7HCywJ5eMG5zPF" who="i-QpWVRM55tMRcHYZCMDFcHW" type="signature">
              Isak From (S)
            </item>
            <item xml:id="i-Ut3fYzTPLQQJ9e9LMf9rd4" who="i-8gcKLg8FFeh9DR71R7zcMv" type="signature">
              Gunnar Sandberg (S)
            </item>
            <item xml:id="i-TpfuZ5isu9PjmZkuH59dD4" who="i-AQAc7L3yWtMcgD3r6CxRHG" type="signature">
              Maria Stenberg (S)
            </item>
            <item xml:id="i-Wju2J47fsHgNMetSpnNAyJ" who="i-6gEtTPavyMJxxUX6JZn9LW" type="signature">
              Marie Nordén (S)
            </item>
          </list>
        </div>
      </div>
    </body>
  </text>
</TEI>
