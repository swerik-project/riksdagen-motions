<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-02862">
  <teiHeader>
    <fileDesc>
      <titleStmt>
        <title>med anledning av prop. 2023/24:112 Åtgärder för tryggare bostadsområden</title>
        <author corresp="i-HMEQZGcMqKo8y9F6jxfnev">av Alireza Akhondi m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2862 av Alireza Akhondi m.fl. (C)</title>
          <idno type="rdwebb">HB022862</idno>
          <rs type="number">2862</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB022862/text</ref>
          <ref type="dokument_url_html">https://data.riksdagen.se/dokument/HB022862</ref>
          <ref type="dokumentstatus_url_xml">https://data.riksdagen.se/dokumentstatus/HB022862</ref>
          <ref type="pdf">https://data.riksdagen.se/fil/ABFB8655-1300-49C9-851C-9F3B34EF9B07</ref>
          <ref type="docx">https://data.riksdagen.se/fil/93D4A4BA-CDD6-4A84-BADD-26FD04283C56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-BkGYh7zsuPDy3EMJg96EMX"/>
        <correspContext corresp="i-BkGYh7zsuPDy3EMJg96EMX">
          <ref>Proposition 2023/24:112</ref>
        </correspContext>
        <correspAction xml:id="i-GigxTNYfkBqrijC49ZCcM9" type="signed"/>
        <correspContext corresp="i-GigxTNYfkBqrijC49ZCcM9">
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-Uwm3eggnWKqmERZ766iV6a"/>
        </correspContext>
        <correspAction type="submitted" xml:id="i-YSLs6J8Ge5foGFFiJa5cky">
          <date when="2024-04-04"/>
          <time when="18:28:42"/>
        </correspAction>
        <correspAction type="reviewed" xml:id="i-9hXGwRCPuUYpfZ3gEqXS2z">
          <date when="2024-04-11"/>
          <time when="17:11:52"/>
        </correspAction>
        <correspAction type="dismissed" xml:id="i-8KiAuFaVdtn2wmRhaQanXH">
          <date when="2024-04-12"/>
        </correspAction>
        <correspAction type="referred" xml:id="i-L5HUgGmzFqGrhrJmeTqvsu">
          <date when="2024-04-15"/>
        </correspAction>
        <correspAction type="assigned" xml:id="i-6CGkeqCMTrKJz1TWuyo7Ck">
          <date when="2024-04-16"/>
          <time when="09:42:13"/>
        </correspAction>
        <correspContext corresp="i-6CGkeqCMTrKJz1TWuyo7Ck">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-Dm3inKnuXiRBNcZnaVvnwe"/>
        <correspContext corresp="i-Dm3inKnuXiRBNcZnaVvnwe">
          <ref type="uppgift">2023/24:CU20</ref>
          <ref type="ref_dok_id">HB01CU20</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU20</ref>
          <ref type="ref_dok_titel">Åtgärder för tryggare bostadsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2862 av Alireza Akhondi m.fl. (C) med anledning av prop. 2023/24:112 Åtgärder för tryggare bostadsområden</div>
      </div>
      <div type="motBody">
        <div type="motProposal" subtype="förslag">
          <head xml:id="i-9mpBmXqVaui7KTKP5xGJLv">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-VeNh6MHmUiRn74x9SeAjAX">
              Riksdagen beslutar att lagändringarna ska träda i kraft den 1
              januari 2025.
            </item>
          </list>
          <list>
            <item sortKey="Yrkande 2" xml:id="i-GXKhaHgeYFim5A6XyTmEqz">
              Riksdagen ställer sig bakom det som anförs i motionen om att
              regeringen skyndsamt bör återkomma med ett nytt lagförslag där
              man tar bort första strecksatsen i 12 kap. 41 § jordabalken och
              tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-YWFk3FkedVVNeHDza5vwBy">
              Riksdagen ställer sig bakom det som anförs i motionen om vilka
              ärenden som bör handläggas särskilt skyndsamt i hyresnämnden och
              tillkännager detta för regeringen.
            </item>
          </list>
          <list>
            <item sortKey="Yrkande 4" xml:id="i-WNSfkUXmszFr46HxXYSQNo">
              Riksdagen ställer sig bakom det som anförs i motionen om att
              hyresvärden, när det finns barn i hushållet, bör uppmana hyresgästen
              att vidta rättelse innan hyresavtalet sägs upp och tillkännager
              detta för regeringen.
            </item>
          </list>
          <list>
            <item sortKey="Yrkande 5" xml:id="i-Cw1cJ4eezwxp7FQ7RXmGK6">
              Riksdagen ställer sig bakom det som anförs i motionen om att
              det när det finns barn i hushållet bör krävas en underrättelse
              till socialnämnden innan hyresrätten förverkas och tillkännager
              detta för regeringen.
            </item>
          </list>
          <list>
            <item sortKey="Yrkande 6" xml:id="i-3Bi3P5AFeQAi6PLx6oYQAN">
              Riksdagen avslår propositionen i den del som avser hyresvärdens
              tillträde till lägenheten för att utöva tillsyn över hur lägenheten
              används.
            </item>
          </list>
          <list>
            <item sortKey="Yrkande 7" xml:id="i-57JjKm5fLRjwvmUwzePhNY">
              Riksdagen ställer sig bakom det som anförs i motionen om upprättande
              av en kontrollstation för de genomförda lagändringarna två år
              efter ikraftträdandet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-HzJLikgeM4XdBfEbNjvaPt">
            Motivering
          </head>
          <p xml:id="i-Y3FgHGTgQJkCu9cxFxJH58">
            Det finns många skäl att välkomna den proposition som regeringen
            överlämnat till riksdagen. I vissa delar har Centerpartiet också
            efterfrågat insatser i linje med vad regeringen nu föreslår. Vanemässig
            brottslighet kan av grannar tveklöst uppfattas som en störning
            och bör kunna utgöra skäl för förverkande av hyresrätten. En sådan
            ordning underlättar också hyresvärdarnas möjligheter att aktivt
            medverka för att göra utsatta områden tryggare – ett arbete som
            behöver utföras i nära samverkan med rättsvårdande myndigheter,
            kommunernas socialtjänster, föreningslivet, det lokala näringslivet
            m.fl. aktörer.
          </p>
          <p xml:id="i-LKgzMuW3pNbi2TCYyDgPqz">
            Från Centerpartiets sida välkomnar vi också den utökade rätten
            för bl.a. våldsutsatta kvinnor att kvarstanna i bostaden. Att
            den som utsatts för våld får möjlighet att överta hyresrätten
            innebär en minskad risk att brottsoffer plötsligt står utan bostad.
            I kombina­tion med den nationella bostadskö för våldsutsatta som
            Centerpartiet återkommande föreslagit kan detta lägga grunden
            för en tryggare situation för människor som befinner sig i en
            mycket utsatt situation.
          </p>
          <p xml:id="i-GqN2AUnpB2oL6pNNjj8Z39">
            Vi menar vidare att det finns rimlighet i att bestämmelserna
            om betalning av hyra moderniseras. Även detta är att se som en
            välkommen uppdatering av lagstiftningen. Med detta sagt ställer
            vi oss dock inte bakom propositionen i alla delar.
          </p>
          <head type="h2" xml:id="i-5nVF1PHySWn7Tqs2cNj7Uq">
            Lagrådets kritik och ikraftträdandet
          </head>
          <p xml:id="i-BZgo2yKLYDb7ByuMbX7x5">
            Vi vill för det första hänvisa till Lagrådets berättigade kritik
            av den hastighet i vilken regeringen menar att dessa lagändringar
            ska träda i kraft. Närmare 2 miljoner lägenheter berörs av detta
            beslut, och i enlighet med vad Lagrådet påpekar, menar vi att
            rättssäkerhetens krav på förutsebarhet träds förnär. Självklart
            är vi medvetna om att regeringen flyttat fram ikraftträdandet
            med två månader i jämförelse med lagrådsremissen. Detta är dock
            inte gott nog. I synnerhet inte som regeringen gjort det till
            en vana att skynda igenom lagstiftning på ett sätt som riskerar
            att skapa en ny praxis. I detta fall kan vi heller inte se tillräckligt
            starka skäl för den skyndsamhet som regeringen anbefaller. Vi
            drar oss dessutom till minnes att flera – eller möjligen samtliga
            – av regeringspartierna tidigare, och med kraft, försvarat de
            grundläggande rättssäkerhetsprinciper man nu ännu en gång vill
            frångå. Denna nonchalans inför våra svenska lagstiftningstraditioner
            kan inte tillåtas fortgå utan vidare.
          </p>
          <head type="h2" xml:id="i-6tg1TUeYQZKsWqpRL4qkXk">
            Förändringar i jordabalken m.m.
          </head>
          <p xml:id="i-Tje9LQgVXqpGwE2mJMsGm3">
            I jordabalkens 41 § föreslås ändringar vi i huvudsak ställer
            oss bakom. Däremot ifrågasätter vi nödvändigheten av första strecksatsen
            som lyder ”om det bor fler personer i lägenheten än vad den är
            anpassad för med hänsyn till storlek och utformning i övrigt”.
            Det kan ifrågasättas om denna skrivning leder till annat än ytterligare
            normering av människors boendeförhållanden utan att hänsyn tas
            till familjens ekonomiska förutsättningar eller realiteter på
            den lokala bostadsmarknaden. Frågan handlar i slutändan om i vilken
            utsträckning vi bör stifta lag om hur människor på frivillig grund
            får bo. Allt det som har att göra med olägenheter till följd av
            långt gången trångboddhet täcks ändå av befintlig lagtext med
            förarbeten. Sålunda finner vi att nämnda text är ett exempel på
            överreglering som enligt hävdvunna borgerliga principer bör undvikas.
          </p>
          <p xml:id="i-GuJrcHLEGicAiCtPhk1Z1E">
            I 72 § jordabalken vidgas vilka ärenden som av hyresnämnden bör
            handläggas särskilt skyndsamt. Detta förtydligande är bra, men
            vi menar att man bör förtydliga lagstiftningen ytterligare så
            att det framgår att det som ska hanteras särskilt skyndsamt är
            särskilt allvarliga störningar snarare än störningar i allmänhet.
            Risken är nämligen att lagen enligt den föreslagna utformningen
            slår fast att precis allt ska handläggas särskilt skyndsamt. Om
            allt ska prioriteras så blir det i praktiken inget som prioriteras.
            Vi är av uppfattningen att det ofta är särskilt allvarliga störningar
            som också kan leda till de största riskerna för grannar, och då
            är det naturligt att också i lag göra den distinktionen.
          </p>
          <p xml:id="i-FnmDNm9cgEETpsKjjGzopx">
            Av principiella skäl vill vi nämna införandet av bristande skötsamhet
            som samlande begrepp. Till synes är det ett sätt att i lagstiftningen
            slå fast de mycket svepande beskrivningar om bristande vandel
            som regeringen fört upp på den politiska dagordningen. Det bör
            noteras att man på detta sätt i vida termer samlar en lång rad
            s.k. åsidosättanden. I detta fall finns behov av en mer genomgripande
            beskrivning av vilka konsekvenser detta kan leda till. Detta är
            ett av skälen till att vi också efterfrågar en utvärdering av
            lagstiftningen. En kontrollstation bör införas där konsekvenserna
            noggrant kan analyseras.
          </p>
          <head type="h2" xml:id="i-2GrkqajLKk7uXiox7JKah8">
            Barnperspektivet
          </head>
          <p xml:id="i-PLfpjTsmav9PRbpJbqhcSo">
            Det finns tveklöst skäl att möjlighet finns till omedelbart förverkande
            av hyresrätten när särskilt allvarliga brott begås. Vi menar dock
            att regeringen i detta fall helt bortsett från barnperspektivet.
            Bland annat framför Barnombudsmannen tydlig kritik som bl.a. handlar
            om genomslaget för barns situation och barns bästa i hyresmål.
            Man lyfter också att konsekvenserna för barn som till följd av
            lagändringarna blir bostadslösa inte belysts tillräckligt. Detta
            är enligt vår mening allvarlig kritik som måste tas på allvar.
          </p>
          <p xml:id="i-LA8c83m935nQPvudJVdJQY">
            Centerpartiet anser att om barn finns i hushållet måste det finnas
            bestämmelser som tar hänsyn till barnens situation. Därför bör
            hyresrätten i sådana fall inte kunna för­verkas utan att hyresvärden
            uppmanar hyresgästen att vidta rättelse innan hyresavtalet sägs
            upp, och det bör dessutom krävas en underrättelse till socialnämnden.
            Om detta frångås blir det enligt vår mening alltför svårt att
            ge barn det stöd de behöver. För att komma till rätta med de problem
            som kan tänkas ligga till grund för hyresrättens förverkande är
            det viktigt att på detta sätt möjliggöra ett bättre förebyggande
            arbete i berört bostadsområde. Vi efterfrågar också förtydliganden
            rörande hur lagen ser på brott begångna av yngre familjemedlemmar.
            Grundprincipen bör vara att barn inte ska göras bostadslösa.
          </p>
          <head type="h2" xml:id="i-FxYk5kZCnPm8CzEfGbNyD2">
            Hyresvärdens tillträde till lägenheten
          </head>
          <p xml:id="i-48LbgMEfRwFqZmTC7Z2SUx">
            När det gäller tillträde till lägenheten för att utöva tillsyn
            över hur lägenheten används så tolkar vi detta som att det har
            att göra med förmodad brottslighet. I sådana fall är det en fråga
            för polisen och andra rättsvårdande myndigheter snarare än hyresvärden,
            och vi yrkar därför att detta förslag avslås.
          </p>
          <head type="h2" xml:id="i-BTmbqSdp9ZLaLytqJRYjc1">
            Bristande konsekvensanalyser
          </head>
          <p xml:id="i-HGsrM1wvwLQAunUBG7AT1K">
            Som vi bl.a. nämnt så har Barnombudsmannen gett uttryck för att
            propositionen saknar tillräckliga konsekvensanalyser av hur barn
            drabbas när en hyresrätt förverkas. Vi menar dock att bristande
            konsekvensanalys är ett genomgående problem i propositionen och
            att detta måste säkerställas. Det handlar t.ex. om konsekvenser
            för hyresnämnder och domstolar som sannolikt kommer att behöva
            hantera ett ökat antal ärenden. Men det handlar också om konsekvenser
            för bostadsbolag och kommunernas socialtjänst. Därför vill vi
            än en gång understryka behovet av en kontrollstation, en utvärdering
            av genomförda lagändringar som förslagsvis bör genomföras två
            år efter att lagändringarna trätt i kraft.
          </p>
        </div>
        <div type="motSignatures">
          <list>
            <item xml:id="i-UZvYm6dE14kSdu8TJ31z3v" who="i-HMEQZGcMqKo8y9F6jxfnev">
              Alireza Akhondi (C)
            </item>
            <item xml:id="i-HnYxaKad2dYzEcDvgx9u4L" who="i-TqkCALix3mzcE3yNqV7Nee">
              Martina Johansson (C)
            </item>
            <item xml:id="i-VcG4JDc4KFLDabAtjmp6F6" who="i-Uwm3eggnWKqmERZ766iV6a">
              Anne-Li Sjölund (C)
            </item>
          </list>
        </div>
      </div>
    </body>
  </text>
</TEI>
