<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-02526">
  <teiHeader>
    <fileDesc>
      <titleStmt>
        <title>Utredning om garanterad inkomst</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2526 av Annika Lillemets m.fl. (MP)</title>
          <idno type="rdwebb">H2022526</idno>
          <rs type="number">2526</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H2022526/text</ref>
          <ref type="dokument_url_html">http://data.riksdagen.se/dokument/H2022526</ref>
          <ref type="dokumentstatus_url_xml">http://data.riksdagen.se/dokumentstatus/H2022526</ref>
          <ref type="docx">http://data.riksdagen.se/fil/17E2F4F6-5F5C-4DAE-93C0-7246B380C0B4</ref>
          <ref type="pdf">http://data.riksdagen.se/fil/74627DF7-9AE6-435B-AE6D-3EE3625ADE11</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7uFAQzaHMAQ5bSGqk5J5Zs" type="signed"/>
        <correspContext corresp="i-7uFAQzaHMAQ5bSGqk5J5Zs">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-42mC5GTVNHcPV5LNMmxmrj"/>
        </correspContext>
        <correspAction xml:id="i-URVC47KfuUz1bFykzJHeYN" type="submitted">
          <date when="2014-11-10"/>
          <time when="16:18:29"/>
        </correspAction>
        <correspAction xml:id="i-2nqNsQV7nMwwdKMgW2RrKY" type="reviewed">
          <date when="2014-11-10"/>
          <time when="21:00:33"/>
        </correspAction>
        <correspAction xml:id="i-Fjuj3yZpBidsdqDzUktVph" type="referred">
          <date when="2014-11-12"/>
        </correspAction>
        <correspAction xml:id="i-SWihcr9acZjMEtaej6hHJh" type="assigned">
          <date when="2018-12-14"/>
          <time when="15:31:07"/>
        </correspAction>
        <correspContext corresp="i-SWihcr9acZjMEtaej6hHJh">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-BgZZPG2UjvYorSoiqeU2JG" type="behandlas_i"/>
        <correspContext corresp="i-BgZZPG2UjvYorSoiqeU2JG">
          <ref type="uppgift">2014/15:SfU1</ref>
          <ref type="ref_dok_id">H201SfU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SEbKjgmneBRbx7xSqdQxRd" type="motHeader">
        <div xml:id="i-6hyxtddpDzFJzYhZC5JQaP" type="motTitle">
          Motion till riksdagen 2014/15:2526 av Annika Lillemets m.fl.
          (MP) Utredning om garanterad inkomst
        </div>
      </div>
      <div xml:id="i-PabFqanZHth1KGeU9JFDDf" type="motBody">
        <div xml:id="i-6zKvqm32wMcDsGAXZcJwLN" type="motProposal" subtype="förslag">
          <head xml:id="i-5k3P2aP3Gd7J1yqtqXapUc">
            Förslag till riksdagsbeslut
          </head>
          <list xml:id="i-AupZTGjtV81Zxx1HatnF5E" style="ol">
            <item xml:id="i-U55zSVWY9LbupoYMvyfKD5">
              Riksdagen tillkännager för regeringen som sin mening vad som
              anförs i motionen om att låta utreda hur ett system med garanterad
              inkomst kan introduceras.
            </item>
            <item xml:id="i-F2sXzZs7KLg4TJtRZ8Ptd1">
              Riksdagen tillkännager för regeringen som sin mening vad som
              anförs i motionen om att utreda hur försök med garanterad inkomst
              kan utformas.
            </item>
          </list>
        </div>
        <div xml:id="i-6Z2RTAgSudLYdbCBoiy9UR" type="motContent">
          <head xml:id="i-Jv6NrjHsJidRLFB7ujEhX" type="h1">
            Bakgrund
          </head>
          <p xml:id="i-4wBAwb1bgc7da43VmyMH82">
            Allt färre kan producera allt mer. Det är hög tid att börja dra
            politiska slutsatser av detta förhållande. En arbetslinje utan
            arbeten i tillräcklig mängd, hotar att urarta till disciplineringsinstrument.
            När, vid konstant befolkning, arbetsproduktiviteten i ett land
            växer snabbare än BNP så minskar med nödvändighet den tillgängliga
            lönearbets­volymen. Just detta tillstånd kännetecknar flertalet
            av dagens industriländer. Den store 1900-talsekonomen John Maynard
            Keynes förutsåg denna utveckling och höll det för troligt att
            15 timmars arbetsvecka skulle räcka för att hans barnbarn i början
            av det tjugoförsta århundradet skulle producera det samhälleligt
            nödvändiga arbetet. Vi är snabbt på väg in i ett teknikskifte.
            Robotar istället för människor utför allt mer av produktion och
            tjänster. Detta kan delvis kompenseras med kortare arbetstid.
            Därutöver behövs helt nya grepp för att hantera den nya situationen.
          </p>
          <p xml:id="i-MSH65zSgXzpufgHEoqbHQ7">
            Det håller inte att till varje pris och med konstlade medel försöka
            hålla människor sysselsatta. Samtidigt förblir mycket viktigt
            ogjort när ingen arbetsgivare vill betala för att få det utfört
            och människor berövas så mycket tid och kraft.
          </p>
          <p xml:id="i-AU9HJQnthH6pM7Pazg6sTu">
            Och genom mördande reklam underhålls en ekologiskt ohållbar konsumtionsbrasa,
            som påstås kunna råda bot på arbetslösheten men sällan gör det.
            Men ur grön synvinkel är det en möjlighet, inte ett problem, att
            det krävs färre arbetade timmar för att producera det som behövs
            i samhället.
          </p>
          <p xml:id="i-VKBu9eyZttw9NxbugRvxFf">
            Det är hög tid att pröva radikalt annorlunda lösningar. Fredspristagaren
            och den amerikanska medborgarrättsrörelsens portalfigur Martin
            Luther King Jr:s analys av vad som krävs för att utrota fattigdomen
            en gång för alla är lika aktuell idag som när han skrev den. I
            sin sista bok Where do we go from here; Chaos or community? från
            1967, konstaterar han att det är mer effektivt att avskaffa fattigdomen
            själv än att försöka åtgärda dess följdproblem. Dr King hävdar
            att det mest effektiva sättet är det enklaste; att se till att
            människor får pengar att röra sig med genom att införa en garanterad
            inkomst (guaranteed income). Han underströk vidare vikten av att
            nivån på inkomsten ska vara så hög att den går att leva på och
            inte blir en fattigdomsfälla. Han föreslog att den skulle kopplas
            till medianinkomsten och räknas upp i takt med att denna stiger.
          </p>
          <p xml:id="i-Sb4x1moAQRmM8xeZmSsXHe">
            Enligt Dr King uppskattade ekonomen John Kenneth Galbraith kostnaden
            för en garanterad inkomst till ”inte mycket mer än vi kommer att
            spendera nästa budgetår för att rädda frihet och demokrati och
            religionsfrihet så som de definieras av ’experter’ i Vietnam”
            (The Progressive, december 1966).
          </p>
          <p xml:id="i-KZamMjq3nm7ZjJc1gCnUz3">
            Även vi i Miljöpartiet anser att alla har rätt till grundläggande
            ekonomisk trygghet. I vårt partiprogram från 2013 uttrycker vi
            det enligt följande: ”Vår vision är att alla som saknar inkomst
            ska vara garanterade ett stöd som går att leva på, oavsett vilken
            inkomst man har haft tidigare och oavsett orsaken till att man
            saknar inkomst.”
          </p>
          <p xml:id="i-6UURVsVAkYit42wVooxjub">
            I omvärlden växer nu intresset för villkorslös garanterad inkomst.
            EU-parlamentet uppmanade i en resolution 2010 medlemsländerna
            att pröva villkorslös basinkomst som ett sätt att bekämpa fattigdom
            och social utslagning. Detta motiverades bland annat med att den
            är icke-stigmatiserande och ett sätt att fånga upp dold fattigdom.
          </p>
          <p xml:id="i-3dMCUDtw9Q1U2ooKuDVndg">
            En villkorslös basinkomst är inte bara en vision utan har prövats
            i pilotprojekt i skilda tider och olika länder – från 1970-talets
            USA och Kanada till dagens Namibia och Indien. I Brasilien har
            man beslutat att stegvis införa basinkomst för alla. Redan omfattas
            en stor andel av befolkningen, de fattigaste barnfamiljerna, av
            ett stöd som villkoras med skolplikt. När denna ”omöjliga idé”
            prövas i praktiken visar det sig att människor är åtskilligt mer
            kreativa än vad de får möjlighet att visa i dagens ofta hårt disciplinerade
            och stressiga arbetsliv. De får istället, som i den fattiga namibiska
            byn Otjivero, där invånarna under två års tid fick en blygsam
            summa i handen varje månad, kraft att studera, starta företag
            och organisera sig demokratiskt. När alla människor, inte bara
            de som har det gott ställt och en stark ställning på arbetsmarknaden,
            får makt att säga nej till meningslösa eller rentav farliga eller
            av samhället underbetalda jobb som inte går att försörja sig på,
            får vi äntligen en välbehövlig press uppåt på arbetsvillkor. Makten
            förskjuts från de stora strukturerna till de enskilda individerna.
            I Otjivero fungerade basinkomsten bokstavligen livräddande. De
            unga kvinnorna i byn fick reell makt att säga nej till de män
            som tidigare utnyttjat deras förtvivlade belägenhet för att köpa
            sex av dem – i ett land där uppåt 20 procent av invånarna är hivpositiva.
          </p>
          <p xml:id="i-GJZ9zpT9kSariWQQJScoNj">
            Även under mindre dramatiska förhållanden kan basinkomst öka
            jämställdheten. När USA på 1970-talet gjorde försök med basinkomst
            i några mindre städer kom farhågorna att människor skulle sluta
            jobba på skam. Däremot tog de vara på möjligheten att ägna längre
            tid åt att hitta jobb de verkligen passade för. Skilsmässofrekvensen
            ökade markant, då kvinnor fick makt att bryta upp ur destruktiva
            relationer. Detta var också en bidragande orsak till att försöken
            lades ner, i det moralkonservativa USA.
          </p>
          <p xml:id="i-32DQ7Lyp3YyWngCMHd2MRS">
            Resultaten bekräftar det Dr King förutser i sin ovan nämnda bok;
            de positiva psykologiska effekterna av ekonomisk trygghet, hur
            kreativiteten kan öka och hur individens värdighet kommer att,
            som han så målande uttrycker det, blomstra, när människor har
            reell makt att styra sina liv.
          </p>
          <p xml:id="i-2ByWu3AwH8QWv8psG47mnD">
            Dr King avslutar sin plädering med en kraftfull uppmaning:
          </p>
          <p xml:id="i-G1wCScXFevqy9EPB2MEStq">
            ”The time has come for us to civilize ourselves by the total,
            direct and immediate abolition of poverty”. Det är hög tid att
            vi lyssnar till en av historiens viktigaste förkämpar för mänskliga
            rättigheter, att vi ”civiliserar oss genom totalt, direkt och
            omedelbart avskaffande av fattigdom”.
          </p>
          <p xml:id="i-JsMwbY9Y9vbBTvjadFD2Db">
            Och han är inte ensam om att kräva fattigdomens avskaffande.
            Påven Franciscus är en av de inflytelserika röster i vår tid som
            upprepade gånger i skarpa ordalag tagit ställning för ekonomisk
            rättvisa för alla.
          </p>
          <p xml:id="i-WcTogQs9QTrFs95Gue2MMQ">
            Genom att underteckna FN:s stadga om mänskliga rättigheter har
            Sverige förbundit sig att uppfylla det som står i artikel 22,
            nämligen att alla i samhället skall ha rätt till stöd så de kan
            leva ett värdigt liv, efter varje lands förmåga.
          </p>
          <p xml:id="i-WWm471qqgrT7FXNiB3SfCw">
            En svensk reform för garanterad inkomst kan delvis finansieras
            genom att andra socialförsäkringar i högre eller mindre grad blir
            överflödiga, samt genom att kontrollapparaten elimineras. Utvinning
            av naturresurser, utsläpp av koldioxid, höga löner och stora förmögenheter
            samt finanssektorn kan beskattas avsevärt högre än idag.
          </p>
          <p xml:id="i-REFVcgh5qgfGH1uTqp5GHT">
            Mot bakgrund av detta föreslår vi att regeringen låter utreda
            hur ett system med garanterad inkomst kan introduceras i Sverige.
            Detta bör riksdagen tillkännage för regeringen som sin mening.
          </p>
          <p xml:id="i-JRGYonfioKU74SdvShvnYd">
            Därtill bör garanterad inkomst testas i några kommuner av olika
            karaktär, gärna någon i glesbygden och någon stadsdel i en större
            stad. Då får vi en bättre uppfattning om hur ett sådant system
            skulle påverka människors liv, hälsa och kreativitet, och vi kan
            utvärdera kostnader och vilken nivå som kan vara lämplig. Detta
            bör riksdagen tillkännage för regeringen som sin mening.
          </p>
        </div>
        <div xml:id="i-F9ZVT99CmSqoGn6zU6VeRe" type="signatureBlock">
          <list xml:id="i-R9m9DRKAoQCEj66GAvwVd">
            <item xml:id="i-VQbWY7kwc3a2fbWdynVnsc" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-4CJG1dkqhnE8h63DLnDDPa" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-WMe692vfAETkPFzwAjqDAc" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-CigSHJJVwZBFtP3E6KaNjB" who="i-42mC5GTVNHcPV5LNMmxmrj" type="signature">
              Carl Schlyter (MP)
            </item>
          </list>
        </div>
      </div>
    </body>
  </text>
</TEI>
