<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-03120">
  <teiHeader>
    <fileDesc>
      <titleStmt>
        <title>med anledning av skr. 2018/19:122 Det kyrkliga kulturarvet</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3120 av Aron Emilsson m.fl. (SD)</title>
          <idno type="rdwebb">H6023120</idno>
          <rs type="number">3120</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H6023120/text</ref>
          <ref type="dokument_url_html">http://data.riksdagen.se/dokument/H6023120</ref>
          <ref type="dokumentstatus_url_xml">http://data.riksdagen.se/dokumentstatus/H6023120</ref>
          <ref type="docx">http://data.riksdagen.se/fil/1EE94A96-8E46-40F1-B932-3BF40C81E02A</ref>
          <ref type="pdf">http://data.riksdagen.se/fil/FBB03F62-DD58-4047-9B8B-AE317237F9EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XkfZsgg9TnBz1aiuGiAYyU" type="basedOn"/>
        <correspContext corresp="i-XkfZsgg9TnBz1aiuGiAYyU">
          <ref>Skrivelse 2018/19:122</ref>
        </correspContext>
        <correspAction xml:id="i-A8JowffJVbKyfvDoCF9Q3u" type="signed"/>
        <correspContext corresp="i-A8JowffJVbKyfvDoCF9Q3u">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-C8cqqULpnuK3PVy4Pxg5a2" type="submitted">
          <date when="2019-06-11"/>
          <time when="15:55:22"/>
        </correspAction>
        <correspAction xml:id="i-3Hcy9rG43c4B9wPqUFfheq" type="reviewed">
          <date when="2019-06-13"/>
          <time when="17:25:24"/>
        </correspAction>
        <correspAction xml:id="i-8GMULGvtqBTYYsfE4By5se" type="dismissed">
          <date when="2019-06-14"/>
        </correspAction>
        <correspAction xml:id="i-HhT9rKeSdDgTpYk6EeBDtB" type="referred">
          <date when="2019-06-17"/>
        </correspAction>
        <correspAction xml:id="i-No5prfyLvEAamGcGqPFqCe" type="assigned">
          <date when="2019-11-20"/>
          <time when="16:21:08"/>
        </correspAction>
        <correspContext corresp="i-No5prfyLvEAamGcGqPFqCe">
          <ref type="assignedTo">Kulturutskottet</ref>
        </correspContext>
        <correspAction xml:id="i-BL1eTiufd2nN16eg6cAjR4" type="behandlas_i"/>
        <correspContext corresp="i-BL1eTiufd2nN16eg6cAjR4">
          <ref type="uppgift">2019/20:KrU3</ref>
          <ref type="ref_dok_id">H701KrU3</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU3</ref>
          <ref type="ref_dok_titel">Det kyrkliga kulturarvet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3120 av Aron Emilsson m.fl. (SD)
          med anledning av skr. 2018/19:122 Det kyrkliga kulturarvet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FfNR4hV8W2fihuiefF9zuS">
            Förslag till riksdagsbeslut
          </head>
          <list style="ol">
            <item xml:id="i-6AVUjVRahjgh13StoRWS2Z">
              Riksdagen ställer sig bakom det som anförs i motionen om att
              regeringen bör redovisa skälen till statens ambitionssänkning
              vad gäller det kyrkliga kulturarvet enligt vad som anförs i motionen
              och tillkännager detta för regeringen.
            </item>
            <item xml:id="i-KmULoxR83qp2uF4fZxWWTg">
              Riksdagen ställer sig bakom det som anförs i motionen om att
              regeringen bör ge en förklaring till att den kyrkoantikvariska
              ersättningen inte räknats upp sedan 2010 och tillkännager detta
              för regeringen.
            </item>
            <item xml:id="i-Kpfcunoa6EPnVyezF1mBKm">
              Riksdagen ställer sig bakom det som anförs i motionen om att
              regeringen tydligare ska beskriva skyddssituationen för avyttrade
              kyrkor och hur detta skydd kan stärkas och tillkännager detta
              för regeringen.
            </item>
            <item xml:id="i-LjWbbzcZTZ1KR7RVHbhWmg">
              Riksdagen ställer sig bakom det som anförs i motionen om att
              regeringen ska återkomma med en tydligare redogörelse för vad
              syftet med den kyrkoantikvariska ersättningen ska vara och tillkännager
              detta för regeringen.
            </item>
            <item xml:id="i-R1Btyq5kYepKp87j1twhGR">
              Riksdagen ställer sig bakom det som anförs i motionen om att
              Svenska kyrkan självständigt och fritt bör ha rätt att bedöma
              vilken verksamhet som kan och bör äga rum i kyrkorummet och tillkännager
              detta för regeringen.
            </item>
            <item xml:id="i-Km7onx7Yue9DAgNaWGhKpP">
              Riksdagen ställer sig bakom det som anförs i motionen om att
              regeringen tydligare ska redovisa tillståndet för det immateriella
              kristna kulturarvet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-W5ChVPrM5aiuwz2jCcFp44" type="h1">
            Inledning
          </head>
          <p xml:id="i-37mAKG75K4KTxE3urQwgo7">
            Sveriges kyrkliga kulturarv är landets största sammanhållna kulturarv
            – en gemensam tillgång och ett gemensamt ansvar att vårda och
            förvalta från tidigare generationer till nästkommande. Arvet och
            miljöerna uppskattas av såväl troende som icke-troende, närboende
            och turister. Sedan den svenska staten och Svenska kyrkan skildes
            åt år 2000 finns det ett avtal om att staten sörjer för att tillskjuta
            resurser för vården och bevarandet av det kyrkliga kulturarvet,
            medan kyrkan förvaltar, vårdar och underhåller dessa miljöer som
            på en och samma gång är levande tjänsterum med levande verksamhet
            och museala miljöer med mycket höga konst- och kulturhistoriska
            värden. Inför relations­förändringen mellan stat och kyrka uttalades
            att denna förändring inte borde leda till försämrade förutsättningar
            för vård och underhåll av de kulturhistoriska värdena inom kyrkan,
            samt att det inte är rimligt att den totala kostnaden för detta
            allmänintresse åligger endast medlemmar av Svenska kyrkan. Överenskommelsen,
            vilken gäller tills vidare, ålägger också Svenska kyrkan att se
            till att de kyrkliga kulturminnena är tillgängliga i minst samma
            utsträckning som vid relationsförändringen. Givet utvecklingen
            av en nominell minskning av den kyrkoantikvariska ersättningen
            och strukturförändringar och medlemsminskningar inom Svenska kyrkan
            finns det goda skäl att åter ta ett helhetsgrepp om frågan och
            säkra vård och förvaltning av det kyrkliga kulturarvet för framtiden.
            Det är hög tid för insatser och åtgärder.
          </p>
          <p xml:id="i-YWBBjGB1T5bGWNSpQA5ki6">
            Svenska kyrkan är med en majoritet av landets medborgare vad
            man kan kalla Sveriges folkkyrka – inte längre statskyrka, men
            i särklass det största trossamfundet, en av de största organisationerna
            i det svenska civilsamhället och en mycket stor arbetsgivare.
            Kyrkan är dessutom vad man kan kalla Sveriges största kulturhus
            utifrån att man både förvaltar landets största sammanhängande
            kulturarv och i kyrkorummen erbjuder en rik och levande musik-
            och körtradition som synliggör det immateriella kulturarvet. Svenska
            kyrkan är i många avseenden och såväl bokstavligt som bildligt
            talat en kyrka mitt i byn – i sin fysiska form såväl som i vår
            mentalitet. I århundraden har kyrkan i såväl glädje som sorg varit
            en omistlig del av det svenska folkets liv och är så än i dag.
          </p>
          <p xml:id="i-A1ALnArP2qogyrW3RFGAqk">
            Från vaggan till graven finns hon där, kyrkan.
          </p>
          <p xml:id="i-JDJk262idEN8TR1L1z9ZwH">
            Den kyrkan, den vi känner och förväntar oss ska finnas där i
            den form vi känner igen, relevant i sin samtid, men vaksam över
            sina värden och sin värdighet, den kyrkan kan inte tas för given.
            Det är därför vi engagerar oss. För dessa värden och fler. På
            socialkonservativ grund med förvaltarskap i åtanke, för nästa
            generation och därpå följande.
          </p>
          <p xml:id="i-T9TpguKQHmJVTRQJgCad9R">
            Svenska kyrkan är också unik på många sätt, den svenska nationen
            och svenska naturen har format vår kyrka just efter oss själva
            och vår miljö, utöver den internationella kristenheten. Vår miljö,
            kultur och vårt levnadsätt har gett den särdrag i förhållande
            till andra kyrkor och samfund. Liturgin i Svenska kyrkan skiljer
            sig ifrån de flesta andra kyrkors även på andra sätt än att gudstjänsterna
            hålls på just det svenska språket. Detta är en följd av att vår
            reformation var relativt ”mild”. Det sistnämnda har också haft
            en inverkan på kristna seder såsom bevarandet av namnsdagar, prästernas
            klädsel, klockringningsseder och kyrkorummens utsmyckning. Dessa
            unika inslag som präglar hela vår kyrka faller i mångt och mycket
            inom ramen för vad den kyrkoantikvariska ersättningen ska trygga.
          </p>
          <p xml:id="i-S8WQCAxS7BgNtjWwtvp6oS">
            Utifrån en socialkonservativ förvaltarskapstanke vill vi se reformer
            för att trygga, förvalta och förmedla en i grunden central och
            god samhällsinstitution som Svenska kyrkan är i hela landet, från
            norr till söder och öst till väst.
          </p>
          <p xml:id="i-LyMytrS5SQFNTcSgYYuzUH">
            Det svenska samhället och Svenska kyrkan har de senaste tvåhundra
            åren och inte minst de senaste decennierna genomgått stora omvandlingar
            med få motstycken i historien. Sedan det lutherska enhetssamhällets
            dominans och kyrkans roll i välfärds-, bildnings- och folkbokföringsfrågor
            brutits upp och ersatts med dagens kommunala ansvar, till den
            historiska separationen med staten år 2000. Kyrkans organisation
            och verksamhet har förändrats, såväl det lagstadgade ansvaret
            som kyrkans egen struktur. Församlingar har slagits samman och
            organisationen centraliserats. Gemenskaper och lokala sammanhang
            har luckrats upp och blivit alltmer flytande och föränderliga.
            Den naturliga folkliga förankringen är inte längre naturlig, utan
            kyrkans värld är alltmer obekant för allt fler.
          </p>
          <p xml:id="i-KdmeXTmYvnXnZjdSGWPHez">
            Samtidigt är situationen kontrastrik. Svenska kyrkan har en särställning
            och är inte ett trossamfund bland andra. En majoritet av landets
            medborgare är ännu medlemmar, och man kan tala om en folkkyrka,
            även om begreppet statskyrka lever kvar i mångas medvetande. Svenska
            kyrkan är reglerad i lag och ålagd att vara ett evangeliskt-lutherskt
            samfund, demokratiskt uppbyggd och bedriva en rikstäckande verksamhet.
            Enligt successionsordningen ska Sveriges statschef tillhöra Svenska
            kyrkan, vilket ytterligare stärker kyrkans band till det officiella
            Sverige och vice versa.
          </p>
          <p xml:id="i-RtCRpLvSHyncega7FNPKNk">
            Mot bakgrund av ovanstående menar vi att en röst för socialkonservativ
            omsorg är viktigare än någonsin, och det blir uppenbart inte minst
            med regeringens nu föreliggande skrivelse om det kyrkliga kulturarvet.
            Stor hänsyn och respekt bör visas för kyrkans egenart, medarbetare
            och rika kulturarv. Sverigedemokraterna som social­konservativ
            röst värnar denna hänsyn. Sverigedemokraterna betraktar Svenska
            kyrkans förvaltning och utveckling som en angelägenhet för alla
            svenskar. Troende såväl som icke-troende. I århundraden har kyrkan
            i livets alla skeden och i såväl glädje som sorg varit en omistlig
            del av det svenska folkets liv. Svenska kyrkan och kristendomen
            är oupplösligt sammanflätade med vårt lands kultur och historia.
            Genom den betydelse som Svenska kyrkan haft i formandet av vår
            svenska identitet och den betydelse den fortfarande har för människors
            trosliv och för förvaltandet av vårt gemensamma kulturarv, som
            upprätthållare av vårt lands kristna värdegrund, som opinionsbildare,
            som arbetsgivare och som social och ekonomisk kraft, kan och bör
            den inte jämställas med något annat religiöst samfund i vårt land.
          </p>
          <head xml:id="i-3pjUVfTrifHUjiweLecJQ7" type="h2">
            Svenska kyrkans roll som kulturbärare
          </head>
          <p xml:id="i-9NasZ3KGu3Q6x2AwmqG8hG">
            Svenska kyrkans, den svenska nationens och den svenska statens
            historia är intimt sammanflätade. Under århundraden har man ömsesidigt
            influerat varandra. Kyrkan har å ena sidan gjort svenskarna till
            en del av en internationell kristenhet och en europeisk kulturgemenskap
            och haft en enorm inverkan på nationens liv på skilda sätt. Å
            andra sidan har den svenska nationen, den svenska allmogen och
            den svenska naturen också inverkat på Svenska kyrkan, vilket resulterat
            i unika särdrag i förhållande till andra kyrkor och gjort den
            just svensk.
          </p>
          <p xml:id="i-GBoi3maFFYCwMMqJba3X9s">
            Utformningen av kyrkor, klockstaplar och gravplatser har särdrag
            som nästan bara kan hittas i Sverige. Kyrkomusiken och folkmusiken
            har haft en ömsesidig påverkan på varandra.
          </p>
          <p xml:id="i-TdXiVNnGXr2kqBLJdFC6DZ">
            De kristna högtiderna och traditionerna ser annorlunda ut i Sverige
            än i de flesta andra länder, t.ex. är den kristna julen längre,
            och kyrkans inblandning i traditioner som lucia, valborg m.fl.
            är speciell. I vissa fall har man tagit över förkristna nordiska
            högtider och fyllt dem med ett kristet innehåll. Dessa perspektiv
            jämte det faktum att miljontals svenskar genom århundradenas lopp
            gråtit, skrattat, förfärats, hoppats, döpt sina barn, konfirmerat
            sig, gift sig och begravt sina kära inom kyrkans famn gör Svenska
            kyrkan till just svensk.
          </p>
          <p xml:id="i-BGXMML2XS2CmwkA6M1jPQw">
            Kristendomen är nära sammanvävd med den svenska kulturen och
            identiteten. Kyrkan och det kyrkliga kulturarvet är en del av
            vår nationella kulturkanon och därmed också en pedagogisk resurs.
            Skolans uppdrag är att förmedla kunskap om vårt gemensamma kulturarv
            och seder och bruk, och här finns potential till ökat utbyte.
          </p>
          <head xml:id="i-M3i4fcNoZx9n2Tz8rbwesY" type="h2">
            Den kyrkoantikvariska ersättningen
          </head>
          <p xml:id="i-U8RfikPXNFhDw6SYGSG5y5">
            Kyrkans roll som kulturvårdare kräver att så många gamla bygdekyrkor
            som möjligt kan bevaras som just kyrkor. Den kyrkoantikvariska
            ersättningen har på grund av utebliven uppräkning legat still
            och i praktiken minskat sedan 2010, och Sverige­demokraterna har
            länge påtalat behovet av ett ökat anslag. I skrivelsen konstateras
            också att ansökningstrycket är dubbelt så högt som tilldelade
            medel, vilket tyder på att behovet av ett uppräknat och därtill
            höjt anslag är både behovsprövat och motiverat. Om detta tiger
            regeringen still. Kulturarvsbrottslighet i form av vandalisering
            och stölder av ovärderliga kulturföremål utgör ett hot mot vår
            kultur och våra gemensamma minnen. Det är en allvarlig utmaning
            där Svenska kyrkan måste bedriva såväl ett förebyggande arbete
            som löpande översyn av rutiner och åtgärder, t.ex. genom intensifierade
            utbildningsinsatser, förbättrad samverkan med tullen och andra
            myndigheter samt förbättrat stöldskydd.
          </p>
          <p xml:id="i-HJwoDJAcmKP9c5JXhV4fcD">
            Regeringen uttrycker i skrivelsen att staten även i fortsättningen
            bör ta ett ansvar för det kyrkliga kulturarvet. Samtidigt beskriver
            regeringen ett söktryck som tyder på att de anslagna resurserna
            är otillräckliga och att anslaget för den kyrkoantikvariska ersättningen
            legat på samma nivå sedan 2010. Den situation regeringen beskriver
            kräver att regeringen anger en åtgärdsplan för att regeringen
            ska framstå som trovärdig vad gäller att staten ska ta sitt ansvar
            för det kristna kulturarvet. Att regeringen låter sin del av den
            ekonomiska bördan för vården av det kyrkliga kulturarvet sänkas
            genom de uteblivna uppräkningarna, samtidigt som kyrkan med ett
            vikande medlemsantal får bidra med allt mer, innebär en sänkt
            ambitionsnivå vad gäller ansvaret för det kristna kulturarvet.
            Om det är regeringens avsikt att försumma sitt ansvar bör det
            anges i skrivelsen, i annat fall bör regeringen presentera en
            åtgärdsplan för hur staten åter ska leva upp till sina åtaganden
            och sin del av ansvaret för det kyrkliga kulturarvet.
          </p>
          <head xml:id="i-SuiV2L2B7vKggxDExXuHzM" type="h2">
            Strategi för kyrkor som tas ur bruk
          </head>
          <p xml:id="i-Mu1DseiL7CpuEmk6D4HSjV">
            Regeringen beskriver i skrivelsen hur länsstyrelserna tenderar
            att bli mer tillåtande till ändringar när kyrkor tas ur bruk och
            den kyrkliga användningen upphör. I en tid av sjunkande medlemsantal
            i Svenska kyrkan och ett sjunkande engagemang från staten finns
            det en ökande risk för att kyrkor långsiktigt avyttras. Det understryker
            vikten av dels förebyggande åtgärder mot att kyrkor tas ur bruk,
            dels behovet av att en gemensam nationell strategi tas fram för
            att skydda kulturvärdena i avyttrade kyrkor. Om regeringen menar
            allvar med att det kyrkliga kulturarvet är en angelägenhet för
            alla i Sverige bör den uttrycka en vilja att vidta åtgärder för
            att skydda det kyrkliga kulturarvet utifrån kyrkans roll i svensk
            kultur och Sveriges historia.
          </p>
          <head xml:id="i-7LQmhdGjJnVDrS4Pfnxzvj" type="h2">
            Användning och verksamhet i kyrkorummen
          </head>
          <p xml:id="i-EmtrVQ5Mg4bDTf3q1uocHz">
            Regeringen bör även redogöra för den förändrade utgångspunkten
            för den kyrko­antikvariska ersättningen. Den dåvarande regeringen
            uttalade 2010 att utgångspunkten för den framtida ersättningen
            borde vara att Svenska kyrkan inom ramen för gällande bestämmelser
            ges ökade möjligheter att disponera över de kyrkliga kulturminnena
            i enlighet med församlingarnas behov. Vi ser tendenser till att
            den rödgröna regeringen i aktuell skrivelse har tydliga uppfattningar
            om kyrkorummens användning, vilket står i konflikt med både armlängds
            avstånd och kyrkans självbestämmanderätt över sitt fastighetsbestånd
            och sina pastorala överväganden.
          </p>
          <p xml:id="i-UfsCFYYTup8MtdUkYeFjRX">
            Det är viktigt och riktigt att kyrkan är en stark och närvarande
            aktör i lokalsamhället där många arrangemang och samarbeten med
            det omkringliggande civilsamhället och det offentliga kan rymmas.
            Så är fallet även i dag. Samtidigt är det viktigt att beakta att
            kyrkan är en vigd religiös byggnad där stor hänsyn ska tas till
            kristen tro och tradition. Svenska kyrkan pekar själva på att
            kyrkorummen är levande kulturarv och har ett tilltal som stämmer
            till högtidlighet och allvar. Därför finns anledning till oro
            utifrån regeringens resonemang om användning av kyrkorummet. Regeringen
            bör hålla ett tydligt avstånd till Svenska kyrkans självbestämmanderätt
            avseende användning och verksamhet. Frågan ska heller inte vara
            föremål för diskussion i samband med den kyrkoantikvariska ersättningen.
            Många kyrkor är redan i dag öppna för andra aktörer i det civila
            samhället. Det sker på församlingarnas villkor, och det är viktigt
            att ta hänsyn till att det finns vissa verksamheter som det inte
            är rimligt att förvänta sig att församlingarna ska samtycka till
            att de hålls i kyrkans lokaler. Det kan t.ex. gälla sammankomster
            för olika politiska eller religiösa uppfattningar än kyrkans egna.
            Som en religiös byggnad finns det en religiös kärna i kyrkorummen
            som man varken kan eller bör bortse ifrån. Regeringen bör uppvisa
            en tydligare förståelse och respekt för detta. Vår uppfattning
            är att Svenska kyrkan fritt och självständigt äger rätt att avgöra
            vilka verksamheter och arrangemang som kan rymmas i kyrkorummet
            och att regeringen bör undvika att så tydligt som man nu gör initiera
            alternativa verksamheter i kyrkans lokaler.
          </p>
          <head xml:id="i-KUqvp4AuXycQ78UhA7NHJm" type="h2">
            Det immateriella kyrkliga kulturarvet
          </head>
          <p xml:id="i-MVEB9u9zuCG1zvRUMzjKxZ">
            Det fysiska kulturarvet är en skatt som är mycket viktig att
            vårda och värna, vilket regeringen och övriga riksdagspartier,
            åtminstone i ord, tycks vara ense med oss om. Däremot tycks regeringen
            inte uppmärksamma eller uppskatta det immateriella kyrkliga kulturarvet
            i samma mån. Regeringen bör tydligare redovisa tillståndet för
            det immateriella kristna kulturarvet och se det som en självklar
            del i vården av det kyrkliga kulturarvet.
          </p>
        </div>
        <div type="motSignatures">
          <list>
            <item xml:id="i-BSSseqk5afHqNkw5j6F7xE" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-BmDYXRR8QZVqsXAHo2ZVk6" who="i-JP8NeL17uoQgDiTaxrGnVM">
              Jonas Andersson i Linköping (SD)
            </item>
            <item xml:id="i-9Vnxx4bPReGbjFSLDrsQsv" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-PjG7qdYiEbP7hfwqpagZpV" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
