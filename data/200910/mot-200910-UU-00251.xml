<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00251">
  <teiHeader>
    <fileDesc>
      <titleStmt>
        <title>Förebyggande av väpnad konflikt</title>
        <author corresp="i-2EZPhWWR7yHztg3zN2aNvh i-34FRvyXQKUigF3Qr9AwKJe">av Peter Rådberg och Bodil Ceballos (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av väpnad konflikt</title>
          <idno type="rdwebb">GX02U251</idno>
          <rs type="number">U251</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U251/text</ref>
          <ref type="dokument_url_html">http://data.riksdagen.se/dokument/GX02U251</ref>
          <ref type="dokumentstatus_url_xml">http://data.riksdagen.se/dokumentstatus/GX02U251</ref>
          <ref type="doc">http://data.riksdagen.se/fil/66B631EB-7926-4D69-B1D1-78AC0BF77052</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uu6k61CHy5sDvQMwMqDU6S" type="signed"/>
        <correspContext corresp="i-Uu6k61CHy5sDvQMwMqDU6S">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="numbering" xml:id="i-Fk1NwAfopxN2dw9YiXf1RS">
          <date when="2009-10-06"/>
        </correspAction>
        <correspAction type="submission" xml:id="i-Gzgq8RcJbBZN6bBj4wUxxB">
          <date when="2009-10-02"/>
        </correspAction>
        <correspAction type="transfer" xml:id="i-5hY13ZhW5Fz2EDXpk4sY9T">
          <date when="2009-10-02"/>
        </correspAction>
        <correspAction type="assigned" xml:id="i-7VEDgFfbkF4BZGZT9gNtaC"/>
        <correspContext corresp="i-7VEDgFfbkF4BZGZT9gNtaC">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-ViwENm1zF4arnkw1rSW2yu">
            Förslag till riksdagsbeslut
          </head>
          <list style="ol">
            <item xml:id="i-GBXSCysg9zEwbNsxPv2PAU">
              Riksdagen tillkännager för regeringen som sin mening vad som
              anförs i motionen om att prioritera en uppbyggnad av nationella
              resurser som kan användas till att förebygga väpnade konflikter
              i olika konfliktområden i världen.
            </item>
            <item xml:id="i-K5KHe1LH44nL41SwoED8wa">
              Riksdagen tillkännager för regeringen som sin mening vad som
              anförs i motionen om uppbyggnad av en International Prevention
              Group.
            </item>
            <item xml:id="i-8cjqisqLFnaf7QEhrU6nbX">
              Riksdagen tillkännager för regeringen som sin mening vad som
              anförs i motionen om att stegvis avsätta ekonomiska resurser för
              en uppbyggnad av strukturer, mekanismer och processer för förebyggande
              av väpnad konflikt.
            </item>
          </list>
        </div>
        <div type="motContent">
          <head type="h1" xml:id="i-KRUHfoPd7e3gqATG6exprE">
            Inledning
          </head>
          <p xml:id="i-Uq7a6r7v6E2HezdspgcNke">
            Idag befinner sig ca femtio länder i väpnad konflikt eller i
            en riskzon för väpnad konflikt. Klimatkonflikter kommer att öka
            detta antal. Enligt rapporten A Climate of Conflict, från den
            internationella organisationen International Alert, löper 2,7
            miljarder invånare stor risk att hamna i väpnad konflikt på grund
            av klimatförändringar i samspel med ekonomiska, sociala och politiska
            problem.
          </p>
          <head type="h1" xml:id="i-3M2siQ5pTf3aFD311resiz">
            Världens militärutgifter ökar för varje år
          </head>
          <p xml:id="i-2vCinHHJVqAcTfAEBHcUru">
            Världens samlade militärutgifter uppgår idag till över sju tusen
            miljarder kronor och summan ökar för varje dag som går. Enligt
            Sipri har militärutgifterna världen över ökat stadigt den senaste
            tioårsperioden, med motsvarande 45 procent sedan 1998. År 2008
            överskred de globala militärutgifterna de nivåer som var under
            kalla kriget på 1980-talet. De länder som hade världens högsta
            militärutgifter förra året var: USA (4 246 miljarder kronor),
            Kina (594 miljarder kronor), Frankrike (460 miljarder kronor),
            Storbritannien (457 miljarder kronor), Ryssland (410 miljarder
            kronor), Tyskland (327 miljarder kronor), Japan (324 miljarder
            kronor), Italien (284 miljarder kronor), Saudiarabien (267 miljarder
            kronor) och Indien (210 miljarder kronor).
          </p>
          <p xml:id="i-BT5sfyhu8S5HS5PssaqS15">
            USA har ökat sina militärutgifter med 67 procent de senaste tio
            åren. Under de åtta år som George W. Bush var USA:s president
            ökade landets militärutgifter till de högsta nivåerna sedan andra
            världskriget, framför allt på grund av krigen i Afghanistan och
            Irak. Men även många andra länder har ökat sina militärutgifter,
            och i en högre takt än USA, berättar Elisabeth Sköns, som i många
            år har arbetat med Sipris projekt för militära utgifter och vapentillverkning.
            Kina och Ryssland har nästa tredubblat sina militärutgifter sedan
            1999.
          </p>
          <head type="h1" xml:id="i-M6ha59JwbfQjCuXeu7CB5e">
            Denna destruktiva utveckling måste brytas
          </head>
          <p xml:id="i-DdGnB2JZTvHzVTsjwWPYfU">
            De senaste decennierna har fört med sig nya förutsättningar att
            förebygga att konflikter och kriser eskalerar till väpnade konflikter
            och krig. Det kalla krigets slut 1989 medförde att de flesta konflikter
            inte längre är mellan stater utan inom stater. Det betyder att
            det civila samhällets organisationer nu har stora möjligheter
            att agera förebyggande. Nya redskap, metoder och strategier har
            utvecklats, och informella och formella fredsprocesser har prövats.
            Det är fråga om att gripa in i god tid innan de olika kontrahenterna
            har gripit till våld.
          </p>
          <p xml:id="i-TedQabQXH7EbMSd6y72i3L">
            Sveriges riksdag beslöt redan 2001 att tonvikten i arbetet bör
            ligga på de två första stegen i en konflikthanteringsprocess Utmaningen
            för det internationella samfundet i det konfliktförebyggande arbetet
            är att bidra till att konflikterna hanteras så att våldsanvändning
            och mänskligt lidande kan undvikas. Konfliktförebyggande syftar
            enligt utskottets mening till att på ett konstruktivt sätt kanalisera
            konflikter, i betydelsen samhällsmotsättningar, genom fredliga
            procedurer och strukturer och förhindra att de tar sig väpnade
            uttryck. Här bör även, enligt utskottets mening, de största ansträngningarna
            göras. (Bet. 2000/01:UU4 En säkerhetsordning för 2000-talet.)
          </p>
          <p xml:id="i-5ahEvEErGP8dfVBwx7gFDA">
            Sverige ska alltså lägga tonvikten på och lägga de största ansträngningarna
            på att förhindra att konflikter tar sig väpnade uttryck. Sverige
            ska också enligt riksdagen 2001 fortsätta att vara i fronten i
            arbetet för att förebygga väpnad konflikt: Den roll Sverige kan
            och bör ta på sig, tillsammans med andra likasinnade, är att vara
            konstruktivt pådrivande för att ett konfliktförebyggande perspektiv
            successivt skall genomsyra politiken.
          </p>
          <p xml:id="i-6ZPNtmhxB9Cd4Pok8DgkBf">
            Tankegångarna följdes upp i Sveriges politik för en global utveckling,
            PGU, (bet. 2003/04:UU3 Sveriges politik för global utveckling),
            som förutsätter en koherent politik. PGU ska bland annat bidra
            till att millenniemålen uppfylls, i synnerhet det första målet:
            att halvera andelen människor som lever på mindre än en dollar
            om dagen. I PGU är därför konflikthantering och säkerhet ett huvuddrag:
            Väpnade konflikter är det allvarligaste hindret för utveckling
            i många fattiga länder.
          </p>
          <p xml:id="i-GaRKBpm1UFCzE97N7jyMmx">
            Både när det gäller konflikter mellan stater och inom stater
            är nyckeln att utrusta stater och samhällen för att klara av sina
            egna konflikter. År 2006 efterlyste FN:s dåvarande generalsekreterare,
            Kofi Annan, lokala och nationella resurser för förebyggande (local
            and national capacities for prevention):
          </p>
          <p xml:id="i-3Zw14F4RSWTSAkRzFVJJ9j">
            Om vi ska kunna förbättra effekterna av våra insatser och behandla
            grundorsakerna till konflikter, så måste styrkan i förebyggande
            arbete förflyttas som det verkligen har påbörjats från reaktiva
            externa interventioner med begränsad och i slutändan ytlig påverkan
            till internt drivna initiativ med syftet att utveckla lokala och
            nationella resurser för förebyggande. Det här arbetssättet främjar
            inhemska, självbärande infrastrukturer för fred. Dess syfte är
            att utveckla en kapacitet i samhällen att lösa tvister i internt
            accepterade former, som innefattar en vittomfattande konstellation
            av aktörer inom regering och civila samhället. (Progress report
            on the prevention of armed conflict, A/60/891).
          </p>
          <p xml:id="i-8PRfh3JijFi8s6kVxxydxn">
            Ännu, sju år efter det svenska riksdagsbeslutet att prioritera
            förebyggande av väpnad konflikt, inriktas dock de stora ansträngningarna
            och resurserna på militär krishantering. De ekonomiska kostnaderna
            är enorma. Ett exempel är Nordic Battle Group, en snabbinsatsstyrka
            inom EU, med cirka 2 300 soldater från Sverige till en kostnad
            av cirka en miljard kronor.
          </p>
          <p xml:id="i-A73mN4ZVTcdtSRVMBddLi9">
            I enlighet med svensk biståndspolitik och FN:s generalsekreterares
            förslag bör Sverige i samarbete med andra likasinnade länder satsa
            på en uppbyggnad av lokala och nationella resurser för förebyggande
            i konfliktområden med syftet att utbilda och utrusta de lokala
            aktörerna att själva bidra till en demokratisk, hållbar och fredlig
            utveckling.
          </p>
          <p xml:id="i-KDfKEV7uYGXKf5PWWsgJFM">
            Arbete i konfliktområden innefattar minst ett hundratal olika
            funktioner och arbetsuppgifter. I alla konfliktområden finns det
            därför ett stort behov av kapacitetsutveckling och utbildning
            i exempelvis demokrati, mänskliga rättigheter, jämställdhet och
            icke-våldsam konflikthantering. Syftet bör vara att i enlighet
            med regeringens skrivelse till riksdagen om svenskt demokratibistånd
            de lokala aktörerna, fredliga medborgarrörelser, själva ska kunna
            ta ansvar för olika freds- och utvecklingsprocesser, med internationellt
            stöd. Dessutom finns ett stort behov av andra tredjepartsinsatser
            för fred, exempelvis preventiv närvaro, förtroendeskapande arbete,
            medling etc.
          </p>
          <p xml:id="i-WF47hSySCkZ3z136qupSRs">
            Detta betyder att det behövs en internationell resurs för förebyggande,
            International Prevention Group (jfr Nordic Battle Group), med
            kvinnor och män med utbildning, erfarenhet och kompetens för att
            ingå i freds- och utvecklingsteam resursteam för utbildning och
            kompetensutveckling för demokrati, mänskliga rättigheter etc.
            och för t.ex. konfliktbearbetning och medling på olika nivåer
            i konfliktområden. I gruppen bör även civila stand-by-resurser
            ingå, exempelvis för preventiv närvaro. Sverige bör ta initiativ
            inom EU för att en sådan International Prevention Group kommer
            till stånd.
          </p>
          <p xml:id="i-JN3bsykMpBH56ZeGpHwiYR">
            Det civila samhällets organisationers roller och möjligheter
            bör särskilt beaktas. Planering och uppbyggnad bör ske i ett nära
            samarbete mellan berörda myndigheter och det civila samhällets
            organisationer. Särskilda stöd bör ges för att kvinnor i ökad
            utsträckning deltar på alla beslutsnivåer i nationella, regionala
            och internationella institutioner och mekanismer för förebyggande,
            hantering och lösning av konflikter enligt FN:s säkerhetsresolution
            1325, första paragrafen.
          </p>
          <p xml:id="i-BRwKc4yFSVTMRDneZpD5DZ">
            I enlighet med tidigare riksdagsbeslut bör Sverige också utarbeta
            en handlingsplan för en stegvis överföring av ekonomiska resurser
            för att på ett konstruktivt sätt kanalisera konflikter, i betydelsen
            samhällsmotsättningar, genom fredliga procedurer och strukturer
            och förhindra att de tar sig väpnade uttryck.
          </p>
        </div>
        <div type="motSignatures">
          <list>
            <item xml:id="i-LDNqHsNekhz3AuX81amupy">
              Peter Rådberg (mp)
            </item>
            <item xml:id="i-LHr3Pfu5jnFXEBnkGh2XLt">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
