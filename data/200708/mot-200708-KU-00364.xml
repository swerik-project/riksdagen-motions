<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00364">
  <teiHeader>
    <fileDesc>
      <titleStmt>
        <title>EU:s framtid</title>
        <author corresp="i-Q6UywURdDfH4kXfTm7hwEb i-9x2nw6aosA3pyEJfJTc1eD">av Max Andersson och Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s framtid</title>
          <idno type="rdwebb">GV02K364</idno>
          <rs type="number">K364</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K364/text</ref>
          <ref type="dokument_url_html">http://data.riksdagen.se/dokument/GV02K364</ref>
          <ref type="dokumentstatus_url_xml">http://data.riksdagen.se/dokumentstatus/GV02K364</ref>
          <ref type="doc">http://data.riksdagen.se/fil/5A87EDED-80BD-4646-851A-AF5D834AC737</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TArfXXzXcE9jrodFj7monk" type="signed"/>
        <correspContext corresp="i-TArfXXzXcE9jrodFj7monk">
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-W9G36HnpMwzVKoGCvueLzY">
          <date when="2007-10-16"/>
        </correspAction>
        <correspAction type="dismissal" xml:id="i-LDLoyVqPYhcaMcifefEg65">
          <date when="2007-10-16"/>
        </correspAction>
        <correspAction type="numbering" xml:id="i-BoBtfm11XTVJo6h55jqncq">
          <date when="2007-10-08"/>
        </correspAction>
        <correspAction type="submission" xml:id="i-WyvoX9Xz8aLeqvtLiHUqVb">
          <date when="2007-10-04"/>
        </correspAction>
        <correspAction type="transfer" xml:id="i-LJBTQZ6kkqzgQ6bEFwrXa3">
          <date when="2007-10-04"/>
        </correspAction>
        <correspAction type="assigned" xml:id="i-Ypkdx3rhH2FFudogDiV11"/>
        <correspContext corresp="i-Ypkdx3rhH2FFudogDiV11">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KieXa6qmhh4vZnoiMZuH6v">
            Förslag till riksdagsbeslut
          </head>
          <list style="ol">
            <item xml:id="i-NUwzkrE7GG6TyaxQyYqcbi">
              Riksdagen tillkännager för regeringen som sin mening vad som
              anförs i motionen om en folkomröstning om svenskt medlemskap i
              EU.
            </item>
            <item xml:id="i-PxGf9iHnpg3nNTdVL8eYGt">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till en bred
              debatt om EU:s framtid.
            </item>
            <item xml:id="i-TgXaCdRJP3b4HGjR94FXEJ">
              Riksdagen tillkännager för regeringen som sin mening vad som
              anförs i motionen om de frågeställningar ett sådant initiativ
              bör innehålla.
            </item>
            <item xml:id="i-EGWhRTacD2ExmadEGGQpc2">
              Riksdagen tillkännager för regeringen som sin mening vad som
              anförs i motionen om att utlysa en folkomröstning om EU-konstitutionen.
            </item>
          </list>
        </div>
        <div type="motContent">
          <head type="h1" xml:id="i-NkS3Lq7PZC21DKWkpBMPKD">
            Sveriges medlemskap i EU
          </head>
          <p xml:id="i-1q4doX4LCEkztyQvw2H56">
            Det har nu gått nästan 13 år sedan Sverige blev medlem av EU
            den 1 januari 1995. Sveriges medlemskap föregicks av en folkomröstning
            den 13 november 1994. Inför denna folkomröstning verkade Miljöpartiet
            de gröna för ett nej till ett svenskt medlemskap. Även om vi accepterade
            resultatet av folkomröstningen är Miljöpartiet än i dag emot det
            svenska medlemskapet i EU.
          </p>
          <p xml:id="i-4CXFkaFtTCEm5ev4dcGto3">
            Under de år Sverige varit medlem har mycket hänt. EU har fått
            mer makt, infört en gemensam valuta (som svenska folket tack och
            lov sagt nej till i EMU-folkomröstningen 2003), tagit stora steg
            mot ett EU-försvar och även fått en rad nya medlemmar. Det fördrag
            som gällde för EU då Sverige folkomröstade 1994, Maastrichtavtalet,
            har redan hunnit ersättas av både Amsterdamfördraget och Nicefördraget.
          </p>
          <p xml:id="i-Pvi5gxCHF32Wj3bXoHdjbD">
            Det EU som finns i dag ser således annorlunda ut än det EU vi
            hade att ta ställning till i folkomröstningen. Vi menar därför
            att det är motiverat med en ny folkomröstning om Sveriges fortsatta
            medlemskap. Blir resultatet av denna omröstning att en majoritet
            anser att Sverige ska lämna EU bör Sverige omedelbart anmäla detta
            till EU och begära förhandlingar om utträde.
          </p>
          <head type="h1" xml:id="i-CXDJbb2JAaDEWPTkmgyeez">
            EU:s nya grundlag
          </head>
          <p xml:id="i-AAczwVhtYePx8fRTmCYbmk">
            De fördrag som avlöst varandra i snabb takt var planerade att
            ersättas med en EU-konstitution. För att denna konstitution ska
            kunna träda i kraft måste den godkännas ratificeras av samtliga
            27 medlemsstater. I Sverige planerades ursprungligen ett godkännande
            av denna konstitution i riksdagen hösten 2005.
          </p>
          <p xml:id="i-8hXu3kJrVyFjLBJT6aUrf7">
            I månadsskiftet maj/juni 2005 sade dock både de franska och de
            nederländska folken i folkomröstningar ett klart och tydligt nej
            till den planerade EU-konstitutionen. Vid EU:s toppmöte i juni
            samma år beslutade EU:s ledare att lägga konstitutionen på is
            under en period och utlysa en så kallad tankepaus att reflektera
            och öppet debattera EU:s och Europas utveckling.
          </p>
          <p xml:id="i-QTZRpg3XWDyv2vujAVdAwG">
            Olyckligtvis var det mer fråga om paus än tanke. När det tyska
            ordförandeskapet bestämde sig för att tina upp EU-grundlagen igen
            våren 2007 beslutade man sig för att komma tillbaka med en text
            vars innehåll är nästan exakt densamma som den EU-konstitution
            som avvisades i Nederländerna och i Frankrike. Det nya förslaget
            är i princip redan färdigförhandlat, och texten ska slutligt fastställas
            under hösten 2007. Den största förändringen är att EU-konstitutionen
            har bytt namn till Reformfördrag, och att paragraferna kommer
            i en annan ordning.
          </p>
          <p xml:id="i-RQXt8f3Cpv7e4i5Txkgg28">
            När EU-konstitutionen föll sommaren 2005 välkomnades det av Miljöpartiet.
            Vi trodde att det skulle skapa utrymme för en ny bättre diskussion
            om hur samarbetet mellan Europas länder ska organiseras, men så
            blev det inte. EU:s ledare har istället valt att slå dövörat till
            och komma tillbaka med samma förslag igen.
          </p>
          <p xml:id="i-EyX6JJQXKZk4t2FMR4kYQT">
            Miljöpartiet anser fortfarande att en sådan debatt behövs. Det
            nu gällande Nicefördraget är visserligen att föredra framför förslaget
            till ny EU-grundlag, men det är på intet sätt idealiskt. Tvärtom
            så är det fullt av brister. Miljöpartiet hoppas att förslaget
            till ny EU-grundlag faller och att vi då kan inleda den öppna
            diskussion om Europas framtid som borde inletts redan hösten 2005.
            Det är hög tid att en sådan debatt förs. Miljöpartiet anser att
            en sådan debatt måste föras i breda forum. I dag finns ett alltför
            stort avstånd, såväl geografiskt som demokratiskt, mellan EU och
            vanliga människor. EU har i alltför hög grad levt sitt eget liv,
            långt från medborgarna. Det gäller inte bara de konstitutionella
            frågorna, utan även alla de viktiga beslut som EU fattar varje
            dag utan någon verklig folklig debatt och förankring, till förfång
            för demokratin.
          </p>
          <p xml:id="i-7SB2pMxezkC2vsx3QcZNU3">
            Om den omdöpta EU-konstitutionen skulle gå igenom skulle det
            vara mycket allvarligt. Det skulle sända en signal om att folkomröstningarna
            i Frankrike och Nederländerna inte räknades. Detta är oacceptabelt
            och reser ytterst frågan om hur allvarligt menade folkomröstningarna
            var. Ur demokratisk synvinkel måste rimligen alla svar behandlas
            lika, men det var knappast någon som krävde en ny folkomröstning
            efter att Spanien som första land att folkomrösta röstade ja till
            EU-konstitutionen. En sådan behandling av ett folkomröstningsresultat
            innebär bara att det avstånd som finns mellan EU och vanliga människor
            riskerar att öka till en avgrund.
          </p>
          <head type="h1" xml:id="i-8cqJXD91XmyYDoS8er5vgk">
            Ett nytt initiativ
          </head>
          <p xml:id="i-AWkB4Hh35B6AVuVzguaZfk">
            Miljöpartiet motsätter sig införandet av den nya EU-grundlagen.
            Även om den innehåller positiva inslag, såsom en utträdesparagraf,
            menar vi att nackdelarna överväger. Den nya EU-grundlagen leder
            bland annat till ökad EU-militarisering, mer makt åt EU-systemen
            och ökad överstatlighet.
          </p>
          <p xml:id="i-VvfpqDGFkEX2qLgz1WApuj">
            Miljöpartiet anser att Sveriges ska förklara att EU-konstitutionen
            är död, och att det är fel att försöka återuppväcka den. Vi menar
            att i stället för att till varje pris driva igenom den omdöpta
            EU-konstitutionen, trots det folkliga motståndet, bör en process
            inledas för att ta fram ett nytt dokument om grunder och maktfördelning
            inom ramen för ett EU-samarbete. I denna process kan Sverige ta
            initiativet och spela en central roll. Den öppna debatten om EU
            som skulle föras lyser ännu i mångt och mycket med sin frånvaro.
            En process av det här slaget skulle onekligen sätta i gång debatten.
          </p>
          <p xml:id="i-JcNrVktgJYkWHUya6uqxgC">
            Utgångspunkten i detta initiativ bör vara en i grunden förändrad
            inriktning på arbetet i EU. Den ambition som finns att genomdriva
            ett centraliserat statsbygge måste därför läggas åt sidan.
          </p>
          <p xml:id="i-LRokWVC5nkLNqsMexgLxRb">
            På samma sätt som det är självklart att Sveriges grundlagar inte
            ska lägga sig i vare sig a-kassan, utrikespolitiken eller försvarsutgifternas
            storlek så borde det vara självklart att EU:s grundfördrag inte
            ska lägga sig i politikens innehåll. Så är dock inte fallet.
          </p>
          <p xml:id="i-VEGp7H4WiwzmLhEj8n8Aza">
            Några viktiga delar av initiativet kan vara följande:
          </p>
          <list style="ul">
            <item xml:id="i-8turcKyi4ytd8RMERAF1Nq">
              Ett samarbete mellan självständiga stater måste utgöra basen
              för samarbetet. Detta innebär att överstatliga inslag preciseras
              och begränsas kraftigt. Avtal måste regleras i fördrag i stället
              för i en konstitution.
            </item>
            <item xml:id="i-Nn1e6eG7HHucjrwkSCKQPA">
              Det bör tydligt regleras att det nya EU ska vara ett internationellt
              samarbete och inte någon stat i sig. Det behövs också mekanismer
              för att förhindra att EG-domstolen på eget bevåg tar beslut som
              inte har någon ordentlig grund i fördragen och utökar EU:s makt
              på det sätt som tidigare har skett.
            </item>
            <item xml:id="i-CySHvRJ2ccwzCqJfSHD6Gd">
              Ekologiskt hållbar utveckling och mänskliga rättigheter sätts
              i fokus och överordnas handelsavtal och företagens rättigheter.
              Skyddet av miljön måste gå före konkurrens­regler. EU måste äntligen
              få en miljögaranti värd namnet.
            </item>
            <item xml:id="i-QEmk8WmMZNFJFZgpbV1Awy">
              Den fria rörligheten för människor att arbeta och studera över
              nationsgränserna måste utvecklas. Dessutom måste de yttre gränserna
              öppnas. EU får inte sluta sig mot omvärlden.
            </item>
            <item xml:id="i-H1JQDSur2rAPjLEnff3r5u">
              Flexibilitet och samarbete i flera rum ska tillåtas. De länder
              som önskar ett utökat samarbete kan utveckla ett sådant, medan
              andra länder ska stå fria att stå utanför, eller lämna vissa delar
              av samarbetet, om de så önskar. Detta får inte betyda att länderna
              delas upp i A-lag och B-lag och att flexibiliteten bara innebär
              att en förtrupp bildas där målet är att alla EU-stater så småningom
              ska känna sig tvingade att ingå genom att etablerat faktum skapas.
              Flexibiliteten får inte heller innebära att de små staterna förlorar
              inflytande.
            </item>
            <item xml:id="i-148ix6mGqkKDeqS1AWM4A">
              Rätten att ta politiska initiativ överförs från EU-kommissionens
              tjänstemän till folkvalda nationella parlament, Europaparlamentet
              och ministerrådet. Över huvud taget bör medlemsländernas parlament
              få större inflytande.
            </item>
            <item xml:id="i-M1umFbgpBF2WJ1JYAsdNdf">
              De tankar som finns om en gemensam EU-president och utrikesminister
              skrotas. De enskilda ländernas röster måste kunna göra sig hörda
              i internationella sammanhang. Det finns inget värde i sig i att
              harmonisera EU-ländernas åsikter i internationella organisationer
              och förhandlingar. Vi menar tvärtom att det är värdefullt att
              olika länder får möjlighet att driva olika linjer. Sveriges röst
              i världen måste bli starkare. Vi menar att ett aktivt och solidariskt
              Sverige skulle få större kraft i arbetet för en rättvisare värld
              än det Sverige som snarare suddat ut sin profil för att anpassa
              sig till EU.
            </item>
            <item xml:id="i-ARgfA7mdpx3UNwnSZXhqS1">
              När det gäller reglerna för beslut med kvalificerad majoritet
              är det viktigt att de inte utformas på ett sätt som ger de stora
              ländernas regeringar en orimlig övervikt i beslutsprocessen. Om
              förslaget i EU-konstitutionen antas finns det en risk att de stora
              länderna avskiljer sig och formar ett styrande direktorat där
              besluten tas i praktiken. Miljöpartiet har i stället föreslagit
              att beslut med kvalificerad majoritet ska förutsätta att tre fjärdedelar
              av medlemsländerna stöder ett förslag, och dessa länder representerar
              minst halva EU:s befolkning.
            </item>
          </list>
          <p xml:id="i-93TB44F1MUFHxwtgbVYcto">
            Det slutliga målet måste vara ett verkligt alleuropeiskt samarbete,
            där alla europeiska stater har möjlighet att vara med.
          </p>
          <p xml:id="i-WeXQJdCDerLbMZn5eQxYQa">
            Den politiska elitens EU har inte folkets stöd. Ett alleuropeiskt
            samarbete behövs, men på helt annat sätt än hittills. Det finns
            en möjlighet att bygga ett annat Europa, när väl tanken på en
            EU-union har lagts på hyllan.
          </p>
          <p xml:id="i-Qz79it9ceWuT4vAmARHH8S">
            I den process som startas måste folkrörelser och NGO:er (icke-statliga
            organisationer) inbjudas att delta. Samarbete måste skapas underifrån,
            för ett medborgarnas Europa i stället för ett maktelitens Europa.
          </p>
          <head type="h1" xml:id="i-PAhjrvhWVtfHYwzkZeXqBE">
            Folkomröstning om den nya EU-grundlagen
          </head>
          <p xml:id="i-JWYY2WCmiUNwSLNyiZDpwP">
            Efter en förnyad process med de nya utgångspunkter som vi redovisat
            ovan är vår uppfattning att detta nya förslag ska underställas
            en svensk folkomröstning. Detta gäller givetvis oavsett om Sverige
            och EU väljer att arbeta utifrån en helt ny process om EU-konstitutionen,
            som vi föreslagit ovan, eller om man bara väljer att gå vidare
            med det så kallade Reformfördraget.
          </p>
          <p xml:id="i-KeiQ3CMbQTX4fELdnrS6ED">
            Det finns givetvis många argument för en folkomröstning. Ett
            av de tyngre argumenten för en folkomröstning är att det brister
            i logik att förvägra folket att ha en åsikt om EU-grundlagen när
            själva grundtanken med tillsättandet av EU-konventet 2001, som
            arbetade fram huvudförslaget på konstitution till EU:s stats-
            och regeringschefer, var för att göra unionen till en medborgarnas
            union. Syftet med EU-grundlagen var alltså att ta fram ett förslag
            som gjorde att EU kom närmare sina folk. Det var i ett tal på
            detta tema som Frankrikes f.d. premiärminister Jean-Pierre Raffarin
            uttalade att en sann europé kan inte vara emot en folkomröstning.
          </p>
          <p xml:id="i-7oCQihTzCma4KReNsd3Yoi">
            Några framför argumentet att EU:s nya grundlag är för komplicerad
            för att lämpa sig för en folkomröstning. Detta är ett svagt argument
            eftersom flera länder faktiskt redan har låtit sina medborgare
            folkomrösta om EU-konstitutionen, och inte är det väl så att vi
            svenskar är dummare än fransmän, spanjorer och holländare? Vi
            noterar också med glädje att Irland redan har beslutat att arrangera
            en folkomröstning om det nya förslaget.
          </p>
          <p xml:id="i-A88doMF3ETqvE3mX92YWyd">
            Sammanfattningsvis är det alldeles uppenbart att sakliga och
            demokratiska skäl talar entydigt för en folkomröstning om EU:s
            nya grundlag.
          </p>
        </div>
        <div type="motSignatures">
          <list>
            <item xml:id="i-4nFNXEtZsy4Yn4Xz7BNfgk">
              Max Andersson (mp)
            </item>
            <item xml:id="i-Sav6g8CYVwkJehRHnTgDxK">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
