<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__97/mot_1936__fk__97-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 97. 1
          </p>
          <p>
            Nr 97.
          </p>
          <p>
            Av herr Norman m. fl., angående höjning av arvodet för undervisning
            i slöjd vid folkskolor, mindre folk- skolor eller särskilda slöjdskolor,
          </p>
          <p>
            I två likalydande motioner till fjolårets riksdag (I: 295 och
            II: 517) hemställdes beträffande slöjdundervisningen vid rikets
            folkskolor, att en återgång skulle ske till förhållandena före
            1933, såväl i fråga om av staten fastställt minimiarvode som övriga
            bestämmelser om villkoren för statsbidrag. Motionerna avstyrktes
            av statsutskottet, som dock fann syftet behjärtansvärt. Utskottet
            yttrade: »Ä andra sidan vill utskottet icke underlåta att framhålla,
            att utskottet väl inser det behjärtansvärda i här förevarande
            motionsvis gjorda yrkanden, och vill utskottet uttala den förhoppningen,
            att de statsfinansiella förhållandena snart skola med- giva en
            återgång, helt eller delvis till tidigare bestämmelser». Någon
            erinran mot detta uttalande gjordes ej under överläggningen i
            ärendet i kamrarna, men flera talare underströko önskvärdheten
            av att en åter- gång snarast kunde förverkligas. Denna önskan
            står utan tvivel i full överensstämmelse med tankegången hos både
            Kungl. Maj:t och riks- dagen, när restriktionerna beslutades.
            Att riksdagen år 1933 ansåg be- slutet härom vara en av förhållandena
            betingad nödfallsutväg, avsedd endast som ett provisorium under
            krisåren, framgår av dess beslut att det högre arvodet och det
            större statsbidraget för undervisningstimme skulle fortfarande
            utgå för sådan slöjdundervisning, som handhades av särskilda slöjdlärare
            med full tjänstgöring och pensionsrätt i statens pensionsanstalt.
            Skolöverstyrelsen har i sina petita till årets riksdag med omnämnande
            av ovan omnämnda motioner, vilkas motivering överstyrelsen funnit
            sakligt övertygande, förordat en återgång till det högre arvodet
            och en ökning av timantalet, för vilket statsbidraget skall utgå,
            från 124 till 128 timmar. Departementschefen har ej ansett sig
            kunna biträda detta skolöver- styrelsens förslag utan i stället
            föreslagit en ytterligare uppmjukning av 1933 års bestämmelser
            i fråga om minimiantalet lärjungar, varigenom omkring ett tusen
            slöjdavdelningar skulle tillkomma. Kostnadsökningen föranledd
            av höjt arvode synes i runt tal utgöra: Bihang till riksdagens
            protokoll 1936. 3 saml. Nr 97—101. 1
          </p>
          <pb facs="riksdagen-motions-pdf/data/1936/mot_1936__fk__97/mot_1936__fk__97-002.pdf"/>
          <p>
            2 Motioner i Första kammaren, Nr 97.
          </p>
          <p>
            Med nuvarande bestämmelser i övrigt .............. kronor 420,000
            Vid en ökning av timantalet till 128 ............... &gt; 434,800
            &gt; oo» » &gt; » EE CCEETEETETRETSETT &gt; 464,400.
          </p>
          <p>
            Tillkomma nya slöjdavdelningar enligt Kungl. Maj:ts förslag,
            medför givetvis ett beslut om höjning av arvodet en motsvarande
            kostnadsökning även för dessa, liksom varje ökning av timantalet
            höjer totalkostnaden. Dessa merkostnader för den betydelsefulla
            slöjdundervisningen äro knappast av den storleksordning att de
            under nuvarande gynnsamma budgetära läge kunna stå hindrande för
            ett upphävande av krisårens besparingsbestämmelser. På grund av
            gällande rekvisitionsförfarande skulle de ej heller föranleda
            någon höjning av Kungl. Maj:ts anslags- äskande för nästa budgetär.
            Ecklesiastikministern har vid sitt ståndpunktstagande till skolöver-
            styrelsens förslag ansett, att ett understödjande från statsmakternas
            sida av den för folkskolan betydelsefulla slöjdundervisningen
            bör i främ- sta rummet inriktas på att ett så stort antal lärjungar
            som möjligt bliva satta i tillfälle att bibringas de färdigheter,
            ifrågavarande under- visning är avsedd att befordra. Denna synpunkt
            är värd allt beaktande och utgör i själva verket en stark motivering
            för nödvändigheten av även ett förhöjt arvode. Folkskolans lärare
            ha haft svårt att förstå statsmakternas besparingsåtgärder, när
            de så hårt drabbat det redan förut i knappaste mått tilltagna
            slöjdarvodet. De ha dock i stort sett lojalt funnit sig i en nödtvungen
            situation i förhoppning, att den skulle vara snart övergående.
            Ett fasthållande vid krisårens restriktioner även sedan ett gynnsammare
            budgetärt läge uppstått måste av denna kår betraktas som ett uttryck
            för statsmakternas bristande uppskattning av dess arbete. Med
            hänsyn jämväl till motiveringen i ovannämnda motioner till fjolårets
            riksdag hemställes, att riksdagen med bifall till ecklesiastikministerns
            för- slag rörande minimiantalet lärjungar måtte besluta, att från
            och med den 1 juli 1936 arvodet för under- visning i slöjd vid
            folkskolor, mindre folkskolor eller särskilda slöjdskolor fastställes
            till minst 1 krona och 20 öre för undervisningstimme, och att
            motsvarande statsbidrag måtte utgå för högst 136 timmar för slöjdavdelning
            under helt redovisningsår.
          </p>
          <p>
            Stockholm den 20 januari 1936.
          </p>
          <p>
            David Norman. Karl Sandegård. N. S. Norling. Edgar Sjödahl. Ruben
            Wagnsson. And. Andersson. Alfred Andersson. Th. Nilsson.
          </p>
        </div>
      </div>
    </body>
  </text>
</TEI>
