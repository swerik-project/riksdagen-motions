<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00129">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__129/mot_1935__ak__129-001.pdf"/>
      <fw xml:id="i-FVnr7CSPqtn7mCeGUGF3SH">
        Motioner i Andra kammaren, Nr 129. 7
      </fw>
      <div xml:id="i-H5VtqsAmceU9FBSyaXRtKL" type="motHeader">
        <div xml:id="i-HnPcrwk9NRkug1U63L7z8g" type="motTitle"/>
        <div xml:id="i-4R27n8vEikuVVQZrzXmBvv" type="motSubmissionInfo"/>
      </div>
      <div xml:id="i-ToZgYRZM5GVym3AqkTSkPu" type="motBody">
        <div xml:id="i-RfunyT9dsZf2onQyTB1e39">
          <p xml:id="i-7t2aUA4sVXeSLNECkbGFkb">
            Nr 129.
          </p>
          <p xml:id="i-6Aede6P4LAWqDLDynF7CjS">
            Av herr Hansson i Vännäsby, angdende dtgärder mot användande
            av automatapparater för handel med sötsaker och dylikt.
          </p>
          <p xml:id="i-UmZjWzKwiA2hWbW65Y6hXY">
            En form eller rättare sagt avart av handel med sötsaker, bakelser,
            choklad 0. 8. V., som på senare tider på ett anmärkningsvärt sätt
            gripit omkring sig, representeras av de snart sagt överallt förefintliga
            automaterna. Från att tidigare endast hava varit uppsatta i städer,
            återfinnas de numera så gott som överallt även på landsbygden.
            Med de ökade möjligheter att lätt och när som helst kunna åtkomma
            de av barn och ungdom åtrådda varorna har också i samma utsträckning
            framvuxit frestelsen att åtkomma dem på oärligt vis. Automatapparaternas
            konstruktion erbjuder i regel inga oöverstigliga hinder för den,
            som verkligen vill olovligt bruka dem. En plåtbit kan med ganska
            måttlig färdighet och enkla medel omformas så, att den duger att
            få apparaten att fungera. Ibland går det redan att med framgång
            få en ettöring att göra samma nytta som en tjugofemöring. En pennkniv
            eller, om det är tillräckligt mörkt och folktomt på platsen, en
            inlindad sten brukar också räcka som verktyg för att nå det efterlängtade
            mål, som man ej kan eller vill ärligt betala. I de flesta fall
            ligger nog det rena förvärvsbegäret bakom dylika operationer,
            men man måste nog också räkna med att vederbörande unga plundrare
            ej alltid hava klart för sig innebörden och än mindre kon- sekvenserna
            av deras handlingssätt. Man torde rent av vara berättigad att
            räkna med att understundom plundrandet av automaterna med hjälp
            av olika sinnrika metoder utövas som en slags sport, oavsett vinsten
            i form av snask eller dylikt. Placeringen av automaterna är understundom
            sådan, att den nästan inbjuder till oärlighet. I detta sammanhang
            bör emellertid erinras om, att hela eller så gott som hela innehållet
            i automaterna i regel står att köpa i varje butik eller i de numera
            tätt belägna kioskerna. Varorna äro ock i regel av den art, som
            under inga villkor kan betecknas som nödvändighetsvaror. Härtill
            kommer att handeln med sådana varor redan förut åtnjuter större
            lättnader än andra slag av rörelse, varigenom dessa varors åtkomst
            i de allra flesta fall icke motiverar utökning av ytterligare
            möjligheter till deras förvärvande. Vad blir nu resultatet om
            någon, som gjort sig skyldig till sådant för- farande, som jag
            här ovan antytt, blir ertappad? Förutom den skadegörelse, som
            måhända ägt rum på automaten och som kan giva anledning till straff
            för åverkan, kommer här i fråga stöld, i regel i form av snatteri.
            Det blir i varje fall ett tydligt tillgreppsbrott, för vilket
            vederbörande lagföres. En- ligt strafflagen kap. 20 förskyller
            dylikt brott bötes- eller fängelsestraff när det betecknas som
            snatteri. Visserligen förekommer naturligen i sådant fall villkorlig
            dom i stor utsträckning, men den lagförde och förvunne har dock
          </p>
          <pb facs="riksdagen-motions-pdf/data/1935/mot_1935__ak__129/mot_1935__ak__129-002.pdf"/>
          <fw xml:id="i-GJYvND49vZAkVGwjbqkaHn">
            8 Motioner i Andra kammaren, Nr 129.
          </fw>
          <p xml:id="i-UPUERDZ1pJgbYvyd3Ly6GC">
            blivit genom sitt beteende märkt av samhället som en oärlig person.
            Den, som något haft att syssla med barnavårdsnämnder och domstolar,
            vet säker- ligen av egen erfarenhet i hur stor omfattning barn
            och ungdom falla för frestelsen att vittja automater. Om också
            förseelsen, som bestraffats, ej varit alltför grov eller bottnat
            i något särskilt brottsligt sinnelag, har det tyvärr ofta visat
            sig att, sedan det första steget på brottets bana tagits, av-
            ståndet varit kort till det nästa. Det allmänna behovet av dylika
            apparater måste utan ringaste tvekan betecknas såsom alltför ringa
            för att motivera tillvaron av en så farlig och ständig källa till
            frestelse för barn och ungdom. Hela denna form av han- delsrörelse
            torde hava sin grund i lag om begränsning av tiden för idkande
            av handel och viss annan rörelse den 30 maj 1919, den s. k. butiksstäng-
            ningslagen. I den mån bestämmelserna äro tillämpliga härå, gäller
            även ordningsstadgan för rikets städer. Det synes vara värt att
            taga under över- vägande, huruvida icke tiden nu är inne att vidtaga
            sådana ändringar i gällande författningsbestämmelser, att utplacerandet
            av här ifrågakomna automatapparater förhindras eller åtminstone
            regleras i sådan riktning, att de ej längre utgöra samma källa
            till frestelse till oärlighet som nu. På grund härav får jag anhålla,
          </p>
          <p xml:id="i-7De7qdR1sL5ezb26GTehzC">
            att riksdagen måtte besluta att hos Kungl. Maj:t hemställa om
            sådana författningsändringar, som antingen förhindra eller ock
            därhän försvåra bruket av automatapparater för handel med sötsaker
            och dylikt, att de ej längre i någon nämnvärd grad fresta till
            oärlighet.
          </p>
          <p xml:id="i-EorgEa5Xjsf62gH1vy9Pcz" type="date">
            Stockholm den 19 januari 1935.
          </p>
          <div xml:id="i-o4YeME4YZF28aEHLYtBcx" type="signatureBlock">
            <list xml:id="i-6yrsHTA9P8bRktj6dRhsPZ">
              <item xml:id="i-KJwfwBWzTv1cryPKshAmrg" who="i-3DJPoU6X43Z3gZwYQ5mZfw" type="signature">
                Eric Hansson
              </item>
            </list>
          </div>
        </div>
      </div>
    </body>
  </text>
</TEI>
