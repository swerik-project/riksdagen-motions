<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-03048">
  <teiHeader>
    <fileDesc>
      <titleStmt>
        <title>Universitet och högskolor</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3048 av Camilla Waltersson Grönvall m.fl. (M)</title>
          <idno type="rdwebb">H4023048</idno>
          <rs type="number">3048</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4023048/text</ref>
          <ref type="dokument_url_html">http://data.riksdagen.se/dokument/H4023048</ref>
          <ref type="dokumentstatus_url_xml">http://data.riksdagen.se/dokumentstatus/H4023048</ref>
          <ref type="docx">http://data.riksdagen.se/fil/E69EEEFE-B2A7-40F2-A4C6-762FC3E97643</ref>
          <ref type="pdf">http://data.riksdagen.se/fil/A27E2D81-6E10-4B74-9E37-DC484AF12FDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DYzyi2fH81ekrhvDHuuVA" type="signed"/>
        <correspContext corresp="i-DYzyi2fH81ekrhvDHuuVA">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-QVqqZAPY1emsYgUbz5v2SA"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-XGXudkHXmtGS8CjJ9L2Hkr"/>
        </correspContext>
        <correspAction xml:id="i-2pKdW5dPApgVoksnYBjLVn" type="submitted">
          <date when="2016-10-05"/>
          <time when="14:53:40"/>
        </correspAction>
        <correspAction xml:id="i-L7Y7JWtHTdwT1Xs2snwXe1" type="reviewed">
          <date when="2016-10-05"/>
          <time when="21:03:51"/>
        </correspAction>
        <correspAction xml:id="i-JErUaXYLGgfWjyojFiGkaX" type="referred">
          <date when="2016-10-14"/>
        </correspAction>
        <correspAction xml:id="i-EQCf3WatLY38TMSmzVmQrJ" type="assigned">
          <date when="2018-05-03"/>
          <time when="16:41:37"/>
        </correspAction>
        <correspContext corresp="i-EQCf3WatLY38TMSmzVmQrJ">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-5FT5ya9rmdRyvDY66PXc7j" type="behandlas_i"/>
        <correspContext corresp="i-5FT5ya9rmdRyvDY66PXc7j">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A1cE153JPN9tEogX4BF7QE" type="behandlas_i"/>
        <correspContext corresp="i-A1cE153JPN9tEogX4BF7QE">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3048 av Camilla Waltersson Grönvall
          m.fl. (M) Universitet och högskolor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7pWQGkDrYgWcBEJaMr6XwE">
            Förslag till riksdagsbeslut
          </head>
          <list style="ol">
            <item xml:id="i-TFWbvhDTR7NMzMcAvcj9Hy">
              Riksdagen ställer sig bakom det som anförs i motionen om att
              resultatet av Ledningsutredningens rekommendationer ska utvärderas
              två år efter att de har presenterats och tillkännager detta för
              regeringen.
            </item>
            <item xml:id="i-VcwhvXsu75VaBqQRsnEU1p">
              Riksdagen ställer sig bakom det som anförs i motionen om att
              tydliggöra rollen för lärosätenas styrelser och tillkännager detta
              för regeringen.
            </item>
            <item xml:id="i-P2mGMQ6VpcLvCNfRbGct3f">
              Riksdagen ställer sig bakom det som anförs i motionen om att
              utbildningars kvalitet ska kunna jämföras mellan olika lärosäten
              men också hur kvaliteten över tid har utvecklats per lärosäte
              och tillkännager detta för regeringen.
            </item>
            <item xml:id="i-Jbrj9XNPVbSuZfZjckSHuT">
              Riksdagen ställer sig bakom det som anförs i motionen om vikten
              av att vidta åtgärder så att heltidsstudier motsvaras av heltid
              och tillkännager detta för regeringen.
            </item>
            <item xml:id="i-Po4WKyu348exW43M4yFjc">
              Riksdagen ställer sig bakom det som anförs i motionen om behovet
              av att utreda en förordningsändring angående vem som ska initiera
              att ett examensbevis utfärdas och tillkännager detta för regeringen.
            </item>
            <item xml:id="i-BVBxQhf7dCtHymgVNiWABE">
              Riksdagen ställer sig bakom det som anförs i motionen om vikten
              av att studie- och yrkesvägledningen stärks genom hela utbildningskedjan
              och tillkännager detta för regeringen.
            </item>
            <item xml:id="i-9buqZVdUzocqFSdjH9s9sX">
              Riksdagen ställer sig bakom det som anförs i motionen om att
              lärosätena bör öka dialogen med grund- och gymnasieskolor för
              att inspirera fler elever att söka till högre studier och tillkännager
              detta för regeringen.
            </item>
            <item xml:id="i-GU7Pwx8zudykmHwvqseUAU">
              Riksdagen ställer sig bakom det som anförs i motionen om att
              lärosätena ska redovisa hur de systematiskt arbetar för att förbättra
              studenters inlärningsmiljö och tillkännager detta för regeringen.
            </item>
            <item xml:id="i-UdKMh9R1pUczMqzeufouYT">
              Riksdagen ställer sig bakom det som anförs i motionen om att
              utreda ett reformerat resurstilldelningssystem och tillkännager
              detta för regeringen.
            </item>
            <item xml:id="i-2tNWpg4anoc6wkkeXKZwxX">
              Riksdagen ställer sig bakom det som anförs i motionen om att
              förbättra och förenkla möjligheterna för internationella universitet
              att utdela examensrättigheter i Sverige och tillkännager detta
              för regeringen.
            </item>
            <item xml:id="i-YUSh4hnk7A2nfExjz5nQnf">
              Riksdagen ställer sig bakom det som anförs i motionen om krav
              på ökat samarbete mellan lärosäten, arbetsliv och relevanta branschorganisationer
              och en kontinuerlig dialog om utbildningars innehåll och dimensionering
              av lärosätens utbildning och tillkännager detta för regeringen.
            </item>
            <item xml:id="i-WYYcDScGWxFqGucivB6Pf8">
              Riksdagen ställer sig bakom det som anförs i motionen om att
              olika lärosäten som samverkar med varandra inom utbildningsområdet
              bör premieras och tillkännager detta för regeringen.
            </item>
            <item xml:id="i-ZFSiCLR2F4UHnZsijcoFy">
              Riksdagen ställer sig bakom det som anförs i motionen om vikten
              av att utreda och avhjälpa formella hinder för ökat samarbete
              mellan lärosäten och tillkännager detta för regeringen.
            </item>
            <item xml:id="i-2EAq47kx9PFC1tTHXzKEQT">
              Riksdagen ställer sig bakom det som anförs i motionen om att
              utarbeta en strategi om digitalisering och modern teknik på lärosäten
              och tillkännager detta för regeringen.
            </item>
            <item xml:id="i-JhcvWwfQM7QKsW4gXtgyDM">
              Riksdagen ställer sig bakom det som anförs i motionen om en utvärdering
              av valideringen av hälso- och sjukvårdsyrken i syfte att effektivisera
              den och tillkännager detta för regeringen.
            </item>
            <item xml:id="i-2QHybxnEUS9vced4EFixGY">
              Riksdagen ställer sig bakom det som anförs i motionen om att
              överväga om validering av hälso- och sjukvårdsyrken bör göras
              av Universitets- och högskolerådet (UHR) och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-XG6D2AgAP1FRwxWcHKnsXn" type="h1">
            Motivering
          </head>
          <p xml:id="i-KCQ6DwA5ZARZUu39BvUovR">
            Sverige är en kunskapsnation. Vår befolkning är välutbildad,
            vården är modern och vår industri är högteknologisk. Detta är
            resultatet av en lång svensk tradition när det gäller att satsa
            på både bildning och god utbildning, som är tillgänglig för alla.
            Vi vet att utbildning, forskning och entreprenörskap lägger grunden
            för framtidens arbetsmarknad. Därför är Moderaterna tydligt med
            att Sveriges ambitioner ska vara höga. Vi ska ha en internationellt
            sett hög kvalitet på våra utbildningar och använda resurserna
            på ett effektivt sätt så att studenternas efterfrågan och arbetsmarknadens
            behov tillgodoses. Under åren 2006 till 2014 gjorde Moderaterna
            och alliansregeringen historiskt stora satsningar inom utbildnings-
            och forskningsområdet för att Sverige även i framtiden ska vara
            en modern och innovativ kunskapsnation. Något som är helt avgörande
            för ett litet och exportberoende land.
          </p>
          <head xml:id="i-GosdjWRX8dCZ3h6x7oVTfQ" type="h2">
            Ledarskapet är viktigt
          </head>
          <p xml:id="i-N1GwPzk5NGuUmLRumuGyQa">
            I en globaliserad och föränderlig värld ställs stora krav på
            ett strategiskt ledarskap. Det gäller också för universitet och
            högskolor. Det finns flera studier som visar att ett välfungerande
            och akademiskt ledarskap har stor betydelse för att den vetenskapliga
            kvaliteten i utbildning och forskning är hög. Intressant i sammanhanget
            är att många av de förslag som florerar i diskussioner som rör
            högre utbildning och forskning äger universitet och högskolor
            mandat att genomföra. Exempel kan vara att stimulera ökad mobilitet
            mellan lärosäten, att erfarenheter från arbetsliv ska kunna vara
            meriterande, att införa ”sabbaticals”, att belöna pedagogisk skicklighet
            med mera.
          </p>
          <p xml:id="i-RRhzPiqHgBqLNHAuWzLXnC">
            Ledningsutredningen, som presenterades i november 2015, innehåller
            ett 50-tal utvecklingsförslag för lärosätena. Utredningen behandlar
            bland annat hur de akademiska ledarna och kollegiala organen kan
            få ett utvecklat och förtydligat uppdrag. Vi anser att Ledningsutredningens
            rekommendationer bör utvärderas två år efter att de har presenterats,
            det vill säga år 2017.
          </p>
          <p xml:id="i-KS9yFA4QTu81CfKWpbT6C8">
            Det är av vikt att styrelser vid universitet och högskolor har
            den kompetens som krävs för att svenska lärosäten ska kunna hålla
            en internationellt sett hög kvalitet. Kompetens och sammansättning
            spelar stor roll för hur en styrelse fungerar. IVA presenterade
            nyligen en rapport inom ramen för projektet ”Utsiktsplats forskning”
            som behandlar just utmaningar och utvecklingspotential avseende
            universitets- och högskolestyrelser. Där föreslås bland annat
            att rekryteringen av nya ledamöter till en styrelse ska vara grundad
            på definierade kompetensprofiler och att hänsyn ska tas till lärosätets
            sammantagna behov. Moderaterna anser att regeringen bör tydliggöra
            rollen för lärosätenas styrelser.
          </p>
          <head xml:id="i-JPZDU7m7BcunvZnr633SMC" type="h2">
            Hög kvalitet i fokus
          </head>
          <p xml:id="i-XFaJueoGD6hZUYKsKyEvwC">
            Lärarnas arbete är avgörande för att motivera eleverna och skapa
            en förståelse för att kunskapsinhämtning kräver eget ansvar och
            arbete. Därutöver ska höga förväntningar gälla, tidigt stöd sättas
            in där det behövs och extra utmaningar ges de elever som behöver
            det. Varje stadium måste klara av sitt kunskapsuppdrag. Ska Sverige
            klara den globala konkurrensen måste vi hålla hög kvalitet i hela
            utbildningskedjan.
          </p>
          <head xml:id="i-268nBPWVo2cvdmk3PtMXa5" type="h2">
            Översyn av resurstilldelningssystemet
          </head>
          <p xml:id="i-S3mtidY2NS66myZCSBXiGw">
            Universitetskanslersämbetet (UKÄ) har haft i uppdrag att följa
            upp vilka effekter Alliansens kvalitetsförstärkning av utbildningar
            inom humaniora och samhällsvetenskap (Humsam) har haft på kvaliteten
            i utbildningarna och resultaten är dessvärre nedslående. UKÄ finner
            att de stora resursförstärkningar som gjordes av alliansregeringen
            endast lyckades kompensera för tidigare massutbyggnad av studieplatser.
            UKÄ anser därför att det nuvarande resurstilldelningssystemet
            bör ses över. Moderaterna håller med om detta och anser att en
            utredning bör tillsättas för att se över resurstilldelningssystemet
            ur kvalitets- och effektivitetssynpunkt, inte bara inom Humsam-området
            utan för hela högskolan.
          </p>
          <p xml:id="i-CcJx3ofThkirropxx2BFGd">
            Att satsa på en utbildning innebär att man förväntar sig ett
            jobb efter avslutade studier. Därför är det viktigt att de utbildningar
            som ges håller hög kvalitet men också att de har en stark koppling
            till den arbetsmarknad som väntar. Man ska utbildas till jobb
            och inte till arbetslöshet. Vi moderater anser därför att högskolorna
            och universitetens resurstilldelningssystem bör reformeras och
            möjligheten att inkludera en starkare koppling också till etablering
            på arbetsmarknaden bör ses över.
          </p>
          <head xml:id="i-AaAe1ty2U3LnSXPv2kG4Qa" type="h2">
            Hög effektivitet i hela utbildningskedjan
          </head>
          <p xml:id="i-MgBJr5jHLowyhoSXARYoHZ">
            Varje stadium i utbildningskedjan ska klara av sitt uppdrag.
            Det är fundamentalt. Att alla ska bli akademiker är dock ingen
            självklarhet. Ett samhälle är beroende av många olika kompetenser
            och därför är det viktigt att det finns många utgångar längs utbildningskedjan.
            Men lika självklart är att den som har förutsättningar att klara
            av akademiska studier också ska ha möjlighet till det. Antingen
            i ungdomsåren eller längre fram i livet.
          </p>
          <head xml:id="i-ATi3WLe7n7dT7UrGxcSHvb" type="h2">
            Genomströmning
          </head>
          <p xml:id="i-SzZp3ZArXU9gcSPKJC2YRb">
            För att bättre förbereda studenter inför akademiska studier är
            det viktigt att studenters förkunskaper är avpassade för detta.
            Introduktionskurser och sommarkurser är ett sätt att medvetandegöra
            och tydligt visa på vad som förväntas av presumtiva högskolestudenter.
          </p>
          <p xml:id="i-SJwWPssLA1LEZAMdH9qB7Q">
            De senaste åren har efterfrågan på relevanta sommarkurser, som
            kan räknas in i examen, varit hög. Detta borde universitet och
            högskolor ta fasta på.
          </p>
          <p xml:id="i-tyZg9rB3L6jb41hbU1BBA">
            Förutsättningar för en god genomströmning handlar också om den
            tid som studenter faktiskt ägnar åt sina studier. Det finns flera
            rapporter som vittnar om att studier som räknas som heltid, d.v.s.
            40 timmar per vecka, har låg andel lärarledda timmar, låg andel
            självstudier och att studenter kan vara yrkesverksamma i hög utsträckning
            under studierna. Detta är inte rimligt och måste ingå vid utvärderingar
            av kvalitet och i lärosätenas egna uppföljningar.
          </p>
          <p xml:id="i-Bas4YhM7hBuRF8gwjqKQ6D">
            Moderaterna anser att det ska vara möjligt för intresserade att
            kunna jämföra utbildningars kvalitet mellan olika lärosäten men
            också hur kvaliteten har utvecklats vid enskilda lärosäten. Därför
            bör man se över hur mer data på området kan samlas in och offentliggöras
            av Universitets- och högskolerådet (UHR). Antal timmar lärarledd
            undervisning bör även redovisas.
          </p>
          <p xml:id="i-VCaNQpKbG6oX8EtZBqEHfi">
            Det är också viktigt att följa upp studiesituationen för personer
            med funktionsnedsättningar eller psykiska besvär. I en rapport
            från Högskoleverket (2010:20) konstateras att ”en relativt stor
            andel av studenterna i den här undersökningen anger att deras
            studier försvåras av kronisk sjukdom, fysisk funktionsnedsättning,
            psykiska besvär eller andra hälsoproblem och av problemen anger
            de flesta psykiska besvär”. Detta är viktiga signaler som måste
            tas på allvar.
          </p>
          <p xml:id="i-M3P9ZXSoyE53JaiELYBk2g">
            Internationellt sätt mäts genomströmning som studietid till avklarad
            examen. Det är dock en stor andel svenska studenter som inte tar
            ut sina examensbevis, något som kan försämra deras möjlighet till
            internationell rörlighet som yrkesverksamma. Enligt högskoleförordningen
            är det den enskilde studenten som ska ta initiativ till att examensbevis
            utfärdas. Detta bör ändras och anpassas till de förhållanden som
            råder i omvärlden. Tidigare universitetskanslern Lars Haikola
            föreslår i utredningen (SOU 2015:70) att lärosätena ska få detta
            ansvar och att ändringen genomförs successivt med start av yrkesutbildningar
            och konstnärliga utbildningar. Vi vill därför se över möjligheterna
            att införa ett liknande system med vad som föreslås i utredningen.
          </p>
          <head xml:id="i-HxbgwrHrroYWxM9jQ3jXqU" type="h2">
            Breddad rekrytering
          </head>
          <p xml:id="i-8qsQzSppgCDUcvLXJQJzs4">
            Universitets- och högskolestudier ska vara en möjlighet för alla
            som har förutsättningar att klara av en utbildning. Moderaterna
            ser därför med oro på att problemen med breddad rekrytering kvarstår
            år efter år. Vi ser också med oro på resultaten som framgår av
            UKÄ:s rapport (2013:4), nämligen att genomströmningen på långa
            yrkesutbildningar såsom läkare, jurist, civilingenjör och psykolog
            är lägre för studenter som har föräldrar med förgymnasial utbildning
            jämfört med studenter vilkas föräldrar har en utbildning på gymnasienivå
            eller högre. Ett sätt att jobba för breddad rekrytering är att
            studie- och yrkesvägledning stärks genom hela utbildningskedjan
            samt att universitet och högskolor ökar dialogen med grund- och
            gymnasieskolor. Ur såväl jämställdhets- som jämlikhetssynpunkt
            är det viktigt att inspirera fler att studera vid universitet
            och högskolor.
          </p>
          <head xml:id="i-RQ5XT7ug4ew4BbABnFUDkQ" type="h2">
            Högskolestudier för elever från gymnasiesärskolan
          </head>
          <p xml:id="i-9P8tWobGTqEuTroXeQvukA">
            För de personer som gått i särskolan är möjligheterna för fortsatt
            och fördjupad utbildning starkt begränsade. För den som vill studera
            finns enstaka kurser vid kommunens särskilda utbildning för vuxna
            eller folkhögskola. Universitet, högskolor och yrkeshögskola erbjuder
            i dagsläget inga anpassade utbildningar. Vi vill därför kartlägga
            de hinder som begränsar elever som har gått i gymnasiesärskolan
            att fortsätta att studera på högskola, yrkeshögskola och andra
            eftergymnasiala utbildningar i syfte att möjliggöra högskolestudier
            även för dem.
          </p>
          <head xml:id="i-LBcKJ2FvKiwpnkYL1nk6FE" type="h2">
            God pedagogik inom akademin bör meritera
          </head>
          <p xml:id="i-Ea2r3FCCmLfu16vCt3k2C3">
            Enligt en enkät gjord av Sveriges Förenade Studentkårer (SFS,
            2012) anser studenterna att god pedagogik är den viktigaste faktorn
            för effektiv inlärning samtidigt som det är det område som studenterna
            anser har de största bristerna i högskolan. Pedagogisk skicklighet,
            inklusive undervisningsskicklighet, i kombination med att föreläsarna
            har ämneskunskaper som vilar på vetenskaplig grund är förutsättningar
            för en god inlärningsmiljö. Vi vill därför att man ser över om
            lärosätena i årsredovisningen också bör redovisa hur de arbetar
            för att systematiskt förbättra studenters inlärningsmiljö.
          </p>
          <head xml:id="i-QvWa7dnJEnFBUzM1paA86v" type="h2">
            Studentinflytande ska vara starkt och tas tillvara
          </head>
          <p xml:id="i-JHpZ94Tk8cTQ7zTnCRHT7L">
            Studenters engagemang spelar stor roll för att utveckla studiekvaliteten
            vid våra lärosäten. Detta gäller oavsett var det sker: som deltagare
            i beredningsgrupperna för kvalitetsutvärderingssystemet, som aktiva
            i kårernas verksamhet eller som aktiva i de kursutvärderingar
            som görs. Av högskolelagen (1 kap. 4 §) framgår att kvalitetsarbetet
            är en gemensam angelägenhet för lärosätets personal och studenter.
          </p>
          <head xml:id="i-RWvwMukuzPqjXh8SGjhhQJ" type="h2">
            Internationalisering
          </head>
          <p xml:id="i-49gPTWRHWPp7TSQrgs1Msd">
            Internationalisering och graden av studentmobilitet är viktig
            att följa. Bolognasystemet ger stora möjligheter för att åstadkomma
            detta men svenska studenter använder sig i lägre utsträckning
            av den här möjligheten. Ofta bottnar detta i osäkerhet huruvida
            de kurser som läses i andra länder kan tillgodoräknas i svensk
            examen, förlängd studietid och kursernas kvalitet (UHR 2013).
            Vad som gäller i dessa fall måste lärosätena bli tydligare och
            snabbare med att kommunicera.
          </p>
          <p xml:id="i-ePohjyCEwKWvLTyuLX4xE">
            Vi anser att Svenska institutets (SI) studentutbyten är en viktig
            del av Sveriges utvecklingssamarbete som bidrar till kapacitetsuppbyggnad
            i låginkomstländer. Vi anser också att det är viktigt att utländska
            studenter kan stanna i Sverige för att söka arbete efter avslutad
            utbildning. Ett sätt att göra det är att utreda hur tillståndsgivningen
            för utländska lärosäten som vill upprätta filialer i Sverige kan
            förenklas.
          </p>
          <head xml:id="i-E2DbjEBQB7mRSX4WQWFXB7" type="h2">
            Samverkan
          </head>
          <p xml:id="i-LmZFvYdWH4fYK1Yy2mKoC3">
            Vi lever och verkar i en global värld. Arbetslivets förutsättningar
            och behov ändras snabbt. Det ställer krav på att lärosätena har
            och erbjuder ett relevant utbud av utbildningar. Denna omvärldsbevakning
            är inget som universitet och högskolor ensamt klarar. Istället
            behövs en ökad dialog med arbetsliv och olika branschorganisationer
            men också mellan lärosäten. Vi behöver utbilda till en framtid
            – inte dåtid – och vi behöver tillse att det finns möjlighet att
            utbilda sig till de yrken där det råder arbetskraftsbrist. Enligt
            olika undersökningar anser arbetslivet att det idag har mycket
            små förutsättningar att lokalt påverka utbildningsutbud och utbildningars
            innehåll. Detta bör uppmärksammas mer och dialogen med arbetslivet
            öka.
          </p>
          <p xml:id="i-UesXexHhBvBCg1qWZwATu6">
            Alliansregeringen införde en stimulanspeng för lärosäten som
            ville öka sin samverkan. Detta fick till följd att några lärosäten
            knöt sig mycket nära varandra och till och med gick samman såsom
            Växjö universitet och Högskolan i Kalmar. Det är dock inget självändamål
            att lärosäten ska fusionera helt och hållet, men däremot är det
            viktigt att lärosätena i högre grad samverkar då det gäller utbildningsutbud,
            dimensionering av utbildningsprogram, forskning med mera. Ökad
            samverkan på dessa områden bör premieras och hinder för detta
            undanröjas. Som exempel kan nämnas att lärosäten som samverkar
            om utbildningar, och som då använder forskningsanknutna universitetslärare
            från ett annat lärosäte, kan missgynnas vid bedömning av utbildningars
            kvalitet.
          </p>
          <head xml:id="i-6RsVxw1gcBhJxLdZEF4kyJ" type="h2">
            Användandet av modern teknik
          </head>
          <p xml:id="i-LpXREYjcZadVacuL66Ymrt">
            Avsaknaden av modern teknik (IKT) på många av våra lärosäten
            är både förvånande och oroande. Modern teknik står inte i något
            motsatsförhållande till traditionell lärarledd undervisning, utan
            skall snarare ses som ett komplement som kan förbättra undervisningen
            och på så sätt höja resultaten. Vi vill därför att man ser över
            hur lärosätena ska kunna redovisa infrastrukturella behov och
            förutsättningar för att anpassa alla utbildningar till modern
            teknik. På sikt bör en strategi för digitalisering av universitet
            och högskolor tas fram.
          </p>
          <p xml:id="i-6BnsyYSLtn9afgSHj3n9yD">
            Arbetet med online-utbildningar, flexible learning och så kallade
            MOOC-kurser är relativt vanligt på våra lärosäten. Detta är bra.
            Olika studenters levnadsförhållanden och inlärningsstil kan därmed
            tillgodoses på ett bättre sätt. För att förenkla situationen för
            studenter är det dock önskvärt att den här typen av digitala utbildningsplattformar
            samordnas i högre grad än vad som nu är fallet och att goda exempel
            sprids.
          </p>
          <p xml:id="i-BDEbp1ocX9JCsmHjm6PC9D">
            Statistiken visar att hälften av de som studerar fristående kurser
            studerar på distans samt att distansutbildningar är extra vanligt
            bland personer som har en tidigare examen. Distansutbildningar
            synes därför vara goda alternativ också för vidare- och fortbildning.
          </p>
          <head xml:id="i-2ErLLCnVr967TNhVjEuwoD" type="h2">
            Livslångt lärande
          </head>
          <p xml:id="i-C1DoZkw3oi6R8gH7g3k7tD">
            I dagens samhälle kan en individs sysselsättning förändras flera
            gånger under yrkeslivet. Det innebär att möjligheten till utbildning
            inte får ta slut när man får sitt första, andra eller tredje jobb.
            Vi behöver skapa trygghet för de som vill ta nästa steg på arbetsmarknaden,
            så att det är attraktivt för fler att studera längre upp i åldrarna.
            Kommunal vuxenutbildning (komvux) har därmed en viktig funktion
            att fylla.
          </p>
          <head xml:id="i-Cxu2gJst9S3eekZKZ15T83" type="h2">
            Rätten till komvux ska utökas
          </head>
          <p xml:id="i-AtmyCuGtowmfkYCGwr1BBN">
            För att det ska vara möjligt att ställa om mitt i livet, läsa
            in betyg man saknar eller komplettera den utbildning man redan
            har spelar komvux en avgörande roll. Moderaterna vill därför att
            rätten att läsa in såväl grundläggande som särskild behörighet
            till högskolestudier på den kommunala vuxenutbildningen ska utökas
            till att bli en generell rättighet. Denna rättighet föreslås omfatta
            alla som är behöriga till sådan utbildning. Det är positivt att
            regeringen nu lagt fram ett förslag till riksdagen och angeläget
            att det genomförs så snart som möjligt.
          </p>
          <head xml:id="i-BtuiGSaAUtBmW2AAizMUKN" type="h2">
            Studieekonomin för äldre ska förbättras
          </head>
          <p xml:id="i-Va5ZUocgG6kJRZXxA7peW1">
            Sverige ska inte begränsa människor som vill lära sig mer. Av
            moderaternas budgetmotion för 2017 framgår flera exempel på reformer
            som vi vill göra för att förbättra studieekonomin för äldre studenter.
          </p>
          <head xml:id="i-Xcy5NZXW3KN5ddngxXRZXT" type="h2">
            Fristående kurser viktiga för fortbildning
          </head>
          <p xml:id="i-QQWrSN5CEyNnCtpeV4JeQN">
            Livslångt lärande handlar också om möjlighet till kontinuerlig
            kompetensutveckling vid universitet och högskolor. Det är därvid
            en oroväckande trend att andelen fristående kurser har minskat
            i antal. Det är tvärtom viktigt att lärosätena tar ansvar för
            att fortsatt kunna tillhandahålla dessa kurser.
          </p>
          <head xml:id="i-KwP7M2xfPRyv7ruSw2HMUc" type="h2">
            Reell kompetens måste kvalitetssäkras
          </head>
          <p xml:id="i-QyuGSuKW9PonuCMqvZJmFf">
            ”Frågor om livslångt lärande, informellt och icke formellt lärande
            och bedömning av reell kompetens har blivit allt viktigare i EU
            och Sverige har åtagit sig att arbeta med dessa frågor.” Så skriver
            Högskoleverket i en rapport (2009:21). Det är viktigt att det
            finns ett erfarenhetsutbyte mellan lärosäten då det gäller kvalitetssäkring
            av reell kompetens. Detta för att förenkla rutinerna och den administrativa
            bördan men framför allt av rättssäkerhetsskäl för de sökande.
          </p>
          <head xml:id="i-8dEBXyPEAm4Ke7p6y2YJg6" type="h2">
            Validering av utländska studier måste gå snabbare
          </head>
          <p xml:id="i-QVGtyXTzS7oDAGef96GbSb">
            En paradox på svensk arbetsmarknad är att det kan råda ”brist
            på personal” samtidigt som många utlandsfödda med hög kompetens
            inte får jobb. Det går att ha parallella processer där den invandrade
            samtidigt lär sig svenska, får sin utbildning bedömd och kan komplettera
            sin utbildning. I Sacos rapport Vad kostar en akademiker? (2015)
            visar beräkningar att en svenskutbildad läkare kostar 3,2 miljoner
            kronor om man tittar på hela utbildningskedjan. Jämförelsevis
            kostar kompetenskomplettering för en invandrad läkare en tiondel
            så mycket, vilket visar att det även ur ett ekonomiskt perspektiv
            är viktigt att vi blir bättre på att ta tillvara den kompetens
            som Sverige får genom de som kommer hit.
          </p>
          <p xml:id="i-UCjA9KDNHqf4rMaJpFVLDE">
            Vi befinner oss i en situation där vi inte har tillräckligt med
            arbetskraft inom många områden. Samtidigt vet vi att det i dag
            finns nyanlända i Sverige som har den kompetens och utbildning
            som vi behöver. Men för att komma in på arbetsmarknaden behöver
            deras kompetens valideras. I dag fungerar tyvärr inte vårt valideringssystem
            fullgott och väntetiden är orimligt lång. Så kan vi inte ha det.
            Därför vill vi ha en utvärdering av valideringen av bland annat
            hälso- och sjukvårdsyrken i syfte att effektivisera densamma.
          </p>
          <p xml:id="i-Wj2aWUgRb3a58mev6WEeJ6">
            Då det gäller validering av hälso- och sjukvårdsyrken är handläggningen
            mycket eftersatt. Socialstyrelsen har själv begärt att den valideringen
            istället bör skötas av Universitets- och högskolerådet (UHR) och
            vi bör se över om en sådan ordning skulle ge en bättre och snabbare
            validering. I de fall en validerad kompetens inte anses motsvara
            en formell utbildning eller examen bör man se över hur tydlig
            information om exakt vad som behöver kompletteras kan ges. Den
            sökande bör då också erbjudas studievägledning.
          </p>
        </div>
        <div type="motSignatures">
          <list>
            <item xml:id="i-RddFu7QM8HGCJtxguq4JRN">
              Camilla Waltersson Grönvall (M)
            </item>
            <item xml:id="i-LR7VbgH63fA3fCBhg3vFtn">
              Betty Malmberg (M)
            </item>
            <item xml:id="i-4VNLavDUzBPDRs53FWtmgr">
              Michael Svensson (M)
            </item>
            <item xml:id="i-T8yrpbRGBMD5TdfS5M9GDZ">
              Erik Bengtzboe (M)
            </item>
            <item xml:id="i-URvppFQsZnqkhRq8UqcMw6">
              Maria Stockhaus (M)
            </item>
            <item xml:id="i-DcMEPJVqtTYUZzxipHtEPc">
              Alexandra Anstrell (M)
            </item>
            <item xml:id="i-VyenWEdnYTMeCUmpqEYhAR">
              Ann-Charlotte Hammar Johnsson (M)
            </item>
            <item xml:id="i-CPWCQbX67QRhmfW939HhcR">
              Hanif Bali (M)
            </item>
          </list>
        </div>
      </div>
    </body>
  </text>
</TEI>
