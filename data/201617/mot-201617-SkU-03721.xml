<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-03721">
  <teiHeader>
    <fileDesc>
      <titleStmt>
        <title>med anledning av prop. 2016/17:169 Explosiva varor - Tullverkets befogenheter vid inre gräns</title>
        <author corresp="i-RMyMvNY8rQGcpLy854czaK i-45Ku79yUMEXGE2zwpUReMK">av Olle Felten och David Lång (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3721 av Olle Felten och David Lång (båda SD)</title>
          <idno type="rdwebb">H4023721</idno>
          <rs type="number">3721</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H4023721/text</ref>
          <ref type="dokument_url_html">http://data.riksdagen.se/dokument/H4023721</ref>
          <ref type="dokumentstatus_url_xml">http://data.riksdagen.se/dokumentstatus/H4023721</ref>
          <ref type="docx">http://data.riksdagen.se/fil/672E40A1-9FC0-47A8-A20B-26A4B178EFBE</ref>
          <ref type="pdf">http://data.riksdagen.se/fil/2B28B04B-C364-4734-8ECB-B3D1F787FF0C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HBNLHU2fJZ7Y1NY22ViCQQ" type="basedOn"/>
        <correspContext corresp="i-HBNLHU2fJZ7Y1NY22ViCQQ">
          <ref>Proposition 2016/17:169</ref>
        </correspContext>
        <correspAction xml:id="i-B6ZhNTxbZrEwzjwxLpMBLx" type="signed"/>
        <correspContext corresp="i-B6ZhNTxbZrEwzjwxLpMBLx">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-45Ku79yUMEXGE2zwpUReMK"/>
        </correspContext>
        <correspAction xml:id="i-3PE2dNpv6RQGz2B6xnX4Er" type="submitted">
          <date when="2017-04-27"/>
          <time when="15:55:53"/>
        </correspAction>
        <correspAction xml:id="i-N1RA4H8kDXMq7Nitt2dEYj" type="dismissed">
          <date when="2017-05-17"/>
        </correspAction>
        <correspAction xml:id="i-W13aw7f6KExEuwkZt3jxSk" type="reviewed">
          <date when="2017-05-17"/>
          <time when="10:11:18"/>
        </correspAction>
        <correspAction xml:id="i-Fc9Vm6mYhT1A1TqyPDj5PU" type="referred">
          <date when="2017-05-18"/>
        </correspAction>
        <correspAction xml:id="i-2sUS7UXFpSNWoMpMHowRTQ" type="assigned">
          <date when="2017-06-15"/>
          <time when="17:07:49"/>
        </correspAction>
        <correspContext corresp="i-2sUS7UXFpSNWoMpMHowRTQ">
          <ref type="assignedTo">Skatteutskottet</ref>
        </correspContext>
        <correspAction xml:id="i-9MebcCb5nNM1zAFtfi1vEM" type="behandlas_i"/>
        <correspContext corresp="i-9MebcCb5nNM1zAFtfi1vEM">
          <ref type="uppgift">2016/17:SkU33</ref>
          <ref type="ref_dok_id">H401SkU33</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU33</ref>
          <ref type="ref_dok_titel">Explosiva varor - Tullverkets befogenheter vid inre gräns</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3721 av Olle Felten och David Lång
          (båda SD) med anledning av prop. 2016/17:169 Explosiva varor –
          Tullverkets befogenheter vid inre gräns
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DounqVPMbrWff1nrem6Rcj">
            Förslag till riksdagsbeslut
          </head>
          <list style="ol">
            <item xml:id="i-Cu8LTxsPcCV1CTsMo4HGjc">
              Riksdagen antar regeringens förslag till lag om ändring i lagen
              (1996:701) om Tullverkets befogenheter vid Sveriges gräns mot
              ett annat land inom Europeiska unionen med den ändringen att lagstiftningen
              ska träda i kraft den 1 juli 2017.
            </item>
            <item xml:id="i-4gHYn36hkhE46qUnWcqQtT">
              Riksdagen ställer sig bakom det som anförs i motionen om behovet
              av att stärka tulltjänstemäns personskydd och kontrollförmåga
              och tillkännager detta för regeringen.
            </item>
            <item xml:id="i-CqTjDyQpeR4cARwQzqu3Xd">
              Riksdagen ställer sig bakom det som anförs i motionen om behovet
              av en ökad satsning på Tullverkets gränsskyddsverksamhet för att
              kunna uppfylla intentionen i propositionens lagförslag, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-NGHKHCQcTbeohKaciUWKkQ" type="h1">
            Motivering
          </head>
          <p xml:id="i-TXpPbsL4BNWDgRLGNy6TYE">
            Europeiska rådets direktiv 93/15/EEG av den 5 april 1993 om harmonisering
            av bestämmelserna om utsläppande på marknaden och övervakning
            av explosiva varor för civilt bruk (s.k. explosivvarudirektivet)
            innehåller bestämmelser vilka syftar till att harmonisera medlemsländernas
            lagstiftningar om utsläppande på marknaden av explosiva varor.
            Detta görs i syfte att fri rörlighet ska gälla för nämnda varor.
            Dessvärre har detta inte tydliggjort behovet av effektiva gränskontroller
            vad gäller införsel av just explosiva varor.
          </p>
          <p xml:id="i-K8vdyE9dUFfa3L4cnwQw7T">
            Som regeringen nu insett har EU-direktivet bidragit till en större
            osäkerhet i Sverige genom att fler handgranater och andra explosiva
            varor än tidigare börjat cirkulera i vårt land. Det är glädjande
            att regeringen på flera punkter börjar inse konsekvenserna av
            den förda politiken, även om dessa insikter gärna hade fått komma
            tidigare.
          </p>
          <p xml:id="i-4zLjgix7AwqHvUEN1B1B1r">
            Propositionen rör en viktig fråga som i dag gör att införsel
            av sprängmedel och vapen med sprängverkan, t.ex. handgranater,
            inte får eftersökas av Tullverket även om man har ett tips om
            att sådan smuggling pågår, utan man måste tillkalla polis för
            att hantera sådana effekter. Med den nya lagstiftningen ges Tullverket
            denna möjlighet, vilket vi välkomnar. Dagens regelverk spelar
            den grova organiserade brottsligheten i händerna och det är därför
            synnerligen angeläget att de nya reglerna genomförs och att det
            går snabbt.
          </p>
          <p xml:id="i-Tiwo7JCKpinv9dfsVyQYnT">
            Lagförslaget löser ett viktigt problem, även om man gör det med
            en kringgående rörelse, och vi välkomnar därför regeringens proposition.
            Sverigedemokraterna har vid flera tillfällen påpekat det oskäliga
            i att handgranater inte klassats som vapen och därför inte kunnat
            eftersökas i varuflödet eller vid gränskontroller. Den senaste
            gången vi manifesterade vår åsikt var under den allmänna motionstiden
            2016, då vi lade fram en motion om att klassa handgranater som
            vapen, för att lösa problemet. Att regeringen väljer en annan
            väg spelar egentligen ingen större roll; det viktigaste är att
            Tullverket får möjligheten att agera mot insmugglingen av illegala
            sprängmedel, t.ex. handgranater. Det är också, som påpekats tidigare,
            viktigt att ändringen kommer till stånd så snart det är möjligt.
          </p>
          <p xml:id="i-5hXJmEo6ESz7jJVGFHu7ob">
            Förutom redaktionella ordbyten i lagtexten omfattar lagändringen
            ett tillägg i lagen (1996:701) om Tullverkets befogenheter som
            är en tolv ord lång ny punkt bland de tidigare 15 olika punkter
            som definierar Tullverkets befogenheter vid Sveriges gräns mot
            ett annat EU-land, samt hänvisningar till den nya punkten. Vi
            menar att det måste gå att genomföra en sådan ändring så att den
            kan träda i kraft långt tidigare än den 1 november 2017, som regeringen
            föreslår.
          </p>
          <p xml:id="i-K1fvZBLTqcshgHg1tNtvA5">
            I detta fall handlar lagförslaget om att tullen måste kunna hantera
            införsel av illegala sprängmedel, t.ex. handgranater. Var och
            en kan förstå att de som avser att ta hem sådan utrustning kommer
            att försöka göra det innan tullens bemyndigande att hantera smugglingsförsök
            av sådan materiel träder i kraft. Därefter blir risken väsentligt
            större att ertappas. Regeringen skriver i propositionen att ”den
            nya lagstiftningen bör träda ikraft så snart som möjligt”.
          </p>
          <p xml:id="i-4yLNCErt3hre7DnkVuEbco">
            Med tanke på ändringarnas omfattning, den stora uppmärksamhet
            som frågan fått och den enorma samhällsskada som införsel och
            användning av illegala explosiva varor innebär redan i dag, finns
            det all anledning att agera mycket skyndsamt. Förslaget är inte
            heller kontroversiellt utan har en stor acceptans bland de politiska
            partierna i riksdagen. Många andra, väsentligt mycket mer omfattande,
            propositioner hanteras betydligt snabbare än denna lilla och kortfattade
            ändring av en enda paragraf i en lag. I det perspektivet anser
            vi att regeringen bör agera snabbt och se till att erforderliga
            åtgärder vidtas så att den aktuella lagändringen kan träda i kraft
            senast den 1 juli 2017.
          </p>
          <head xml:id="i-KVQVkBSQxvX3Cv7oXRSHtE" type="h2">
            Personskyddet för tulltjänstemän
          </head>
          <p xml:id="i-Rm8J3WcF9anhWiKruWHWX">
            I detta sammanhang är det också relevant att lyfta frågan om
            personskyddet för Tullverkets tjänstemän samt i vilka situationer
            de bör vara beväpnade. Det är helt nödvändigt att ta med den frågan
            i detta sammanhang, eftersom man annars löper allvarlig risk för
            att hamna i ett beslutsvakuum där bristen på tillräckliga åtgärder
            i denna del gör att den nya lagens syfte kommer att motverkas.
          </p>
          <p xml:id="i-3GDfVR6C613acZ3oGec6gP">
            De situationer som uppstår vid försök att smuggla in vapen och
            sprängmedel i Sverige är farliga till sin natur. Det är då också
            naturligt att se till att den personal som ska hantera sådana
            situationer är utrustade för att ta hand om alla tänkbara lägen
            och att de ska kunna försvara sig själva och sina kollegor. Vi
            menar därför att regeringen bör förtydliga detta för Tullverkets
            ledning och utfärda tillräckliga direktiv och vid behov komplettera
            lagstiftningen så att det inte råder någon tveksamhet om att detta
            är en viktig förutsättning för att säkerställa att uppgiften hanteras
            effektivt och säkert.
          </p>
          <p xml:id="i-9K9hWfPVTEHhJ5A8Z2zWFE">
            Det har förekommit ett flertal situationer då Tullverkets personal
            tvingats släppa igenom fordon över gränsen som man misstänker
            har varit en del av smugglingsverksamhet med vapen och sprängmedel
            inblandade, bara för att man inte har haft möjlighet att hantera
            situationer med numerära övertag hos misstänkta transporter och
            på grund av risk för att sådana personer bär vapen. Med en fortsatt
            inriktning på tulltjänstemännens utrustning enligt nuvarande policyer,
            kommer målen för den nya lagändringen inte att kunna uppfyllas.
            Detta är en helt oacceptabel situation, som väl belyser behovet
            av att säkerställa att tulltjänstemän utrustas på ett för uppgiften
            adekvat sätt.
          </p>
          <p xml:id="i-T5Xatf1RT4FzRu9afBqG5o">
            I regleringsbrevet för Tullverket 2017 skriver regeringen: ”Tullverket
            ska fortsätta fokusera på strategiska och operativa insatser med
            koppling till terrorismbekämpning”. I denna del handlar det i
            huvudsak om att regeringen i regleringsbrevet till Tullverket
            särskilt behöver poängtera vikten av att både intensifiera kampen
            mot den organiserade brottsligheten i det aktuella avseendet och
            att stärka personalens skyddsåtgärder och förmåga att möta olika
            typer av hotbilder.
          </p>
          <head xml:id="i-MiV3aA8zA7UeXqzNqf72Jj" type="h2">
            Bemanningen i gränsskyddet – kontrollförmåga
          </head>
          <p xml:id="i-3WJqUZmpgy4Tc2G3BKdgGQ">
            Bemanningen vid våra gränskontroller mot andra EU-länder är synnerligen
            bristfällig, efter flera omorganisationer med neddragning av resurserna
            inom gränsskyddet de senaste 15 åren. Antalet sysselsatta inom
            gränsskyddet har minskat kraftigt och riskerar att fortsätta att
            minska. I Tullverkets äskande för 2018–2020 framför Tullverkets
            generaldirektör allvarliga varningssignaler angående resurstilldelningens
            effekter på den personalresursen, redan under 2017:
          </p>
          <p xml:id="i-ArCguDYQ327fYt1m6z5SQW">
            Säkrad konkurrensneutralitet eller upprätthållet gränsskydd?
          </p>
          <p xml:id="i-NzbEJLdpQdYqzTCG41dhoj">
            Tullverket bedriver en för samhället ytterst viktig verksamhet
            och i det pågående moderniseringsarbetet är det nödvändigt att
            stora resurser avsätts för att stärka myndighetens arbete för
            att säkra konkurrensneutraliteten för svenskt näringsliv. Annars
            riskerar näringslivet att ställas utanför den utveckling av handeln
            som sker både inom och utom EU.
          </p>
          <p xml:id="i-EbyUcqRBrZXfyYBXTMLdpX">
            Samtidigt finns det en stark efterfrågan på att upprätthålla
            gränsskyddet för att bidra till ett tryggt samhälle för medborgarna.
            Tullverket har behov av en så effektiv lagstiftning som möjligt,
            en lagstiftning som på ett rättssäkert sätt underlättar vårt viktiga
            arbete. Myndigheten står nu inför förändrade förutsättningar för
            sitt uppdrag. Den traditionella smugglingen av narkotika, vapen,
            alkohol och tobak fortsätter samtidigt som nya och minst lika
            viktiga områden tillkommer: punktskatter, terrorism, civilt försvar
            och förändrade satsningar inom samverkan mot den organiserade
            brottsligheten. För att kunna utföra sitt uppdrag behöver Tullverket
            nya resurser.
          </p>
          <p xml:id="i-RxZ3Dt7AFNnu57txnrtYJk">
            Dessa farhågor besannas nu när stora pensionsavgångar inte kan
            ersättas med ny personal. Vi står alltså inför ett val mellan
            att antingen hantera gränsskyddet eller att klara av att säkra
            konkurrensneutraliteten för svenska företag samt eventuellt avveckla
            andra viktiga moment i Tullverkets verksamhet. Det är vår bestämda
            uppfattning att Tullverket måste klara båda dessa huvuduppdrag
            liksom övriga därmed sammanhängande sidouppdrag. Resurserna räcker
            inte ens till för den kostym Tullverket har i dag. Behovet innebär
            att vi måste öka personalen inom Tullverket, inte minska. Regeringen
            måste alltså öka resurstilldelningen till Tullverket, både för
            att klara befintliga åtaganden och för att utöka bemanningen för
            nya uppgifter.
          </p>
          <p xml:id="i-6nfayvXKikToDnhNoQ72U6">
            Detta är till stor del en budgetfråga, men problemet aktualiseras
            genom de nya bestämmelserna om Tullverkets befogenheter vid inre
            gräns genom att den verksamhet som blir resultatet av dessa innebär
            att riskerna i det dagliga tullarbetet ökar. För att klara detta
            och övriga yrkanden i denna motion, med flera åtgärder, har vi
            budgeterat 275 miljoner kronor mer än regeringen för Tullverket
            2017. Att riskerna för tullpersonalen ökar när man aktivt eftersöker
            illegala sprängämnen, är inte svårt att se. Därför måste även
            skyddsnivån höjas för personalen i detta sammanhang. I detta sammanhang
            är beväpningen en viktig fråga, som regeringen bör hantera skyndsamt.
          </p>
          <p xml:id="i-7EA1EUWr6zt39TBendLJaa">
            I avsnitt 7 i propositionen, Förslagens konsekvenser, skriver
            regeringen följande: ”Förslaget ger samhället bättre möjligheter
            att bekämpa gränsöverskridande brottslighet som avser explosiva
            varor”. Det är en bedömning vi delar, under förutsättning att
            man, samtidigt som den nya kontrollmöjligheten införs, också ser
            till att stärka Tullverkets förmåga att hantera den ökade hotbild
            som en sådan kontrollverksamhet innebär. Utan denna komplettering
            riskerar de nya möjligheterna att bli helt verkningslösa. Att
            regeringen inte har sett detta samband är uppenbart, eftersom
            man inte nämner problemet i sin proposition. Det visar att man
            inte är problemorienterad i sin lagstiftning, utan agerar med
            ett slags tunnelseende i sin regelutvecklingsverksamhet.
          </p>
          <p xml:id="i-8RZea6jPp95jfWgRfB4S6N">
            ”Konsekvensutredningen” i avsnitt 7 visar en skrämmande låg nivå
            och brist på insikt om hur det aktuella förslaget ska kunna genomföras.
          </p>
          <p xml:id="i-PdAr6SrsARX1atrQykhHoq">
            Vi menar därför att regeringen bör ha med dessa frågor som viktiga
            parametrar inför nästa budgetbeslut.
          </p>
        </div>
        <div type="motSignatures">
          <list>
            <item xml:id="i-GFZ7fmoMeHYxuFUDDKN3Ws">
              Olle Felten (SD)
            </item>
            <item xml:id="i-RBkG9aptnSS75TULi29Vm1">
              David Lång (SD)
            </item>
          </list>
        </div>
      </div>
    </body>
  </text>
</TEI>
