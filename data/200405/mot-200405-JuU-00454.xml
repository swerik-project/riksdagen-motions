<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-JuU-00454">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 4 Rättsväsendet</title>
          <idno type="rdwebb">GS02Ju454</idno>
          <rs type="number">Ju454</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GS02Ju454/text</ref>
          <ref type="dokument_url_html">http://data.riksdagen.se/dokument/GS02Ju454</ref>
          <ref type="dokumentstatus_url_xml">http://data.riksdagen.se/dokumentstatus/GS02Ju454</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QqQ96z9hf4LQtMxJfJm6ZQ</idno>
            <name>Jeppe Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J2F63fdxUFAAeBTYXLX7MZ</idno>
            <name>Anita Sidén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UdGnyRLxFm6LiCDBYWE7MV</idno>
            <name>Bertil Kjellberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7UtDfqmcHaYtF49MzEdDZq" type="signed"/>
        <correspContext corresp="i-7UtDfqmcHaYtF49MzEdDZq">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-QqQ96z9hf4LQtMxJfJm6ZQ"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-HAhJoyMXKr6u13gLG6SszU"/>
          <note type="signatory" corresp="i-P2x4fiHNXrW2XTzJZRJeJJ"/>
          <note type="signatory" corresp="i-J2F63fdxUFAAeBTYXLX7MZ"/>
          <note type="signatory" corresp="i-UdGnyRLxFm6LiCDBYWE7MV"/>
        </correspContext>
        <correspAction xml:id="i-2gmZNesVcLUsVLE8b6HbgH" type="referral">
          <date when="2004-10-14"/>
        </correspAction>
        <correspAction xml:id="i-PepcHGuZeLJbZgZzPucMoZ" type="dismissal">
          <date when="2004-10-14"/>
        </correspAction>
        <correspAction xml:id="i-QXB3Gq2GaM8kmzwZtLtjHi" type="submission">
          <date when="2004-10-05"/>
        </correspAction>
        <correspAction xml:id="i-H2RBgynXip3kdLezuaoHVc" type="assigned"/>
        <correspContext corresp="i-H2RBgynXip3kdLezuaoHVc">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ju_454/mot_200405_Ju_454-0001.pdf"/>
      <pb facs="riksdagen-motions-pdf/data/200405/mot_200405_Ju_454/mot_200405_Ju_454-0001.pdf"/>
      <div xml:id="i-2EKhvDnQG2Caqx6Brgph5J" type="motHeader">
        <div xml:id="i-NGmp57JH96KXLXg2XEjBNU" type="motTitle"/>
        <div xml:id="i-J3bZLz78PkpBUKxrc77Fes" type="motSubmissionInfo"/>
      </div>
      <div xml:id="i-XzMHsqwgt4YRTnmJkr11hq" type="motBody">
        <div xml:id="i-MtFdW3JLDSF2bsJ6Mf32tG">
          <p xml:id="i-JVcuyeXkb3dRd2TLY7C1uP">
            2004/05 mnr: Ju454 pnr: m163
          </p>
          <p xml:id="i-PwM6AbF26U33cathQWhquD">
            Motion till riksdagen 2004/05:Ju454
          </p>
          <p xml:id="i-SakJAyqyB6zVp2kj1ktWPi">
            av Beatrice Ask m.fl. (m)
          </p>
          <p xml:id="i-GLf7ScsbqHKEm9YiQCiiVc">
            Utgiftsområde 4 Rättsväsendet
          </p>
          <p xml:id="i-S2dVmfLNBMZ2UqmhLR1FJ1">
            Förslag till riksdagsbeslut
          </p>
          <p xml:id="i-VxYE2VByabwiofsN4wJmL6">
            1. Riksdagen anvisar med följande ändringar i förhållande till
            regeringens förslag anslagen under utgiftsområde 4 Rättsväsendet
            enligt
          </p>
          <p xml:id="i-8PSEKmNa3efLe4uc2GtaXF">
            uppställningen:
          </p>
          <p xml:id="i-YJPQMU8dL6DCsf61iRU9S">
            Ansla Regeringens försla, Anslagsförändrin A 4:1 Polisorganisationen
            14 960 135 000 +700 000 000 A 4:2 Säkerhetspolisen 644 975 000
            +10 000 000 A 4:3 Åklagarorganisationen 848 935 000 +50 000 000
            A 4:5 Domstolsväsendet m.m. 4 046 980 000 +200 000 000 A 4:6 Kriminalvården
            4990 693 000 +151 000 000 A 4:7 Brottsförebyggande rådet 59 550
            000 —10 000 000 A 4:8 Rättsmedicinalverket 228 571 000 +10 000
            000
          </p>
          <p xml:id="i-Qc7QDFR8yv4ga3984d9inM">
            A 4:11 Ersättning för skador på
          </p>
          <p xml:id="i-MmoBn5EnAcz6BnVnBaz2wK">
            grund av brott 27 012 000 +5 000 000 Summa för utgiftsområdet
            1116 000 000
          </p>
          <p xml:id="i-93CCviwzmExbCDJtJzKjUo">
            2. Riksdagen tillkännager för regeringen som sin mening vad i
            motionen anförs om att ersättningen till nämndemän skall höjas.
            3. Riksdagen tillkännager för regeringen som sin mening vad i
            motionen anförs om att Brottsoffermyndigheten skall åläggas skyldighet
            att betala ut ersättning till brottsoffer i enlighet med vad som
            anges i lagakraftvunnen dom.
          </p>
          <pb facs="riksdagen-motions-pdf/data/200405/mot_200405_Ju_454/mot_200405_Ju_454-0002.pdf"/>
          <p xml:id="i-DwECchUj4suF1RJy8J1ZaM">
            2004/05:Ju454
          </p>
          <p xml:id="i-7mCKaWgByMdhqrV7jVBJPo">
            Moderata samlingspartiets budgetförslag för rättsväsendet
          </p>
          <p xml:id="i-YNerJwfTqgZHBMxRP1eXQd">
            Polisorganisationen
          </p>
          <p xml:id="i-VLnnTjXZpUiuuRLDzkhM4p">
            Polisverksamheten får i regeringens budgetförslag långt ifrån
            de resurser som behövs i förhållande till angivna uppgifter och
            mål, en realitet som gör sig påmind år efter år. Enskilda myndigheter
            kan tvingas till stora nedskärningar. Den dåliga ekonomin gör
            sig påmind i snart sagt varje polisdistrikt, men slår hårdast
            på landsbygden där bristerna är som störst. De resurser som anslås
            till polisorganisationen är inte tillräckliga. Det är dessutom
            anmärkningsvärt att regeringen redan öronmärkt en stor del av
            resurstillskotten i budgetpropositionen. Polisen, såsom = självständig
            myndighet, borde tillåtas att själv avgöra hur resurserna skall
            användas. Polisväsendet behöver en konsekvent, stabil resursökning
            över tid. Det är inte rimligt att regeringen driver väsentliga
            samhällsfunktioner genom att låna av framtida anslag, vilket blir
            en konsekvens av framlagt förslag. Denna invändning gäller för
            övrigt samtliga anslagsområden inom utgiftsområdet där anslagskrediten
            måste utnyttjas för att verksamheten skall kunna bedrivas på ett
            godtagbart sätt. Regeringen borde satsa på substantiella resursökningar,
            samt ett målmedvetet arbete för att effektivisera och renodla
            de rättsvårdande myndigheternas verksamhet. Regeringen har i årets
            budgetproposition tilldelat polisen ytterligare 100 miljoner kronor
            för 2005. Från detta tillskott förs 62 miljoner kronor till anskaffandet
            av ett nytt radiokommunikationssystem över till utgiftsområde
            7:6 Gemensam radiokommunikation för skydd och säkerhet. Sammanlagda
            överföringar uppgår till till nästan 85 miljoner kronor, vilket
            medför att resurstillskottet för polisen för 2005 i praktiken
            uteblir. För att möta kraven på en effektiv brottsbekämpning och
            brottsförebyggande arbete krävs att de poliser som utbildas anställs.
            Det anser även regeringen men anslår inte nya medel för att klara
            detta. Vi menar att de nya polistjänster som kan bli möjliga inte
            ska förverkligas genom att civilanställd personal avvecklas. Tvärtom
            behöver polisen ökade möjligheter att anställa såväl poliser som
            annan kompetens. Vi är allvarligt bekymrade över bristen på polisiär
            närvaro på många håll. Indragningen av personal från glesbygden
            måste stoppas och den forcerade nedläggningen av polisstationer
            skall upphöra. Polisens förebyggande arbete och möjligheterna
            att utreda vardagliga brott som berör medborgarna direkt förutsätter
            att organisationen har viss lokal förankring och kompetens. Härvid
            skall dock lämnas öppet för nya former för polisnärvaro. Med den
            snabba centraliseringen som sker av organisationen och nödvändig
            specialisering finns risk för att många brott inte beivras. Den
            grova och organiserade brottsligheten kräver särskild kompetens
            och kraft men ett rättssamhälle måste också ha förmåga att hålla
            de s.k. mängdbrotten nere. Det behövs också
          </p>
          <pb facs="riksdagen-motions-pdf/data/200405/mot_200405_Ju_454/mot_200405_Ju_454-0003.pdf"/>
          <p xml:id="i-RfkEUbvNNLaGTnGkRmWwyN">
            ett bättre rustat polisväsende med bred kompetens samt uppdaterad
            metodutveckling och teknik. Utbildningen måste reformeras och
            möjlighet till vidareutbildning ges. Nya personalgrupper skall
            rekryteras för att frigöra uniformerad personal till yttre tjänst
            bland allmänheten. Därför föreslår vi, utöver regeringens förslag,
            att polisväsendets ekonomiska ram höjs med 700 miljoner kronor
            år 2004, med 700 miljoner kronor år 2005 och med 700 miljoner
            kronor år 2006.
          </p>
          <p xml:id="i-GLR6hNAHX7hTnsMf57EW7P">
            Säkerhetspolisen
          </p>
          <p xml:id="i-KYp8Z2EDsg6JA99p2V3J3B">
            Säkerhetspolisens organisation och ansvarsfördelningen inom den
            centrala polisen är under översyn. Det finns en rad utmaningar
            som måste bemötas, däribland inte minst behovet av att förstärka
            personskyddet. Regeringens tillskott i denna del är således välkommet.
            Emellertid måste även Säkerhetspolisens övriga ansvarsområden
            utvecklas. Dagens hotbild kräver en utveckling av underrättelsearbetet
            och det operativa internationella arbetet. Vi föreslår därför
            att anslaget tillförs tio miljoner kronor utöver vad regeringen
            föreslagit för vart och ett av åren under den kommande budgetperioden.
          </p>
          <p xml:id="i-6thyN8JFbW2d6UiHKVPNfW">
            Åklagarväsendet
          </p>
          <p xml:id="i-LLLDkXXF9Y2Vx3MJzFzgDN">
            En satsning på rättsväsendet kan inte inskränkas till en satsning
            på enbart ett led i rättskedjan, eftersom länkarna är avhängiga
            varandra. Den ena myndighetens arbete ligger till grund för och
            kompletterar den andras. Särskilt tydligt är detta avseende sambandet
            mellan polis och åklagare. Åklagarna och polisen har den gemensamma
            uppgiften att svara för samhällets brottsbekämpning. Genom deras
            arbete grundläggs förverkligandet av den kriminalpolitiska satsningen.
            Polisen bedriver den utredande och klargörande delen av förundersökningen,
            som genom åklagarens försorg i förlängningen skall leda till en
            lagföring. Det är förvånande att regeringen inte heller i årets
            budget visar någon större förståelse för åklagarnas resursbehov.
            Åklagarna arbetar redan i dag under mycket hög arbetsbelastning,
            vilket leder till höga sjuktal och svårigheter med att hinna med
            arbetsbördan. Så kallade mängdbrott skrivs ofta av för att minska
            balanserna, vilket i förlängningen drabbar det enskilda brottsoffret
            och sänder signalen att brott lönar sig. Risken för ökade balanser
            och att antalet ouppklarade ärenden kommer att växa om inte ytterligare
            resurser tillförs kvarstår. Förutom behov av personalförstärkningar
            har åklagarna även behov av att kontinuerlig kompetensutveckling
            samt utbildning i och användande av moderna tekniska hjälpmedel.
            Detta kräver resurser och tid. För att åklagarna skall kunna fullgöra
            sina uppgifter och på ett rättssäkert sätt bidra till att antalet
            uppklarade brott ökar måste åklagarorganisationen tillföras mer
            resurser. Detta inte minst då åklagarorganisationen står inför
            en större organisationsförändring som träder i kraft vid årsskiftet,
            vilket sannolikt
          </p>
          <p xml:id="i-MULqbuRqUzqnw2G7nY45KJ">
            2004/05:Ju454
          </p>
          <pb facs="riksdagen-motions-pdf/data/200405/mot_200405_Ju_454/mot_200405_Ju_454-0004.pdf"/>
          <p xml:id="i-EzaoNesxQDJigsea1mAik8">
            2004/05:Ju454
          </p>
          <p xml:id="i-NyunDtApL3K1xLmyKgkJMu">
            kommer att medföra vissa ökade övergångskostnader. Vi föreslår
            därför att anslaget höjs med 50 miljoner kronor för vart och ett
            av budgetåren under den kommande perioden.
          </p>
          <p xml:id="i-ALeXfamw65Kmbhp9vq2kgk">
            Ekobrottsmyndigheten
          </p>
          <p xml:id="i-Wd4XALWTLV1V7CGq2ESwnU">
            Den ekonomiska brottsligheten blir allt mer kvalificerad och
            ingår inte sällan som ett led i annan brottslighet. Det ställer
            höga krav på den organisation som skall utreda och bekämpa brottsligheten.
            Ekobrottsmyndighetens (EBM) organisation har varit utsatt för
            kritik och det är nödvändigt att myndighetens resultat fortsätter
            att förbättras framför allt för att allmänhetens förtroende för
            EBM inte skall urholkas. Organisationen skall regelbundet vara
            föremål för översyn. För att säkerställa hög kvalitet i utredningsarbetet
            och öka förutsättningarna för framgång i domstol behövs det bland
            annat fler ekobrottsutredare och mer specialistkompetens, i synnerhet
            inom IT-frågor. Det bör finnas en speciell ekobrottsutbildning
            inom Polishögskolan och ekobrottslighet bör ges större utrymme
            inom den ordinarie juristutbildningen. Vidare måste det finnas
            möjligheter att hyra in särskild spetskompetens som myndigheten
            kan behöva vid särskilt kvalificerad brottslighet. Mot bakgrund
            av detta ställer vi oss bakom de av regeringen föreslagna anslagen
            till EBM.
          </p>
          <p xml:id="i-AytpoCvSN1AZo71WRq3QRk">
            Domstolsväsendet
          </p>
          <p xml:id="i-MaEv5JboREaeTuEb2mxZkD">
            Domstolarnas verksamhet är lagreglerad, vilket innebär att domstolarna
            själva inte har möjlighet att styra över vare sig måltilldelning
            eller arbetsformer. Det innebär att domstolarna måste förses med
            de resurser som krävs för att upprätthålla reglerna för att nå
            upp till samhällets krav på deras verksamhet. Domstolarna är en
            förlängning av rättsväsendet såtillvida att deras måltillströmning
            påverkas av satsningar på polis- och åklagarväsende. Därför bör
            en satsning på rättsväsendet för att få effekter också inkludera
            en satsning på domstolsväsendet. Domstolsverket (DV) har varnat
            för att domstolarnas budget inte kommer att räcka under de närmaste
            åren. Många av domstolarna kommer på grund av budgetsituationen
            att tvingas till orealistiska sparkrav. Resultatet kommer att
            bli ytterligare belastning på de anställda och en minskad produktionsvolym.
            Personalens situation är redan ansträngd bl.a. med hänsyn till
            osäkerheten i reformarbetet. Rättssäkerhetskraven blir allt svårare
            att upprätthålla då sparkraven ökar samtidigt som måltillströmningen.
            Den pågående reformeringen av domstolsväsendet får inte göras
            till ett kostnadsbesparingsprojekt, utan bör baseras på en långsiktig
            vision av ett rättssäkert och tillgängligt domstolsväsende. Stor
            hänsyn bör tas till medborgarnas närhet till rättsväsendet. Personalförsörjningen
            inom domstolsväsendet måste säkras. Idag är arbetsförhållandena
            sådana att många unga domare väljer att lämna
          </p>
          <pb facs="riksdagen-motions-pdf/data/200405/mot_200405_Ju_454/mot_200405_Ju_454-0005.pdf"/>
          <p xml:id="i-RgF5qgUsqY4Lrf5NBfuYUx">
            domstolsväsendet till förmån för åklagarväsendet, advokatbyråer
            m.m. Av dem som anställts vid Åklagarmyndigheten i Stockholm under
            2004 kommer en fjärdedel från domstolsväsendet. En stor brist
            i sammanhanget är att domstolsväsendet saknar attraktiva fortbildningsalternativ,
            varför resurser måste tillskjutas för att möjliggöra bra utbildningsmöjligheter.
            Säkerheten vid landets domstolar måste höjas. Det kan befaras
            att det endast är en tidsfråga innan ovälkomna händelser kommer
            att inträffa, såsom fritagningar och hämndaktioner. Härvid måste
            läggas stor vikt vid vittnens och målsägandens utsatta situation.
            Frågan om domstolarnas skalskydd bör uppmärksammas. Nämndemännen
            fyller en viktig funktion i våra domstolar. Ersättningen till
            nämndemännen har inte höjts på femton år. En höjning av ersättningen
            är nödvändig för att säkerställa fortsatt rekrytering till nämndemannauppdragen.
            Vi föreslår att domstolsväsendet därför, utöver regeringens resursökning,
            förstärks med ytterligare 200 miljoner kronor per år för varje
            år under den kommande budgetperioden. En del av medlen är en följd
            av att vi vill överföra Arbetsdomstolens verksamhet till det allmänna
            domstolsväsendet.
          </p>
          <p xml:id="i-RxyQfJ6SefUowxMQgLQb6z">
            Kriminalvården
          </p>
          <p xml:id="i-4boF4AEE6cvS5tuCv1USDN">
            En stram kriminalpolitik som inriktas på att motverka brott och
            ge brottsoffren upprättelse står inte i motsats till att låta
            en fängelsevistelse användas för att rehabilitera eller behandla
            missbrukande intagna eller intagna med en speciell problematik.
            Tvärtom innebär en effektiv kriminalpolitik också en human kriminalvård
            — det vill säga en kriminalvård med ett tydligt och fungerande
            innehåll. Kriminalvården konfronteras med en rad problem. Det
            råder överbeläggning på anstalterna, vilket ger eko i hela systemet,
            ända till häktesnivå. Platsbristen på fängelserna är mycket allvarlig.
            Anhållna och häktade får inte plats därför att frihetsberövade
            som inte kunnat påbörja sin verkställighetstid sitter fast i ett
            överbelastat system. På många anstalter ligger beläggningen på
            över 100 procent. För att systemet skall fungera bör beläggningen
            inte överstiga 90 procent. De intagnas vård blir eftersatt och
            deras rättigheter och behov kan inte tillgodoses. Den höga beläggningen
            och de hårda besparingskraven har lett till oro och i förlängningen
            upplopp och rymningar, vilket tydliggjorts under 2004. Antalet
            platser på häkten och anstalter måste således öka. Det är en grundläggande
            förutsättning för att kriminalvården skall ha en chans att förbättras
            och utvecklas från ren förvaring till effektiv vård. En utvecklad
            programverksamhet för de intagna och kraven på en bättre farlighetsbedömning
            = kräver omfattande = utbildningsinsatser = för kriminalvårdens
            personal. Vi anser att man i högre utsträckning bör öppna för
            fler utomstående utförare. Genom att handla upp extern kompetens
            bör det vara möjligt för kriminalvården att förbättra och utveckla
            verksamheten samtidigt som kostnaderna pressas. Huvudmannen för
            viss verksamhet bör
          </p>
          <p xml:id="i-VKEZbXfuo2yTWfuToTfzz6">
            2004/05:Ju454
          </p>
          <pb facs="riksdagen-motions-pdf/data/200405/mot_200405_Ju_454/mot_200405_Ju_454-0006.pdf"/>
          <p xml:id="i-E7hYjb4izyMbeoJQnt6qqN">
            2004/05:Ju454
          </p>
          <p xml:id="i-73Bpvkv7m1yVesZqu1d6iw">
            vara av underordnad betydelse. Tvärtom skall innehåll, resultat
            och kostnadseffektvitet styra kriminalvårdens verksamhet. Många
            intagna saknar individuella behandlingsplaner. Mer än hälften
            av de intagna klassas som narkotikamissbrukare, vilket förhindrar
            effektiv rehabilitering. Problemen leder till att säkerheten för
            såväl de intagna som för personalen äventyras, och att kriminalvårdens
            möjligheter att hjälpa de dömda till ett ändrat liv drastiskt
            minskar. Regeringen har ändrat uppfattning och delvis tillmötesgått
            de krav vi länge framfört om mer resurser till kriminalvården.
            Emellertid saknas en långsiktig strategi för hur kriminalvården
            skall fungera i framtiden. Det saknas bl.a. visioner om hur personalsituationen
            skall förbättras. Personalens situation är mycket ansträngd, vilket
            går ut över verksamheten. Mot bakgrund av detta ställer vi oss
            bakom de av regeringen föreslagna anslagen till kriminalvården.
            Inom ramen för vår övriga kriminalpolitik föreslår vi en frihetsberövande
            ungdomspåföljd på speciellt inrättade kriminalvårdshem, i stället
            för att Statens institutionsstyrelse (SiS) skall hantera detta.
            I konsekvens med detta tillför vi kriminalvården ytterligare 151
            miljoner kronor vart och ett av åren under den kommande budgetperioden.
          </p>
          <p xml:id="i-L6YtTkDrjSk739zj48zhRj">
            Brottsförebyggande rådet
          </p>
          <p xml:id="i-NuEmTBKDu1rotyXaeU5V8j">
            Brottsförebyggande rådet (BRÅ) skall fungera som kunskapscentrum
            i kampen mot brottsligheten. BRÅ:s viktigaste uppgifter har sedan
            starten varit att kartlägga orsakerna till brottsutvecklingen
            och bidra med kunskaper om verkningsfulla åtgärder mot brott.
            Åsikterna på detta område är många och forskningen spretar märkbart
            både vad avser metod och resultat. Genom regleringsbrev ger regeringen
            direktiv för verksamhetsinriktningen och utifrån detta initierar
            BRÅ sina projekt. BRÅ är ett stabsorgan till regeringen och det
            är därmed naturligt att myndighetens verksamhet är starkt styrd
            av regeringen. BRÅ:s integritet och oberoende har blivit kraftigt
            ifrågasatt, både såvitt avser interna processer som forskningens
            kvalitet. Med tanke på BRÅ:s ställning som expertorgan under regeringen
            och utförare av lejonparten av den kriminalpolitiska forskningen
            i Sverige är anklagelserna utomordentligt oroande.
          </p>
          <p xml:id="i-QJMcF9qDq9iJsjDf1WCZ3J">
            Med tanke på vikten av en objektiv, kvalitetssäkrad och gedigen
            forskning inom det kriminalpolitiska området förordar vi en tydligare
            akademisk frihet och ett bredare perspektiv. Vi vill mobilisera
            fler akademiska discipliner inom brottsforskningen och separera
            den opinionsbildande verksamheten från den forskande och utvärderande.
            Vi föreslår att anslaget till BRÅ minskas med sammanlagt 10 miljoner
            kronor för varje år under den kommande budgetperioden.
          </p>
          <pb facs="riksdagen-motions-pdf/data/200405/mot_200405_Ju_454/mot_200405_Ju_454-0007.pdf"/>
          <p xml:id="i-UnqX9a9Zg2q5xL7VVh7Rre">
            Rättsmedicinalverket
          </p>
          <p xml:id="i-Tbd3uFv77S4wTS1QY774CW">
            Rättsmedicinalverket (RMV) utgör en viktig del i det brottsutredande
            arbetet och det är önskvärt att RMV i högre grad ges tillfälle
            att genomföra rättsmedicinska undersökningar och lämna utlåtanden.
            Det finns idag endast 17 helårsarbetande rättsläkare i hela landet.
            I dag utfärdas de flesta rättsintyg av behandlande läkare på akutmottagningar.
            Många läkare har begränsad utbildning i rättsmedicin och det är
            tyvärr alltför vanligt att skador inte beskrivs på ett korrekt
            sätt eller i vissa fall över huvud taget nämns i intygen med risk
            för stora rättsförluster. Tillgängligheten på korrekta rättsmedicinska
            undersökningar och utlåtanden måste öka. Det stöd och den utbildning
            som RMV kan tillhandahålla måste således förbättras. En betydande
            del av RMV:s verksamhet är hänförlig till den rättspsykiatriska
            verksamheten. Rättspsykiatrin är ofta föremål för debatt och det
            är absolut nödvändigt att hög kompetens upprätthålls, bl.a. med
            hänsyn till allmänhetens förtroende för verksamheten. Vidare är
            det nödvändigt att forskningen på området kan bedrivas på ett
            ändamålsenligt och kvalitativt sätt. Vi tillför därför ytterligare
            10 miljoner kronor för vart och ett av åren under den kommande
            budgetperioden.
          </p>
          <p xml:id="i-PhzJrguL5qTHuwgVgL2WbG">
            Brottsoffermyndigheten och ersättning för skador på grund av
            brott
          </p>
          <p xml:id="i-Qbcjmc6NoVeVRDH2pfry1F">
            Brottsoffermyndigheten har som övergripande mål att främja brottsoffrens
            rättigheter, behov och intressen. Myndighetens kärnverksamhet
            är att besluta i ärenden om brottsskadeersättning, i frågor om
            Brottsofferfonden och att fungera som ett kunskapscentrum i frågor
            som rör brottsoffer. Myndighetens uppgifter har ökat och tillströmningen
            av ärenden likaså. En viktig del av myndighetens arbete är att
            informera om brottsoffers rätt till ersättning vid brott. Härvid
            kan brottsoffermyndigheten utgöra ett betydelsefullt stöd till
            målsägandebiträden och stödpersoner inte minst vad gäller utbildning,
            allt för att ge brottsoffret bästa och mesta möjlig hjälp. För
            att kunna fortsätta denna positiva utveckling och samtidigt utvidga
            stödet till de ideella organisationer och verksamheter, särskilt
            vittnesstödsverksamheten, som är engagerade i brottsofferfrågor
            ställer vi oss bakom de av regeringen föreslagna anslagen till
            Brottsoffermyndigheten. I dag gör brottsoffermyndigheten en självständig
            prövning av brottsskadeersättningens storlek oberoende av vad
            domstolen dömt ut i skadeståndsfrågan. Vi anser att brottsoffermyndigheten
            skall vara bunden av domstolens beslut i de fall en lagakraftvunnen
            dom föreligger. Domstolarna skall i högre grad bidra till praxis
            på skadeståndsområdet. I de fall den tilltalade har medgivit =
            ett skadeståndsbelopp skall dock brottsoffermyndigheten ges utrymme
            till en självständig prövning för att undvika missbruk av rätten
            till ersättning. För att klara av de högre utgifter som initialt
            kommer att uppstå tillför vi till utgiftsområde 4:11 Ersättning
            för
          </p>
          <p xml:id="i-K3nyqfw8oeyozmkRrMUgUR">
            2004/05:Ju454
          </p>
          <pb facs="riksdagen-motions-pdf/data/200405/mot_200405_Ju_454/mot_200405_Ju_454-0008.pdf"/>
          <p xml:id="i-ABBs7rpc1gfPgu1kEkp5Jf">
            2004/05:Ju454
          </p>
          <p xml:id="i-Rcd3zEzxvYtNYr7EwNKQge">
            skador på grund av brott ytterligare 5 miljoner kronor för vart
            och ett av åren under den kommande budgetperioden. Stockholm den
            4 oktober 2004
          </p>
          <p xml:id="i-3xNBJXKhG7LjmEQhVRkjnB">
            Beatrice Ask (m) Jeppe Johnsson (m) Cecilia Magnusson (m) Hillevi
            Engström (m) Bengt-Anders Johansson (m) Anita Sidén (m) Bertil
            Kjellberg (m)
          </p>
        </div>
      </div>
    </body>
  </text>
</TEI>
