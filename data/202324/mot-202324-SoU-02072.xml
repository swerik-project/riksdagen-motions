<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02072">
  <teiHeader>
    <fileDesc>
      <titleStmt>
        <title>Folkhälsan i fokus</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2072 av Carina Ståhl Herrstedt m.fl. (SD)</title>
          <idno type="rdwebb">HB022072</idno>
          <rs type="number">2072</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022072/text</ref>
          <ref type="dokument_url_html">https://data.riksdagen.se/dokument/HB022072</ref>
          <ref type="dokumentstatus_url_xml">https://data.riksdagen.se/dokumentstatus/HB022072</ref>
          <ref type="pdf">https://data.riksdagen.se/fil/BF6C8311-68E2-47FB-AAE0-06EAFD64C58C</ref>
          <ref type="docx">https://data.riksdagen.se/fil/81710743-0CC2-4704-AE0D-A763DF6880A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Vk3BD1VwPAAm9tVnGHJL8B</idno>
            <name>Mona Olin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3cL8JrFJegnFM62N1bhq2P" type="signed"/>
        <correspContext corresp="i-3cL8JrFJegnFM62N1bhq2P">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-2HFQhchqUWZTJKFYz4PjBu"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-Vk3BD1VwPAAm9tVnGHJL8B"/>
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-Y7ySYGNz3M3CD3BnMQUWUt" type="submitted">
          <date when="2023-10-05"/>
          <time when="11:20:44"/>
        </correspAction>
        <correspAction xml:id="i-FXgfv6BGhU9QdjLnF8sSmn" type="reviewed">
          <date when="2023-10-05"/>
          <time when="12:07:30"/>
        </correspAction>
        <correspAction xml:id="i-KLi4bxEhJrKfp7uWeGLmHY" type="referred">
          <date when="2023-10-17"/>
        </correspAction>
        <correspAction xml:id="i-DHHGqgmqeLEALvdMRKLXbP" type="assigned">
          <date when="2024-04-17"/>
          <time when="16:12:55"/>
        </correspAction>
        <correspContext corresp="i-DHHGqgmqeLEALvdMRKLXbP">
          <ref type="assignedTo">Socialutskottet</ref>
        </correspContext>
        <correspAction xml:id="i-BWat4K1N4QyTywPxXxQtnY" type="behandlas_i"/>
        <correspContext corresp="i-BWat4K1N4QyTywPxXxQtnY">
          <ref type="uppgift">2023/24:SoU11</ref>
          <ref type="ref_dok_id">HB01SoU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU11</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6KWcKkCX4kbuu8S1NQzddL" type="behandlas_i"/>
        <correspContext corresp="i-6KWcKkCX4kbuu8S1NQzddL">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UY7vngMp9C9Etyavboi5dL" type="behandlas_i"/>
        <correspContext corresp="i-UY7vngMp9C9Etyavboi5dL">
          <ref type="uppgift">2023/24:SoU20</ref>
          <ref type="ref_dok_id">HB01SoU20</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU20</ref>
          <ref type="ref_dok_titel">Äldreomsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K7g2WyNWoLkXyqrbQT3b55" type="behandlas_i"/>
        <correspContext corresp="i-K7g2WyNWoLkXyqrbQT3b55">
          <ref type="uppgift">2023/24:SoU21</ref>
          <ref type="ref_dok_id">HB01SoU21</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU21</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Juv2or1X9REGqqrVbAwvBQ" type="behandlas_i"/>
        <correspContext corresp="i-Juv2or1X9REGqqrVbAwvBQ">
          <ref type="uppgift">2023/24:UbU10</ref>
          <ref type="ref_dok_id">HB01UbU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU10</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VPNuBohKWy1XgnK5jEp9yJ" type="motHeader">
        <div xml:id="i-XkxoVwmnbfrQ7BAeV6vXwA" type="motTitle">
          Motion till riksdagen 2023/24:2072 av Carina Ståhl Herrstedt
          m.fl. (SD) Folkhälsan i fokus
        </div>
      </div>
      <div xml:id="i-NBxpUbLxsdoyccYys8SUAU" type="motBody">
        <div xml:id="i-RkvrSQ9gDj6puWmfY9cED" type="motProposal" subtype="förslag">
          <head xml:id="i-VeQwVtjuGYTsCWcALKXB6C">
            Förslag till riksdagsbeslut
          </head>
          <list xml:id="i-NGCDwC8qZQY1XoFaL5HjJw">
            <item xml:id="i-MX4JTvvVrBCP45YCbF7hMV" sortKey="Yrkande 1">
              Riksdagen ställer sig bakom det som anförs i motionen om att
              regeringen bör ta fram en handlingsplan för matvanor och fysisk
              aktivitet för både barn och vuxna och tillkännager detta för regeringen.
            </item>
          </list>
          <list xml:id="i-6ZfVLqbueHy31RpXtk2GnC">
            <item xml:id="i-GMcuQe2RsHhNgTvs84hpbr" sortKey="Yrkande 2">
              Riksdagen ställer sig bakom det som anförs i motionen om att
              regeringen bör arbeta för att uppmuntra människor att äta hälsosammare,
              röra sig mer samt minska användningen av alkohol, droger och tobak
              och tillkännager detta för regeringen.
            </item>
          </list>
          <list xml:id="i-StV91RL4Bgx1qeKf2nfuE1">
            <item xml:id="i-RgFDPKQdraYecsQNuVNkN8" sortKey="Yrkande 3">
              Riksdagen ställer sig bakom det som anförs i motionen om ett
              kvalitetssäkrat folkhälsoarbete och tillkännager detta för regeringen.
            </item>
          </list>
          <list xml:id="i-DGLjXMGRM7ipqpcogxA4VD">
            <item xml:id="i-8RMGYLoqMTnwt2wS5nWZxd" sortKey="Yrkande 4">
              Riksdagen ställer sig bakom det som anförs i motionen om att
              regeringen bör se över hur medier påverkar vår hälsa och undersöka
              särskilda åtgärder för att den negativa inverkan ska kunna hanteras
              mer effektivt och tillkännager detta för regeringen.
            </item>
          </list>
          <list xml:id="i-PszZZnkq7KFiemdE4dyiuW">
            <item xml:id="i-PotzGtA2UibqwhnH791wiS" sortKey="Yrkande 5">
              Riksdagen ställer sig bakom det som anförs i motionen om att
              regeringen bör se över lagstiftningen för en tuberkulosplan med
              tillhörande nödvändiga kontroller och tillkännager detta för regeringen.
            </item>
          </list>
          <list xml:id="i-CHTkKnCBVaUBzRmCX35YgG">
            <item xml:id="i-9wJsCpdtg1SiowbPeBfnNQ" sortKey="Yrkande 6">
              Riksdagen ställer sig bakom det som anförs i motionen om att
              regeringen bör överväga att införa obligatorisk hälsoundersökning
              för asylsökande och tillkännager detta för regeringen.
            </item>
          </list>
          <list xml:id="i-R5YckVwB42eaTJLexcoewg">
            <item xml:id="i-Ed4pgHvD49NRJAiN99Hu8h" sortKey="Yrkande 7">
              Riksdagen ställer sig bakom det som anförs i motionen om att
              främja åtgärder som bryter ofrivillig ensamhet och tillkännager
              detta för regeringen.
            </item>
          </list>
          <list xml:id="i-Vb5yGdToc4Xxt1esJagHhq">
            <item xml:id="i-FVhCM7g8rprB2MdVSK24KY" sortKey="Yrkande 8">
              Riksdagen ställer sig bakom det som anförs i motionen om att
              regeringen i sitt arbete bör sträva efter en stärkt sexualundervisning
              i skolan och tillkännager detta för regeringen.
            </item>
          </list>
          <list xml:id="i-MQfUiJv5tYEmVQw74fjQ8b">
            <item xml:id="i-FQg16Y6bJv11P9GbJ6kxis" sortKey="Yrkande 9">
              Riksdagen ställer sig bakom det som anförs i motionen om att
              klassa diagnosen sex- och kärleksberoende som en beroendesjukdom
              och tillkännager detta för regeringen.
            </item>
          </list>
        </div>
        <div xml:id="i-QpZLxDhBCfnq8onGosfPjY" type="motContent">
          <head xml:id="i-T1RjbWTeB5jyNGEEJJXBPg" type="h1">
            Motivering
          </head>
          <p xml:id="i-NRxeuRR3HZiPJpE7Y3k9VC">
            Folkhälsan är ett brett politiskt ämne som handlar om vår samlade
            hälsa som befolkning eller som en större grupp människor. Det
            innebär i grunden att vi strävar efter ett väl­mående samhälle.
            Har vi ett fungerande folkhälsoarbete så syns det tydligt i mätningar
            av medellivslängd, självupplevd livskvalitet, förekomst av olika
            sjukdomar och/eller dödlighet vid till exempel barnafödande –
            likaså ser vi tydligt om det inte fungerar.
          </p>
          <p xml:id="i-5RkdVXB32TXXJ5TUrbgTuk">
            I folkhälsoperspektivet spelar mycket roll: välmående och hälsosamma
            barn, en aktiv vardag, ett friluftsliv i hela landet och en hälsosam
            och sund fysisk och psykisk hälsa bland både barn och unga. Sverigedemokraterna
            menar att det är viktigt att man skyndsamt och på ett effektivt
            sätt uppmuntrar människor att äta hälsosammare, röra sig mer och
            minska användning av alkohol, droger och tobak.
          </p>
          <p xml:id="i-SUpEYrWDoNKh7FD762xa2r">
            Folkhälsopolitikens syfte är att stödja den enskilde i att göra
            hälsosamma val, och genom att tidigt upptäcka och personanpassa
            behandlingsupplägg kan många folkhälso­problem förebyggas. En
            fortsatt restriktiv alkoholpolitik och ett förebyggande arbete
            i frågor om skadlig tobaksanvändning och olika typer av missbruk
            eller i andra samman­hang ohälsosamma vanor är i detta sammanhang
            viktigt.
          </p>
          <head xml:id="i-9ioeW6UwniH4KkGCajgim7" type="h2">
            En handlingsplan för att motverka ohälsa bland barn och unga
          </head>
          <p xml:id="i-9oD3V12xwd6WTBFDHajp5T">
            Sedan 90-talet har obesitas hos barn femdubblats och enligt PEP-rapporten
            2022 framkommer att endast 4 procent av barn och unga idag har
            en hälsosam livsstil. Detta är oroväckande, framförallt för den
            enskilda individens framtida hälsa, men också för folkhälsan i
            stort. 2019 presenterade Världshälsoorganisationen WHO en rapport
            som visade att 80 procent av ungdomarna rör sig för lite. Rapporten
            byggde på en stor studie som genomförts i 146 länder, där 1,6
            miljoner ungdomar mellan 11 och 17 år fått svara på frågor om
            hur mycket de rör på sig. Ungdomar bör röra på sig minst en timme
            om dagen, och då handlar det inte bara om idrott och sport, utan
            också om hushållssysslor och att gå till och från till exempel
            skolan.
          </p>
          <p xml:id="i-ABMnoDWXniYpRsChALoY5L">
            En stillasittande livsstil ger många negativa effekter på barnets
            muskler, bentäthet, hjärta, motorik, balans, BMI, sömnkvalitet
            och koncentrationsförmåga. Alla delar av samhället behöver mobiliseras
            för att bidra till en mer positiv utveckling. Det kan handla om
            mer fysisk aktivitet på schemat, säkrare gång- och cykelvägar
            och fler platser där unga kan leka. Sverigedemokraterna ser även
            att föräldrarna behöver engagera sig mer i barnens fysiska aktivitetsnivå
            och vi anser att regeringen bör ta fram en handlings­plan för
            matvanor och fysisk aktivitet för att på riktigt kunna förebygga
            ohälsa hos både barn och ungdomar.
          </p>
          <head xml:id="i-2wPQ5xstVfPuTiCoMeA8fc" type="h2">
            Ett stärkt folkhälsoarbete med fokus på hälsosamma vanor
          </head>
          <p xml:id="i-NYSEErtXeBjksjaQZDMyV2">
            Det finns flera förebyggande metoder inom ANDTS-området (alkohol,
            narkotika, doping, tobak och nikotin samt spel om pengar), som
            har utvecklats och visat sig vara framgångsrika. Dessa och andra
            evidensbaserade metoder måste göras mer tillgängliga nationellt,
            för att kvalitetssäkra det förebyggande folkhälsoarbetet. Projekt
            som har beprövats och visat på goda folkhälsoeffekter och förebyggande
            effekter måste förvaltas och implementeras.
          </p>
          <p xml:id="i-FhK5ssmYWEhgUkma9ZA5Ln">
            Att förebygga ohälsa och sjukdom är en av de mest lönsamma investeringar
            ett samhälle kan göra för sina medborgare. Effektiva preventiva
            insatser kan leda till stora kostnadsbesparingar. Hela samhället
            kommer framöver att behöva rikta mycket större uppmärksamhet mot
            människors livsstil och levnadsvanor. Genom motion och nyttig
            kost kan man hjälpa till att ge sitt immunförsvar bästa möjliga
            förutsättningar att minska risken att bli svårt sjuk. Regeringen
            behöver därför skyndsamt utreda hur man på ett effektivt sätt
            kan uppmuntra människor att äta hälsosammare, röra sig mer samt
            minska användning av alkohol, droger och tobak.
          </p>
          <head xml:id="i-WCqccHuU9kYKi1md9Qwbmf" type="h2">
            Ett kvalitetssäkrat folkhälsoarbete
          </head>
          <p xml:id="i-JmWFJ6sJynZqMmQV4jjNHg">
            Sverigedemokraterna anser att Folkhälsomyndighetens uppdrag att
            samordna det före­byggande folkhälsopolitiska arbetet bör följas
            upp i bättre utsträckning. Vidare anser vi att evidens­baserade
            metoder och projekt inom folkhälsoområdet måste tillgängliggöras
            nationellt för att kvalitetssäkra det förebyggande folkhälsoarbetet.
            Det civila samhället är en viktig och bärande aktör inom detta
            arbete.
          </p>
          <head xml:id="i-UibAvGkDdhrUoqzcFcSP39" type="h2">
            Sociala medier
          </head>
          <p xml:id="i-74LYoXMPPGpbXuBkCgdiC4">
            Vi lägger allt mer tid på sociala medier. Genom avancerade algoritmer
            och förståelse för psykologi kan de sociala medieföretagen få
            oss att spendera mer tid på deras tjänster än vi avser och de
            kan på så vis få ett stort inflytande över vilken information
            vi tar del av. Förmågan att göra detta är en förutsättning för
            bolagens riktade reklamfinansiering och utgör således en grund
            i många av dessa företags affärsmodeller. Företagens mål­sättningar
            är att få konsumenterna att spendera så mycket tid som möjligt
            på plattform­arna. I takt med att dessa tjänster blir bättre och
            bättre kan det i vissa fall leda till att konsumenterna blir beroende
            av tjänsterna genom samma mekanismer som en person kan bli beroende
            av, till exempel lotterier och vadslagning.
          </p>
          <p xml:id="i-7Rz3rtGNZQ13XdP2WNF3n4">
            Samtidigt framkommer det forskningsrön som ser en korrelation
            mellan psykisk ohälsa och spenderad tid på sociala medier. Socialstyrelsen
            har rapporterat om att psykisk ohälsa hos barn i åldern 10–17
            år har ökat med över 100 procent på tio år. Forskning visar dessutom
            att ju fler timmar vi spenderar framför en skärm, desto större
            risk för depression, ångest och självmordstankar. Inte minst bland
            unga människor. Även om dessa samband ännu inte är helt klarlagda
            finns det skäl att studera och se över hur sociala medier påverkar
            vår hälsa, och om de kan konstrueras så att denna eventuella påverkan
            upphör. Sverigedemokraterna anser att regeringen bör se över hur
            medier påverkar vår hälsa och undersöka särskilda åtgärder för
            att motverka detta.
          </p>
          <head xml:id="i-5FsMYoYSy9157UtKeXqfZp" type="h2">
            Handlingsplan mot tuberkulos
          </head>
          <p xml:id="i-BDAmi3ngJTyuZkEnXTfSch">
            För inte så länge sedan kunde vi skryta med att Sverige var ett
            land fritt från tuberkulos (tbc). Så är det dessvärre inte längre.
            Sakta men säkert har tbc-fall uppstått som en följd av att människor
            flyttat till Sverige från framför allt fattigare delar av världen
            där tuberkulos är mer vanligt förekommande. Trots detta faktum
            saknas idag kontroller, och när så sker och smitta upptäcks krävs
            också handling. Faktum är att vi idag har nått en punkt där läget
            är så allvarligt att Världshälsoorganisationen (WHO) aktivt uppmanar
            Sverige att ta fram en nationell krisplan för att bekämpa sjukdomens
            spridning. Normalt sett brukar WHO rikta in sig på de länder som
            klassas som högincidentländer men nu inkluderas också Sverige
            eftersom vi inte bara har bristande kontroll av de som väljer
            att flytta till Sverige, utan även har en stor invandring till
            Sverige från länder där smittan är mer utbredd.
          </p>
          <head xml:id="i-YDmyWPjUf3xjC3KfDgZbJt" type="h2">
            Obligatorisk hälsoundersökning för asylsökande
          </head>
          <p xml:id="i-Rz8gVCAACXsNpokJpGK7Zw">
            Eftersom det finns stora globala skillnader avseende kvalitet
            på sjukvård och förekomst av sjukdomar anser Sverigedemokraterna
            att regeringen bör införa obligatoriska hälso­undersökningar av
            alla som söker asyl i landet, i de fall detta inte är uppenbart
            obehövligt. Av folkhälsoskäl är det viktigt att smittsamma sjukdomar
            som utrotats inte återinförs, samtidigt som det är viktigt för
            den asylsökande att sjukdomar upptäcks och behandlas så skyndsamt
            som möjligt. Detta innebär dels ett minskat lidande för den enskilde,
            dels stora besparingar för det svenska samhället eftersom eventuella
            hälsoproblem kan identifieras och behandlas i ett tidigt stadium.
          </p>
          <head xml:id="i-QmFnAMNSYcAZ3vJDZ1FKa4" type="h2">
            Ofrivillig ensamhet
          </head>
          <p xml:id="i-TcDbKUkU4ibC9uNzBYoX6N">
            De allra flesta upplever ensamhet någon gång i livet. Forskning
            visar att omkring var tjugonde svensk känner sig ensam, vilket
            gör ofrivillig ensamhet till ett samhälls­problem. Detta har förvärrats
            i samband med coronapandemin när bl.a. äldre personer, som räknas
            som en riskgrupp, har isolerat sig för att undvika smitta. Den
            som väljer att vara själv upplever sällan samma problem som den
            som är ofrivilligt ensam. Det är den ofrivilliga ensamheten som
            leder till störst lidande och hälsoproblem.
          </p>
          <p xml:id="i-9zG1mNbi9FmA6wXNa7RDWa">
            Ofrivillig ensamhet påverkar kroppen på liknande sätt som när
            vi blir utsatta för fara, och nivåerna av stresshormon ökar. Forskning
            visar att ofrivillig ensamhet är lika farligt som att röka 15
            cigaretter om dagen eller som stillasittande och ohälsosam övervikt.
          </p>
          <p xml:id="i-FMH235yKS88A6LcaARRDq">
            Nedstämdhet och ångest är exempel på psykiska symtom på ensamhet,
            och ensam­heten kan därför förväxlas med depression. Det kan kännas
            lättare och mer socialt accepterat att säga att man är deprimerad
            än att erkänna för sig själv och för andra att man är ensam. Stigmat
            som fortfarande finns kring ensamhet leder dessutom till en negativ
            spiral då vi skäms över vår ensamhet och därför drar oss undan
            från sociala sammanhang, vilket gör att vi känner oss ännu mer
            ensamma.
          </p>
          <head xml:id="i-3kETVfZJTbP8M4E1R5vJWr" type="h2">
            Stärkt och förbättrad sexualundervisning
          </head>
          <p xml:id="i-NG9DqqcKDFTvsuAdRjtSnR">
            Sexualundervisningen i skolan behöver stärkas. Alla elever har
            rätt till bra undervisning om sex och samlevnad. Det kräver utbildade
            lärare med rätt kompetens. Vi har även ungdomsmottagningar med
            sexualutbildad personal som också kan göras delaktiga i skolans
            sexualundervisning, tillsammans med skolsköterskor och lärare.
            Ungdomar och unga vuxna behöver få kunskap om preventivmedel och
            säkrare sex, men också om rätten till sin egen kropp och att våga
            säga nej till oönskade sexuella handlingar etc. Det är viktigt
            att skapa medvetenhet kring de risker för sexuellt överförbara
            sjukdomar som oskyddat sex och många partners är förknippade med.
            Därför måste familje- och preventivmedels­rådgivningen vara väl
            utbyggd och lättillgänglig i varje kommun, samt på ett bättre
            sätt ha inflytande på sexualundervisningen i skolan.
          </p>
          <p xml:id="i-QE5p4oTYPpuo9R3XUtzXTF">
            Vi ser idag hur det sexuella våldet går allt längre ner i åldrarna,
            och här menar vi att det förebyggande arbetet är alldeles avgörande.
            Redan inom sexualundervisningen behöver barn och unga lära sig
            vad som är rätt och fel. Unga flickor och pojkar behöver tidigt
            lära sig identifiera riskbeteende och olika typer av beteenden
            som klassas som våld eller sexuellt våld. I Brottsförebyggande
            rådets (Brå) rapport om våld i ungas parrelationer framkommer
            att våldet bland unga till viss del ser annorlunda ut än bland
            vuxna. Det gäller exempelvis kontrollerande beteende, tvång att
            skicka sexuella bilder, tjatsex och andra typer av kontrollerande
            beteenden. Sverigedemokraterna menar att regeringen i sitt arbete
            bör sträva efter en stärkt sexualundervisning i skolan för att
            unga tidigt ska lära sig att identifiera och uppmärksamma riskfaktorer
            – dels för egen del, dels för andra i omgivningen som kan vara
            utsatta.
          </p>
          <p xml:id="i-DSF14ttstyCJkxQxYc7iD5">
            Frågan om sexuellt våld lyfts särskilt av samarbetspartierna
            inom ramen för Tidö­avtalet där en stärkt vård för sexuellt våldsutsatta
            barn och vuxna är ett prioriterat område. Detta har Sverigedemokraterna,
            ihop med regeringspartierna, redan i mars 2023 påbörjat genom
            att uppdra åt Socialstyrelsen att genomföra insatser för att stödja
            en jämlik och kunskapsbaserad vård för personer som utsatts för
            sexuellt våld.
          </p>
          <head xml:id="i-XyH5Rcgt9EaMfnRSXiQK2E" type="h2">
            Vårdens bemötande av kvinnor
          </head>
          <p xml:id="i-6NPfA7GiyATZuwvKitPKVu">
            Det finns en rad olyckliga och samtida exempel på hur kvinnor
            tolkas till sin nackdel i den svenska vården. I en studie som
            genomfördes 2016 på ett sjukhus i Västra Götalandsregionen intervjuades
            700 patienter där de bland annat fick redogöra för sina smärtupplevelser.
            I studien framkom att kvinnor måste rapportera svårare smärta,
            kraftigare illamående och ett större psykiskt lidande än män för
            att detta skulle skrivas in i patientjournalen. Av studien redovisas
            även att kvinnor behövde skatta sin upplevda psykiska ohälsa över
            sex på en tiogradig skala för att det skulle bli dokumenterat
            i journalen. När det gäller män var drygt tre tillräckligt för
            dokumentation. I en rapport från Inspektionen för socialförsäkringen
            som presenterades 2016 påvisade man med ett underlag på 700 000
            läkarintyg att män fick längre sjukskrivningar än kvinnor för
            liknande åkommor.
          </p>
          <p xml:id="i-8tKcWGvPNYtmZm1oZ5vj3H">
            I september 2019 kom Sveriges Kommuner och Regioner (SKR) med
            en rapport som visade att kvinnor missgynnas inom flera vårdområden.
            Enligt de nationella riktlinjerna för hjärt-kärlsjukvård behandlas
            exempelvis kvinnor i lägre grad än män och får i lägre grad läkemedelsbehandling
            med påvisad nytta för sina besvär. Trots att behovet är lika stort
            får kvinnor inte implanterbar hjärtstimulerare tillsammans med
            pacemaker för hjärtsvikt i samma utsträckning som män.
          </p>
          <p xml:id="i-3mQNMLxJzenAUf7mAxcYUN">
            I Sverige får kvinnor med en typ av rubbningar i hjärtrytmen
            vänta i 15 år på rätt diagnos och tillhörande behandling, och
            män får vänta 6 år mindre på samma diagnos och behandling. Detta
            sker trots det faktum att kvinnor ofta har mer symptom som bland
            annat hjärtrusning, extra hjärtslag, andningssvårigheter och trötthet.
            Ett återkommande mönster är att kvinnor med medicinska besvär
            inte tas på lika stort allvar och besvären blir istället tolkade
            som psykiska problem. Av den anledningen menar Sverige­demo­kraterna
            att regeringen bör överväga en utredning för att granska orsakerna
            till den ojämställda vården mellan män och kvinnor i Sverige.
            Likaså bör nationella riktlinjer för en jämställd vård arbetas
            fram, och dessa bör sedan implementeras i vården. Vi ser behovet
            av en nationell handlingsplan för att stärka och förbättra bemötandet
            av kvinnor inom hälso- och sjukvården. Efter det att riktlinjer
            och handlingsplan implementerats är det viktigt med kontinuerlig
            uppföljning för att analysera och säkerställa att dessa ger önskvärd
            effekt.
          </p>
          <p xml:id="i-9oRzp7s8RerDE7JrasZZLk">
            Antalet smittade av tbc påverkas i stor utsträckning av resande
            och migrations­strömmar, och vi har lyckligtvis sett en minskning
            de senaste åren. Det är däremot fortfarande ett folkhälsoproblem
            som inte existerade i Sverige för ett antal år sedan. Att ta fram
            en nationell krisplan för att säkerställa tillgången till adekvat
            vård och hantering av tuberkulos i hela landet behövs därför.
            WHO påtalar i sin uppmaning regeringen att särskilt beakta vikten
            av en skärpt epidemiologisk övervakning. Vad de menar med detta
            är obligatoriska hälsoundersökningar av personer i riskgrupper
            samt uppföljande kontroller av personer som sedan tidigare konstaterats
            smittade för att säkerställa att påbörjad behandling slutförs.
            Ansvaret för att ta fram en nationell tuberkulosplan, organisera
            smittspårning, identifiera riskgrupper för sjukdomen och ta fram
            strategier för att nå dessa grupper faller idag på Folkhälsomyndigheten.
            Sverigedemokraterna anser att regeringen bör se över lagstiftning
            som möjliggör önskad tuberkulosplan samt nödvändiga kontroller.
          </p>
          <head xml:id="i-8CRoMuDWUdxCcix3RHHttC" type="h2">
            Klassa sex- och kärleksberoende som en beroendesjukdom
          </head>
          <p xml:id="i-D4tETd1kCW7HQ9JZ69F2Xn">
            En beroendesjukdom är en förvärvad, kronisk förändring av hjärnans
            belöningssystem där minnen av de upplevelser som orsakade beroendet
            är lagrade. I dag klassas beroende av cigaretter, alkohol, droger,
            tabletter samt spel som beroendesjukdom.
          </p>
          <p xml:id="i-3RN81pqDQeoteS67VDa7w3">
            Hjärnans belöningssystem är centralt vid beroendeutveckling.
            Förändringarna som sker i hjärnan vid ett beroende är i stort
            sett desamma oavsett om det är missbruk av en substans eller av
            ett beteende. Den som inte får utlopp för sitt beroende får ofta
            abstinens­besvär. Toleransnivån ökar och man behöver högre doser
            för att uppnå samma effekt. Det finns starka ärftliga riskfaktorer
            för att utveckla ett beroende. I dag är det oklart om hjärnan
            kan återhämta sig helt från en beroendesjukdom. Man vet att chansen
            till ett drog-/alkoholfritt liv ökar om man kan hålla sig drogfri/nykter
            i 5–7 år. Behandlingen består ofta av terapi och i vissa fall
            medicinering. En välkänd och beprövad behandling är 12-stegsprogrammet.
          </p>
          <p xml:id="i-MXZUZnaWceA1gUtEKS73Ph">
            I Sverige finns idag ett antal personer som lider av ett så kallat
            sex- och/eller kärleksberoende. För den som är kärleksberoende
            innehåller romantik och sexualitet och den närhet detta erbjuder
            många fallgropar, ångest och smärta. Kärleksberoende människor
            (både kvinnor och män) lever sina liv i en kaotisk och desperat
            värld av förtvivlan, alltid rädda för ensamhet eller för att bli
            övergivna. Med en ständig längtan söker den som är kärleksberoende
            ändlöst efter den nya intensiva ”kärleksupplevelsen”.
          </p>
          <p xml:id="i-GDef71fq1dxL76MVnZCALR">
            Relationer som har beroendet som grund karaktäriseras av ett
            ohälsosamt beroende­förhållande, skuld och utnyttjande.
          </p>
          <p xml:id="i-LV6dShUa49hQVhTSBM8jYY">
            En kärleksberoende person är känslomässigt övertygad om sin egen
            värdelöshet, dvs att man egentligen inte är värd att älskas. Därför
            använder man förförelse, kontroll, skuld och manipulation för
            att dra till sig och hålla fast vid romantiska partners. En del
            kärleksberoende människor lovar sig själva ibland att sluta, i
            förtvivlan över denna spiral av olyckliga affärer, trasiga relationer
            och sexuella förhållanden. Beteendet kan liknas vid de bulimiska
            och/eller anorektiska processer som finns med i matmissbruk.
          </p>
          <p xml:id="i-CQ2GZC7vK5DnTpVnYVA5RL">
            Människor som lider av sexberoende har förlorat sin förmåga att
            välja om de ska engagera sig i sexuella aktiviteter eller om de
            ska låta bli. En sexberoende person utvecklar en ohälsosam eller
            destruktiv relation till de sexuella aktiviteter och de sexuella
            upplevelser han eller hon ägnar sig åt. De sexuella aktiviteterna
            sker på bekostnad av honom eller henne själv. Samvete, värderingar,
            relationer och socialt sammanhang kommer till skada.
          </p>
          <p xml:id="i-NoVNGRNVNjmpAp5QLU8AGN">
            Som alla beroenden orsakar sexberoende en obalans i hjärnans
            belöningssystem. Den som är sexberoende sexualiserar olika känslor
            på ett ohälsosamt sätt och kan till exempel få sexuella impulser
            vid rädsla, smärta, ilska eller skam- eller skuldkänslor. Den
            sexberoende utvecklar ett självskadebeteende. Det som till en
            början kanske kändes lustfyllt, spännande och skönt sker efter
            hand på ett tvångsmässigt sätt.
          </p>
          <p xml:id="i-RhTMMEgdXrhZYfzakjUbMF">
            Alla former av sexuella uttryck som sker via internet är en stor
            industri. Internet innebär för många en virtuell gemenskap med
            ett överflöd av sexuella fantasier. Baksidan av detta voyeuristiska
            beteende är när man fastnar i ett mönster av att se men inte röra
            och inte går vidare i den relationella och sexuella dansen. När
            detta är extremt finns en anknytningsstörning i botten som gör
            att det är lättare att ”få det man behöver” via pornografi på
            internet än i verkliga livet.
          </p>
          <p xml:id="i-TN8uEhkgr8Zf8t74MsiZeZ">
            Pornografi på internet som företeelse innebär att man har tillgång
            till det man söker 24 timmar per dygn och 7 dagar per vecka i
            sitt eget hem. Den erbjuder också det man vill ha direkt. Vidare
            är användandet av internet anonymt. Man slipper gå ner till kiosken
            och handla pornografiskt material, eller utsätta sig för risken
            att bli igenkänd i något annat voyeuristiskt sammanhang. Man kan
            sitta hemma i trygghet och söka det man vill.
          </p>
          <p xml:id="i-V1r8kFN3qvsiQzc3dsLdKq">
            Som vid alla beroenden spelar dopamin en viktig roll. När man
            blir påverkad och njuter av en ”drog” frisätts stora mängder dopamin
            i hjärnans belöningssystem. Efter ett tag kommer man till en punkt
            där man måste öka dosen för att uppnå samma effekt. Beroendesystemet
            i hjärnan ”tröttnar”. En lösning på detta är att byta pornografisk
            riktning. Eftersom tillgängligheten och mångfalden gör detta möjligt
            på ett ögonblick är det lätt att fastna i en utdragen och förhöjd
            sexuell stimulering. Om man samtidigt upptäcker att detta fungerar
            för att hantera stress och/eller som flykt från olika känslor,
            finns goda möjlig­heter till skapande av ett beroende.
          </p>
          <p xml:id="i-MBiyuUaqPpE2kbW7EUGipk">
            Människor som fastnat i ett sexberoende på internet upplever
            ofta en snabbare eskalering av beroendet. De sexuella kickarna
            leder till att man tillbringar allt längre tid vid datorn, förflyttar
            sig snabbare in i mer extrema sexuella aktiviteter, tar större
            risker och tar större risker att bli avslöjad och allt detta i
            en allt mer accelererad takt. Arbete eller skola blir försummade
            på grund av att man suttit uppe natten innan. Sjukskriv­ningar
            och sen ankomst till arbetet eller skolan är vanligt.
          </p>
          <p xml:id="i-FxGa9zxYFKjyJG2J16vZ5W">
            Behandling av sex- och kärleksberoende är mycket kostsamt för
            den enskilde individen varför många väljer att inte söka hjälp
            utan istället fortsätter leva ett destruk­tivt liv, ett liv som
            om det vill sig illa kan resultera i att man försöker avsluta
            det i förtid. Genom att klassa sex- och kärleksberoende som en
            beroendesjukdom ges möjlighet för den enskilde att söka vård på
            lika villkor som en person som lider utav exempelvis spel‑, alkohol-
            eller narkotikaberoende. Något som inte bara skulle hjälpa den
            enskilde individen och dennes hälsa samt ge diagnosen ett erkännande
            utan som även kan rädda liv.
          </p>
        </div>
        <div xml:id="i-TaUjpnFqoqxn3FdiqdmWTD" type="signatureBlock">
          <list xml:id="i-7KnbrxPshB79HcJ98Z7Fkd">
            <item xml:id="i-2RDrXTvRS3MaUB2tEt97No" who="i-9P5NZaksQybZxn8tBxUxvh" type="signature">
              Carina Ståhl Herrstedt (SD)
            </item>
            <item xml:id="i-K59QJvNWvr3NbPCfmhbkrc" who="i-2HFQhchqUWZTJKFYz4PjBu" type="signature">
              Carita Boulwén (SD)
            </item>
            <item xml:id="i-5hQFEg7t8i7e3VwRW3Kat9" who="i-8fLDFKe7DukdiZtVTQStKM" type="signature">
              Angelica Lundberg (SD)
            </item>
            <item xml:id="i-3bAoog96xtgv2K2fXTF18p" who="i-Vk3BD1VwPAAm9tVnGHJL8B" type="signature">
              Mona Olin (SD)
            </item>
            <item xml:id="i-PSQ5oPdzrg19pMbkFbMNB4" who="i-EE6FRts3Vi6U8EPsiGPPgm" type="signature">
              Leonid Yurkovskiy (SD)
            </item>
            <item xml:id="i-H3WL2exUxi7mw5vfqnoX3C" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
