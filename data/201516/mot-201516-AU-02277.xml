<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-02277">
  <teiHeader>
    <fileDesc>
      <titleStmt>
        <title>Sänkta trösklar och fler vägar till det första jobbet</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2277 av Elisabeth Svantesson m.fl. (M)</title>
          <idno type="rdwebb">H3022277</idno>
          <rs type="number">2277</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3022277/text</ref>
          <ref type="dokument_url_html">http://data.riksdagen.se/dokument/H3022277</ref>
          <ref type="dokumentstatus_url_xml">http://data.riksdagen.se/dokumentstatus/H3022277</ref>
          <ref type="docx">http://data.riksdagen.se/fil/FD32D66B-13EA-499A-AC1D-EAA30E09DC5B</ref>
          <ref type="pdf">http://data.riksdagen.se/fil/5D706CDB-AF02-43F3-9D8F-23D159D63CF6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TX4XbGiaRx4H4u3YMo1twT</idno>
            <name>Christian Holm Barenfeld</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-P2Qeo7VM9UV2RSExyEhtHW</idno>
            <name>Jenny Petersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V3HYx2RKeopREaCxSCEoXa" type="signed"/>
        <correspContext corresp="i-V3HYx2RKeopREaCxSCEoXa">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-TX4XbGiaRx4H4u3YMo1twT"/>
          <note type="signatory" corresp="i-P2Qeo7VM9UV2RSExyEhtHW"/>
        </correspContext>
        <correspAction type="submitted" xml:id="i-PvztuBth49sYL8pS855ZAU">
          <date when="2015-10-06"/>
          <time when="12:39:42"/>
        </correspAction>
        <correspAction type="referred" xml:id="i-SzyvsTrpzZADCpYNDUGq8R">
          <date when="2015-10-13"/>
        </correspAction>
        <correspAction type="assigned" xml:id="i-WS4KK5crN24PmpejTCPMJY">
          <date when="2016-06-30"/>
          <time when="14:26:12"/>
        </correspAction>
        <correspContext corresp="i-WS4KK5crN24PmpejTCPMJY">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-FYprPkKcq1adCsAYYBNE7d"/>
        <correspContext corresp="i-FYprPkKcq1adCsAYYBNE7d">
          <ref type="uppgift">2015/16:AU2</ref>
          <ref type="ref_dok_id">H301AU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ft5bXh9KV2oJAAukVgoFVy"/>
        <correspContext corresp="i-Ft5bXh9KV2oJAAukVgoFVy">
          <ref type="uppgift">2015/16:UbU16</ref>
          <ref type="ref_dok_id">H301UbU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU16</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RcKpRjmphmt6spLT4f2VEY"/>
        <correspContext corresp="i-RcKpRjmphmt6spLT4f2VEY">
          <ref type="uppgift">2015/16:NU1</ref>
          <ref type="ref_dok_id">H301NU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU1</ref>
          <ref type="ref_dok_titel">Utgiftsområde 24 Näringsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-A7kmZeDoG2DUS6P871GJan"/>
        <correspContext corresp="i-A7kmZeDoG2DUS6P871GJan">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7of6E64vErjm5T3ytNPiZd"/>
        <correspContext corresp="i-7of6E64vErjm5T3ytNPiZd">
          <ref type="uppgift">2015/16:FiU20</ref>
          <ref type="ref_dok_id">H301FiU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-k6Ve5jhYuwap3t49NaNKi"/>
        <correspContext corresp="i-k6Ve5jhYuwap3t49NaNKi">
          <ref type="uppgift">2015/16:AU1</ref>
          <ref type="ref_dok_id">H301AU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ee5iAm8EA5i7Jui4FoAt59"/>
        <correspContext corresp="i-Ee5iAm8EA5i7Jui4FoAt59">
          <ref type="uppgift">2015/16:UbU1</ref>
          <ref type="ref_dok_id">H301UbU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-r9b1yDyzPm84zeWv2VTzA"/>
        <correspContext corresp="i-r9b1yDyzPm84zeWv2VTzA">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2277 av Elisabeth Svantesson m.fl. (M) Sänkta trösklar och fler vägar till det första jobbet</div>
      </div>
      <div type="motBody">
        <div type="motProposal" subtype="förslag">
          <head xml:id="i-XvBmRtPqpgcTngT913EV2T">
            Förslag till riksdagsbeslut
          </head>
          <list style="ol">
            <item xml:id="i-Jh8d6ePhZY9ZhFx3vaiycq">
              Riksdagen ställer sig bakom det som anförs i motionen om det
              nya utanförskapet och tillkännager detta för regeringen.
            </item>
            <item xml:id="i-G2xnWwPH1c9wjtXjBKz5dm">
              Riksdagen ställer sig bakom det som anförs i motionen om en utökad
              rätt till komvux och tillkännager detta för regeringen.
            </item>
            <item xml:id="i-227EmXmLHuyygrubXxhugM">
              Riksdagen ställer sig bakom det som anförs i motionen om fler
              platser på yrkesvux och tillkännager detta för regeringen.
            </item>
            <item xml:id="i-YKNdC4SspprJVG6Ho7Z4Tq">
              Riksdagen ställer sig bakom det som anförs i motionen om en utökad
              jobbstimulans och ökade aktivitetskrav i försörjningsstödet och
              tillkännager detta för regeringen.
            </item>
            <item xml:id="i-RiogAxZMM7PtgJBEwNsD5g">
              Riksdagen ställer sig bakom det som anförs i motionen om en utökad
              jobbstimulans i etableringsersättningen och tillkännager detta
              för regeringen.
            </item>
            <item xml:id="i-4N5mxbqLcjbLJfCZmvnDvQ">
              Riksdagen ställer sig bakom det som anförs i motionen om att
              se över införandet av en utbildningsplikt och tillkännager detta
              för regeringen.
            </item>
            <item xml:id="i-23erv2gMb7orfGyJi6ZeRE">
              Riksdagen ställer sig bakom det som anförs i motionen om att
              ett förstajobbetavdrag bör införas för att öka drivkrafterna till
              arbete genom sänkt skatt på lägre inkomster och tillkännager detta
              för regeringen.
            </item>
            <item xml:id="i-EYy5WfKw8uL5qQs6c7BDwy">
              Riksdagen ställer sig bakom det som anförs i motionen om yrkesintroduktionsanställningar
              för nyanlända och långtidsarbetslösa och tillkännager detta för
              regeringen.
            </item>
            <item xml:id="i-2TrLzDHaX2VpV1zgYWot8q">
              Riksdagen ställer sig bakom det som anförs i motionen om att
              utöka stödet för handledning i yrkesintroduktionsanställningarna
              och tillkännager detta för regeringen.
            </item>
            <item xml:id="i-FLxLGbpF6ZoAfHwYvHny9M">
              Riksdagen ställer sig bakom det som anförs i motionen om matchningsanställningar
              och tillkännager detta för regeringen.
            </item>
            <item xml:id="i-N68e7qZtQ3fDVz8X9XHKSW">
              Riksdagen ställer sig bakom det som anförs i motionen om att
              förlänga provanställningen från sex till tolv månader för att
              sänka trösklarna in på arbetsmarknaden för unga och nyanlända
              och tillkännager detta för regeringen.
            </item>
            <item xml:id="i-2MFMxqggyQKUHoaqzs92Y4">
              Riksdagen ställer sig bakom det som anförs i motionen om förstajobbetanställningen
              som en ny anställningsform i LAS och tillkännager detta för regeringen.
            </item>
            <item xml:id="i-JcS1niUSg9nFVKjhTbSTtx">
              Riksdagen ställer sig bakom det som anförs i motionen om att
              bredda RUT-avdraget till att också innefatta flyttjänster och
              tillkännager detta för regeringen.
            </item>
            <item xml:id="i-HDJJAgKsxqyDMSq3LSJxo6">
              Riksdagen ställer sig bakom det som anförs i motionen om att
              förstärka Almis rådgivning till företagare med utländsk bakgrund
              och tillkännager detta för regeringen.
            </item>
            <item xml:id="i-8fvXZbaNxjAmvga1GGb4Eg">
              Riksdagen ställer sig bakom det som anförs i motionen om egenanställningar
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GbEfYL2Cb84psgEfAHLbQr">
            Motivering
          </head>
          <p xml:id="i-J7e2Fyc9XfknLsTosZbwaj">
            Moderaternas och Alliansens reformer i regeringsställning möjliggjorde
            över 300 000 fler i arbete och att det breda utanförskapet som
            tidigare präglat svensk arbetsmarknad bröts. Utmaningarna har
            dock förändrats över tid, och kräver därför nya svar.
          </p>
          <p xml:id="i-WiohGSxJJfKDESiudBAivG">
            Den tidigare reformpolitiken byggde i huvudsak på de utmaningar
            som Sverige stod inför under det tidiga 2000-talet. Det handlade
            till stor del om att människor som varit inne på arbetsmarknaden
            trycktes ut ur arbetskraften då bidragssystemen hade gjort att
            arbete lönade sig alldeles för dåligt samtidigt som förtidspensioneringarna
            hade ökat
          </p>
          <p xml:id="i-9AuTNBhfKvHmB9bQ5bh7s">
            kraftigt under 2000-talets första år. Sedan 2006 har mycket av
            detta utanförskap pressats tillbaka. Andelen som försörjs av bidrag
            har minskat med ungefär en fjärdedel. I takt med detta ser även
            utmaningarna ut på ett annat sätt än vad de gjorde för tio år
            sedan.
          </p>
          <p xml:id="i-PmSghiRKBCrf8jDFmRSE4t">
            I dag ser vi hur utanförskapet förändras och fördjupas. Vi ser
            framför allt hur många människor aldrig ens får sitt första jobb.
            Dels på grund av höga skatter och risk för bidragsberoende, Sverige
            har exempelvis Nordens högsta skattekilar för ensamstående föräldrar
            med låga inkomster. Dels för att många saknar de kunskaper som
            krävs på den svenska arbetsmarknaden.
          </p>
          <p xml:id="i-VTCc5u6XH2qnXpFBnFQRCK">
            Ungefär hälften av alla nyanlända i arbetsför ålder saknar gymnasiekompetens.
            Bland de unga som varken arbetar eller studerar har minst en tredjedel
            inte gått klart gymnasiet. Hindren för att ta sig in på arbetsmarknaden
            för dessa grupper är höga och arbetslösheten är därför tre gånger
            så hög för dem utan gymnasiekompetens jämfört med andra.
          </p>
          <p xml:id="i-5McBpVT6ufcUEVmGWFZ4qz">
            Av dem som är inskrivna hos Arbetsförmedlingen tillhör uppemot
            sju av tio grupper som står längre bort ifrån arbetsmarknaden,
            där utomeuropeiskt födda och personer som saknar gymnasieutbildning
            utgör den största delen. Detta är en utmaning för arbetsmarknaden
            i en tid då det råder brist på enklare jobb. Antalet jobb som
            kan utföras med endast grundskoleutbildning minskar. Nya jobb
            i främst tjänstesektorn som kräver mer begränsad utbildning växer
            visserligen till, men inte i lika stor utsträckning som andra
            arbeten med liknande kompetenskrav försvinner. SCB:s prognoser
            visar att efterfrågan på arbetskraft med förgymnasial utbildning
            kommer sjunka med nästan 40 procent fram till 2035. När kunskapskraven
            på arbetsmarknaden ökar, och jobb med lägre utbildningskrav blir
            färre, drabbas också utrikes födda som ofta har begränsad utbildning
            och liten erfarenhet av den svenska arbetsmarknaden.
          </p>
          <p xml:id="i-7Tt5FEZkuGL6RB3UPTpuPs">
            För att bryta det nya utanförskapet har Moderaterna presenterat
            ett reformpaket. Det handlar om att rusta människor med kunskap
            och kompetens för att ta det första jobbet, att ställa krav på
            att anstränga sig för det första jobbet samt att skapa fler vägar
            till och göra det mer lönsamt att ta det första jobbet.
          </p>
          <head type="h1" xml:id="i-Ty6aeR97fs6ZGn4KTKtuRE">
            Rusta människor för det första jobbet
          </head>
          <p xml:id="i-Gs64YxuMkLCoCui6CT82ay">
            Moderaterna vill göra det möjligt för fler människor att skaffa
            sig en utbildning som motsvarar arbetsmarknadens efterfrågan för
            att skapa fler chanser till jobb. Både för dem som saknar en fullständig
            utbildning och för dem som vill byta yrke eller inriktning spelar
            den kommunala vuxenutbildningen en central roll. Därför vill vi
            införa en rätt att läsa in såväl grundläggande som särskild behörighet
            till högskolestudier på den kommunala vuxenutbildningen. Denna
            rättighet föreslås omfatta alla som är behöriga till sådan utbildning.
          </p>
          <p xml:id="i-J1Fr7oxH7JoyuCj4hCVw4q">
            Ett utbyggt yrkesvux är ett effektivt sätt att nå de grupper
            som saknar gymnasieutbildning, vilket idag många gånger är ett
            krav för att få ett arbete. Skolverkets utvärderingar visar exempelvis
            att cirka tre av fyra av dem som har gått yrkesvux har fått en
            anknytning till arbetsmarknaden ett år efter avslutade yrkesstudier.
            Utan denna typ av utbildning skulle dörren in till det första
            jobbet vara stängd för många. För att fler ska få chansen att
            lära sig ett yrke och få sitt första jobb vill Moderaterna bygga
            ut yrkesvux.
          </p>
          <head type="h2" xml:id="i-9wGmmzrK1v8dMS382df9zw">
            Att anstränga sig för det första jobbet
          </head>
          <p xml:id="i-D7ysD1bdFGg6C1VUQXLJJm">
            I Sverige ska vi ha tydliga förväntningar på varandra, att alla
            tar sitt ansvar och att alla strävar efter att göra rätt för sig.
            Många delar av de svenska bidragssystemen har reformerats under
            de senaste åren. Men mer kan göras, inte minst för att sänka hindren
            för att de som står längst ifrån arbetsmarknaden ska kunna få
            det första jobbet.
          </p>
          <p xml:id="i-A2KKqQEexHB8q66JB2ik17">
            Moderaterna föreslår att socialtjänstlagen skärps så att det
            tydligt slås fast att den som är arbetsför och oförhindrad att
            arbeta är skyldig att vara aktivt arbetssökande, anmäld som arbetssökande
            på den offentliga arbetsförmedlingen och även i övrigt stå till
            arbets-marknadens förfogande. Det bör gälla om det inte finns
            godtagbara skäl. Genom att tydligt lagfästa kravet finns större
            förutsättningar för att Arbetsförmedlingen får kontakt även med
            arbetslösa personer som inte är berättigade till arbetslöshetsersättning.
            Det kommer i förlängningen främja möjligheten till arbete och
            självförsörjning. Många kommuner arbetar aktivt med detta redan
            i dag men arbetet kan på många håll skärpas ytterligare. Exempelvis
            är det enbart 28 procent av Sveriges kommuner som alltid kräver
            att en person som får försörjningsstöd ska söka lämpligt arbete
            även utanför det geografiska område där denna person bor.
          </p>
          <p xml:id="i-AdXCDws3oFZnVVYTypg8eb">
            Moderaterna vill även se tydligare aktivitetskrav inom etableringsersättningen.
            Under 2014 visade Arbetsförmedlingens statistik att totalt 36
            procent av dem som ingår i etableringsreformen har en utbildning
            kortare än nio år. I detta spann finns de som har nästan nio års
            utbildning, men även de som bara har ett par års utbildning eller
            ingen alls.
          </p>
          <p xml:id="i-Ht6YvtkPdiW36xfV17YgDP">
            Alla som kommer till Sverige ska göra allt de kan för att göra
            sig anställningsbara. Då vi har skolplikt till och med nionde
            klass är det rimligt att dessa krav även ställs på människor som
            kommer till Sverige senare i livet. Vi moderater vill därför se
            över införandet av en utbildningsplikt för dem som kommer till
            Sverige och inte har färdig grundskola. Att utbilda sig för att
            uppnå grundskolekompetens ska vara en del av att erhålla bidrag
            från offentliga medel, liksom andra insatser för att göra sig
            anställningsbar.
          </p>
          <head type="h2" xml:id="i-UFCqE4BaC1b3p6wJkcGpMx">
            Det ska löna sig bättre att ta det första jobbet
          </head>
          <p xml:id="i-DwQFXqEAb3mcJKffLyWsui">
            Trots införandet av jobbskatteavdragen har Sverige fortsatt höga
            skatter för dem med låga inkomster. En ensamstående förälder med
            låg inkomst har exempelvis tre gånger så hög skattekil i Sverige
            som i Danmark. Det håller tillbaka sysselsättningen i den svenska
            ekonomin. Moderaterna föreslår därför att ett förstajobbetavdrag
            ska införas som är anpassat för att ge störst skattelättnad för
            dem med små inkomster. En person med låg ingångslön får en skattelättnad
            som, i förhållande till inkomsten, är tre till fyra gånger så
            hög som skattelättnaden för dem med högre inkomster.
          </p>
          <p xml:id="i-UDYu1eUBoFuyccdnXLL9xv">
            Förstajobbetavdraget skulle ge uppemot två tusenlappar mer om
            året till servitören eller vårdbiträdet jämfört med i dag. En
            barnfamilj där föräldrarna är bussförare, barnskötare eller butiksbiträde,
            kan få uppemot 3 500 kronor extra om året att röra sig med. Skattelättnader
            för dem som arbetar, särskilt riktat mot dem som har låga inkomster,
            är en effektiv och internationellt sett vanlig reform för att
            bidra till ökad sysselsättning. Liknande skattelättnader finns
            exempelvis i Danmark, Finland, Frankrike, Storbritannien, Kanada,
            Nederländerna och USA enligt OECD. Effekterna av denna typ av
            reform, där skattelättnader framförallt riktas till dem med lägst
            inkomster, är väl utvärderade och visar på tydliga sysselsättningseffekter.
          </p>
          <p xml:id="i-TH4THgXNtSXoENpg7wxMBB">
            Förstajobbetavdraget leder både till att människor kan lämna
            utanförskap för arbete och att det blir mer lönsamt att arbeta
            mer, exempelvis genom att gå från deltid till heltid. Sammantaget
            beräknas förstajobbetavdraget leda till ökat arbete med motsvarande
            10 000 heltidstjänster. Sju av tio av dessa beräknas komma från
            utanförskap, då sysselsättningen väntas öka med drygt 7 000 personer
            enligt beräkningar som bygger på underlag från SCB.
          </p>
          <head type="h2" xml:id="i-Y4hqzDYwK1gx5ZYLvSnih4">
            Jobbstimulanser inom försörjningsstöd och etableringsersättning
          </head>
          <p xml:id="i-KrdPvNPQjhJDjKXuCQEvdP">
            Under 2013 införde alliansregeringen en jobbstimulans för att
            göra det mer lönsamt att gå från bidrag till arbete. Stimulansen
            innebär att för den som har fått försörjningsstöd under sex månader
            i följd kan 25 procent av en sökandes nettoinkomst från arbete
            undantas från att räknas med vid beräkningen av rätten till ekonomiskt
            bistånd. Men fortfarande är trösklarna höga. Att gå från försörjningsstöd
            till ett deltidsjobb lönar sig till exempel ofta dåligt. Därför
            föreslår Moderaterna att jobbstimulansen som i dag finns i försörjningsstödet
            förstärks från 25 procent till 40 procent. För en ensamstående
            tvåbarnsförälder som får ett halvtidsjobb som vårdbiträde skulle
            jobbstimulansen kunna innebära ytterligare en tusenlapp i ökad
            inkomst varje månad.
          </p>
          <p xml:id="i-BcXRNuHLRxrgqrFqrXJxng">
            Drivkrafterna till jobb bland nyanlända behöver stärkas även
            under etableringstiden. I likhet med försörjningsstödet skapas
            betydande marginaleffekter när en person går från etableringsersättning
            till arbete. När etableringsreformen genomfördes infördes därför
            också en jobbstimulans som innebär att den som har arbete som
            en aktivitet i sin etableringsplan får behålla etableringsersättningen
            utöver sin lön under sex månader. Den jobbstimulansen bör förstärkas.
          </p>
          <p xml:id="i-Lf5qDDNJe9ViT42jh4hAQ1">
            Vi vill utöka den totala tiden man kan få etableringsersättning
            från två år till tre år. I samband med detta bör tiden då en person
            kan få etableringsersättning samtidigt som denne har ett jobb
            utökas från sex månader till ett år.
          </p>
          <head type="h1" xml:id="i-6SC3kqYA1gfK6yQFTaeRLp">
            Fler vägar in på arbetsmarknaden
          </head>
          <p xml:id="i-4VMwPGkuUkv8i9kTVEALQm">
            Det nya utanförskapet kräver fler vägar in på arbetsmarknaden
            och ökade drivkrafter för företag att anställa. Kostnaderna för
            att anställa en person med bristande erfarenhet eller kort utbildning
            i kombination med ett starkt anställningsskydd leder till att
            inträdande grupper har en svagare ställning jämfört med den etablerade
            arbetskraften. Att sänka kostnaderna för, och osäkerheten med,
            att anställa minskar arbetsgivarens risktagande och gör att fler
            vågar öppna dörren. Bättre möjligheter behövs också för att pröva
            om en arbetssökande fungerar på arbetsplatsen och för de specifika
            uppgifter som ska utföras.
          </p>
          <p xml:id="i-89JMqdfm2myh7QrXuvNxY5">
            Moderaterna vill införa yrkesintroduktionsanställningar för nyanlända
            och långtidsarbetslösa. Efter samtal mellan alliansregeringen
            och arbetsmarknadens parter skapades yrkesintroduktionsanställningarna
            2014 för att sänka trösklarna in på arbetsmarknaden för unga.
            Anställningarna bygger på branschspecifika avtal om anställning
            för unga som saknar relevant yrkeserfarenhet eller är arbetslösa.
            En del av arbetstiden används för utbildning och handledning och
            är då inte lönegrundande. Arbetsgivare som anställer inom ramen
            för yrkesintroduktionsavtal får också ekonomiskt stöd för detta.
            Samlad erfarenhet visar att en kombination av arbete, utbildning
            och handledning är ett bra sätt för unga att komma in på arbetsmarknaden.
            Vi vill att möjligheten att lära sig jobbet på jobbet ska öppnas
            för fler grupper – därför vill vi införa ett yrkesintroduktionsstöd
            även för nyanlända och långtidsarbetslösa.
          </p>
          <p xml:id="i-9FLfQ9fad1jGPwhdzG5zyU">
            En nyckel till en lyckad yrkesintroduktion är en kvalificerad
            handledning som ges av erfarna medarbetare. För att skapa utrymme
            för arbetsgivaren att avsätta tid för handledning och att handledaren
            har tillräcklig kompetens för uppgiften finns ett handledarstöd.
            För att stärka möjligheterna till god handledning vill vi utöka
            stödet från dagens 2 500 kronor per månad till 3 500 kronor per
            månad.
          </p>
          <p xml:id="i-GzLCTQyRsKMKphRfJSwokE">
            För den som varit arbetslös en längre tid är de stöd som finns
            idag inte alltid tillräckliga. Osäkerheten på hur den som varit
            utan jobb långvarigt ska fungera på arbetsplatsen är stor. Här
            behöver nya vägar prövas. Moderaterna vill därför införa så kallade
            matchningsanställningar. Den arbetssökande får en anställning
            hos en matchningsaktör, till exempel ett bemannings- eller rekryteringsföretag,
            och får stöd genom en kombination av handledning och kompetensutveckling.
            Den arbetssökande har en trygg anställning hos matchningsaktören
            och arbetsgivaren får pröva personen i fråga utan att bära arbetsgivaransvaret,
            samtidigt som matchningsaktören aktivt verkar för att den arbetssökande
            får anställning hos en annan arbetsgivare. Satsningen på matchningsanställningar
            bör omfatta långtidsarbetslösa som har genomgått jobb- och utvecklingsgarantins
            två första faser.
          </p>
          <head type="h1" xml:id="i-SbxNMp2CZ7VBnFmhVaKyW9">
            En mer inkluderande arbetsrätt
          </head>
          <p xml:id="i-Y1u94MoEChf3S6j8xXLmZz">
            Vi vill värna en arbetsrätt som ger trygghet till alla på arbetsmarknaden
            och som inte bygger upp onödiga trösklar för dem som står utanför.
            Den svenska arbetsmarknadsmodellen har tjänat Sverige väl. Ansvarstagande
            parter på arbetsmarknaden leder till stabilitet, vilket skapar
            långsiktigt trygga villkor för investeringar i Sverige. En viktig
            del i den svenska modellen är även att arbetsrätten ger ett starkt
            skydd mot godtyckliga uppsägningar vilket bidrar till att skapa
            trygghet för arbetstagaren. Flexibiliteten på arbetsmarknaden
            är dock den svenska modellens akilleshäl. Alltför strikta regleringar
            kan minska rörligheten och har därmed vissa negativa effekter
            på arbetsmarknaden. Effekterna på sysselsättningen är dock små
            och det handlar snarare om att en något högre del av arbetslösheten
            riskerar att bäras av inträdande grupper såsom unga och utrikes
            födda. För att underlätta för dessa grupper att komma in på arbetsmarknaden
            och få sitt första jobb bör tiden för provanställning förlängas
            från sex till tolv månader.
          </p>
          <p xml:id="i-YP1hCdykBTevgYFP5hdaFD">
            Vi föreslår också en ny anställningsform i lagen om anställningsskydd:
            förstajobbetanställning. Anställningen ska vara tidsbegränsad
            och innehålla vissa utbildningsinslag där arbetsgivaren och arbetstagaren
            kommer överens om vad utbildningsinnehållet ska bestå av. Arbetsförmedling
            och komvux bör ges i uppdrag att ansvara för stödstrukturer av
            utbildningsinnehållet. Krav på kollektivavtal ska inte krävas
            för de arbetsgivare som väljer att anställa medarbetare genom
            förstajobbetanställning.
          </p>
          <p xml:id="i-UcxPQeRFXN5DN2oGdaNM1z">
            Bredda RUT-avdraget
          </p>
          <p xml:id="i-XpszGYpmnzwVw96fjMxtht">
            Anställningar inom RUT-branschen är en viktig väg in på arbetsmarknaden
            för många som har begränsad utbildningsbakgrund eller varit borta
            länge från arbetsmarknaden. För att bredda vägarna till arbete
            bör RUT-avdraget utvidgas till att även omfatta flyttjänster.
            Det skulle bidra till ökad sysselsättning, ökat nyföretagande,
            omvandla svart arbete till vitt och underlätta för till exempel
            äldre som vill flytta. Ett breddat RUT-avdrag bygger vidare på
            en välfungerande reform som fler än en halv miljon människor använder
            och beräknas leda till över 1 000 nya årsarbeten. Att som regeringen
            gör sänka taket i RUT-avdraget riskerar att stänga dörren till
            arbetsmarknaden för människor som har begränsad utbildning och
            svag anknytning till arbetsmarknaden. Det är fel väg att gå.
          </p>
          <head type="h1" xml:id="i-CNpBzPyTPPs6dA5MvnAziD">
            Ökat eget företagande och entreprenörskap
          </head>
          <p xml:id="i-AzV8A3aYQsa3d8edzhDnT7">
            Det finns många exempel på nyanlända med en stark entreprenörsanda
            och vilja att bli självförsörjande. Denna vilja måste mötas av
            samhället. Som bekant räcker det inte alltid med en stark vilja
            och en god affärsidé. Att starta och driva företag är ett stort
            personligt åtagande och är ofta krävande i uppstartsfasen vad
            gäller att formulera en affärsplan och hitta finansiering eller
            att registrera företaget och ta nödvändiga myndighetskontakter.
            För att fler utrikes födda och nyanlända ska våga och kunna ta
            steget att starta och driva företag vill Moderaterna förstärka
            Almis rådgivning till företagare med utländsk bakgrund, den s.k.
            IFS-rådgivningen.
          </p>
          <p xml:id="i-AEAPquWjKuMe4a2sjhN46D">
            Stöd till start av näringsverksamhet (starta-eget-bidrag) är
            det arbetsmarknadspolitiska program som ger bäst resultat sett
            till andel i arbete efter avslutat program. Flexibiliteten i programmet
            har ökat under senare år, genom att det även har blivit möjligt
            för personer inom jobbgarantin för ungdomar samt för personer
            under 25 år som omfattas av lagen (2010:197) om etableringsinsatser
            för vissa nyanlända invandrare, att ta del av stödet. Moderaterna
            vill utöka målgruppen för stödet. Unga som vill starta eget bör
            på alla sätt uppmuntras. Genom att starta eget kan de skapa jobb
            inte bara åt sig själva utan också åt andra. Sverige behöver fler
            företag och därför vill Moderaterna att även unga under 20 år
            få möjlighet att ta del av starta-eget-bidraget. Det finns redan
            ett utskottsinitiativ från arbetsmarknadsutskottet gällande detta
            och nu är det hög tid att förändringen genomförs.
          </p>
          <p xml:id="i-HtAUfULCsXGqwv6z6m2LGt">
            Egenanställning – en väg in i företagande
          </p>
          <p xml:id="i-BZneucUVuSjcS9aQU4G7kQ">
            Egenanställning kan beskrivas som en variant av egenföretagande.
            Den egenanställde anställs i ett paraplyföretag, ett egenanställningsföretag,
            som fungerar som arbetsgivare och som sköter administrativa funktioner
            som fakturering, lön, skatter och så vidare. Den egenanställde
            ansvarar för att söka kunder och uppdrag, utan att behöva sköta
            all administration som för många upplevs som betungande och svårt
            – och det gäller i hög grad den som är utrikes född på grund av
            skillnader i språkliga kunskaper, förkunskaper om regelverk samt
            nätverk. Här kan egenanställning vara ett bra alternativ som dessutom
            kan fungera som en bro in i företagande.
          </p>
          <p xml:id="i-XxZvDFELbNi4vgyiZXjm88">
            Bristen på information pekas vanligen ut som en anledning till
            att fler inte utnyttjar möjligheten att bli egenanställda. Ett
            särskilt uppdrag bör därför ges till Arbetsförmedlingen att informera
            om egenanställning som ett alternativ till möjligheten att starta
            eget. Det finns särskilt behov av att informera om vad det innebär
            att kombinera egenanställning med ersättning från a-kassan så
            att osäkerhet om vad som gäller inte gör att arbetssökande avstår
            från denna möjlighet.
          </p>
        </div>
        <div type="motSignatures">
          <list>
            <item xml:id="i-JGoCdt1LqTam6Uyn2MWmWy">
              Elisabeth Svantesson (M)
            </item>
            <item xml:id="i-NQHCykPQjsn4kgKAGN1d1J">
              Katarina Brännström (M)
            </item>
            <item xml:id="i-QEAJdyoyNxjj7BqhYfbKWx">
              Hanif Bali (M)
            </item>
            <item xml:id="i-HvkM2CUHaeSD8eVa5793YU">
              Christian Holm Barenfeld (M)
            </item>
            <item xml:id="i-PUYtnKfNkazzV1f46ZUeoe">
              Jenny Petersson (M)
            </item>
          </list>
        </div>
      </div>
    </body>
  </text>
</TEI>
