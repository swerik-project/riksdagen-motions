<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02507">
  <teiHeader>
    <fileDesc>
      <titleStmt>
        <title>Arbetsmarknadspolitiken</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknadspolitiken</title>
          <idno type="rdwebb">G7022507</idno>
          <rs type="number">2507</rs>
          <ref type="dokument_url_text">http://data.riksdagen.se/dokument/G7022507/text</ref>
          <ref type="dokument_url_html">http://data.riksdagen.se/dokument/G7022507</ref>
          <ref type="dokumentstatus_url_xml">http://data.riksdagen.se/dokumentstatus/G7022507</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FhQSYQQDVkY7mDBz8s7YVz" type="signed"/>
        <correspContext corresp="i-FhQSYQQDVkY7mDBz8s7YVz">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2507/mot_198384__2507-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2507
          </p>
          <p>
            Jan-Erik Wikström m. fl. Arbetsmarknadspolitiken
          </p>
          <p>
            Efterkrigstidens arbetsmarknadspolitik i Sverige har utformats
            med målsättningen att hålla sysselsättningen uppe under lågkonjunktur,
            att se till att tillgång och efterfrågan på arbetskraft möts så
            smidigt som möjligt samt att motverka regionala och strukturella
            obalanser. Medlen för att utjämna konjunktursvackorna har framför
            allt varit arbetsmarknadsutbildning och beredskapsarbeten. Vi
            har i Sverige prioriterat ”arbetslinjen” framför rena bidragsgivningen
            till arbetslösa. Länge hade vi fördelningen med 90 96 av det arbetsmarknads-
            politiska stödet till utbildning och olika sysselsättningsfrämjande
            åtgärder och endast 1096 till arbetslöshetsersättning. Under de
            senaste åren har proportionerna förskjutits så att arbetslöshetsersättningen
            nu uppgår till 2570 av det samlade stödet. En av orsakerna är
            den långvariga konjunkturnedgången, som medfört stark ökning av
            antalet långtidsarbets- lösa och en hög arbetslöshet bland de
            nytillträdande på arbetsmarknaden, dvs. främst ungdomar. Det är
            oroande att kunna notera en uppåtgående trend i arbetslöshetssiff-
            rorna. Varje ny konjunkturbotten nås med högre arbetslöshet, och
            varje konjunkturtopp bryts vid högre arbetslöshet än den föregående.
            Uppenbarligen har strukturella förändringar skett på arbetsmarknaden,
            som medfört att den fungerar sämre än tidigare. Den nuvarande
            regeringen har satsat stora resurser på kortsiktig bekämpning
            av arbetslösheten. Enligt vår uppfattning saknas emellertid en
            långsiktig strategi. Inte heller i budgetpropositionen finns någon
            utblick på arbetsmarknadspolitiken i ett längre tidsperspektiv
            än den närmaste budgetperioden. Arbetsmarknadsdepartementets budgetbilaga
            saknar helt konkreta framtidsförslag. En stor del av bilagan upptas
            av en i och för sig värdefull sammanfattning av utredningar och
            förslag som tillkommit på initiativ av tidigare regeringar. Föredragande
            statsråd redovisar synpunkter på en del av förslagen, men det
            saknas vägledning för hur regeringens slutgiltiga förslag kommer
            att se ut, om det alls kommer några. Nuvarande arbetsmarknadsläge
            är dystert. 1983 års arbetslöshetssiffror var de högsta någonsin
            sedan mätningarna började. Varje månad under 1983 omfattade den
            öppna arbetslösheten tiotusentals fler personer än motsvarande
            månad året före. Arbetsmarknadsministern har trots detta föreslagit
            väsentliga besparingar på arbetsmarknadspolitikens område. Regeringens
            prognos för den ekonomiska utvecklingen under 1984
          </p>
          <p>
            1 Riksdagen 1983/84. 3 saml. Nr 2507-2508
          </p>
          <p>
            Mot. 1983/84 2507-2508
          </p>
          <pb facs="riksdagen-motions-pdf/data/198384/mot_198384__2507/mot_198384__2507-002.pdf"/>
          <p>
            Mot. 1983/84:2507
          </p>
          <p>
            innefattar att arbetslösheten skall sjunka till 3 96. För 1985
            finns ingen prognos, trots att halva budgetåret infaller då. Utgifterna
            för arbetsmark- nadspolitiken föreslås således minskas med 1,5
            miljarder jämfört med anslagen i 1983/84 års budget. Chefen för
            arbetsmarknadsverket har i ett TT-meddelande sagt sig dela regeringens
            optimism beträffande arbetsmarknadsläget, men lägger likväl till
            en brasklapp om att det kan komma att behövas ytterligare anslag
            till AMS. Vi delar regeringens uppfattning att det mest sannolika
            är en viss förbättring av sysselsättningsläget under loppet av
            1984. Vi vill emellertid varna för de stora osäkerheter som vidlåder
            en sådan prognos. Det gäller framför allt utvecklingen av den
            internationella konjunkturen samt inom Sverige pris- och löneutvecklingen.
            Vi har tidigare fört fram kritik av att regeringen för en alltför
            kortsiktig ekonomisk politik, framför allt genom bristen på långsiktiga
            besparingar i de offentliga utgifterna. Därigenom läggs en mycket
            stor del av anpassningsbör- dan i den ekonomiska politiken på
            kreditpolitiken, vilket kan riskera att verka höjande på ränteutvecklingen
            och hämmande på näringslivets investeringar. I stället anser vi
            att det är inom de enskilda företagen som sysselsättningen behöver
            stimuleras. Det har tidvis hörts signaler om skattehöjningar från
            regeringshåll för att finansiera ytterligare satsningar på arbetsmarknadspolitiska
            insatser. Vi har konsekvent avvisat sådana tankar och kommer även
            fortsättningsvis att göra så. Enligt vår uppfattning verkar skattehöjningar
            kostnadsuppdrivande och de riskerar därmed att försämra konkurrensläget
            för näringslivet. De innebär dessutom undanträngning av sysselsättningen
            inom företagen, vilket i bästa fall kan motsvaras av en ökning
            av den offentliga sysselsättningen. I bästa fall, och på kort
            sikt, blir således effekterna en totalt sett oförändrad sysselsättning
            och en enligt vår uppfattning felaktig förskjutning från det enskilda
            näringslivet till den offentliga sektorn. På längre sikt överväger
            de negativa effekterna, så att den totala sysselsättningen tenderar
            att minska genom skattehöjningarna. Den uppåtgående trend i arbetslöshetssiffrorna
            som inledningsvis berördes tyder enligt vår mening på brister
            i arbetsmarknadens funktionssätt. Utbud och efterfrågan har allt
            svårare att mötas. Man har också kunnat notera att bristen på
            yrkesarbetare uppträder allt tidigare i konjunkturuppgångarna,
            vilket innebär risker för flaskhalsproblem. Även detta är ett
            oroande tecken på bristande funktionsförmåga på arbetsmark- naden.
            Vi menar att det är väsentligt för den framtida ekonomiska tillväxten
            att rörligheten på arbetsmarknaden kan fås att öka. Vi förordar
            ingen ny flyttlasspolitik av den typ socialdemokraterna bedrev
            i slutet av 1950-talet, men framför allt den yrkesmässiga men
            också den regionala rörligheten måste ökas. Bara genom den tillväxt
            som då kan förverkligas kan varaktiga sysselsättningstillfällen
            skapas.
          </p>
          <pb facs="riksdagen-motions-pdf/data/198384/mot_198384__2507/mot_198384__2507-003.pdf"/>
          <p>
            Mot. 1983/84:2507
          </p>
          <p>
            Långtidsarbetslösheten
          </p>
          <p>
            I december 1983 hade nära 42 000 personer varit arbetslösa i
            mer än sex månader. Det var närmare en tredjedel av samtliga arbetslösa.
            I december 1982 var antalet 33 000, en alltför hög siffra men
            ändå avsevärt lägre än ett år senare. Statistik från AMS visar
            att många arbetslösa inte får något understöd från samhället över
            huvud taget. Under 1983 var det ca 33 20 av de arbetslösa som
            aldrig fick något arbetsmarknadsstöd utan var hänvisade till socialhjälp
            eller annan försörjning. Troligen var en stor del ungdomar som
            inte kunnat kvalificera sig för vare sig kontant arbetsmarknadsstöd
            (KAS) eller arbetslöshetskassan. Vi har ingen information om i
            vilken utsträckning det utgår samhällsstöd i någon annan form
            till denna kategori arbetslösa. Kommunernas utgifter för socialhjälp
            har emellertid stigit kraftigt. En kartläggning av de arbetslösas
            inkomst- och försörjningssituation skulle vara ett värdefullt
            tillskott i arbetskraftsundersökningarna. Regeringen har inte
            kommit med några nya förslag hur man skall bryta de långa arbetslöshetstiderna.
            Det enda som fortfarande gäller är att AMS har beordrats att prioritera
            de långtidsarbetslösa vid tilldelning av beredskapsar- bete. Detta
            har uppenbarligen inte räckt till för att hejda utvecklingen.
            Införandet av ungdomslagen kommer möjligen att rent statistiskt
            förbättra situationen. I folkpartiets arbetsmarknadsmotion förra
            året föreslog vi att man skulle pröva möjligheten till jobb för
            att förbättra arbetsmiljön för långtidsarbetslö- sa. Arbetsmarknadsutskottet
            skrev positivt om förslaget men ansåg inte att det borde föranleda
            någon särskild åtgärd. Vi anser fortfarande att man bör pröva
            möjligheten att organisera sådana beredskapsarbeten, gärna i arbetslag
            där olika kunskaper och arbetslivserfa- renhet hos de långtidsarbetslösa
            kunde tillvaratas.
          </p>
          <p>
            Arbetstider
          </p>
          <p>
            Debatten om ändrade arbetstider som inslag i arbetsmarknadspolitiken
            har nu skjutit fart också i Sverige. I betydande utsträckning
            har vi under 1970-talet åstadkommit ökat antal sysselsatta via
            ”arbetsdelning”, arbetsveckan kortades till 40 timmar, pensionsåldern
            sänktes till 65 år, semestern förlängdes till fem veckor och en
            rad nya möjligheter till ledighet utan lön infördes. Vi höll i
            realiteten sysselsättningen uppe med hjälp av en omfördelning
            av jobben till flera personer. Hela ökningen av antalet sysselsatta
            på närmare 400 000 sedan 1970 avser deltidsarbeten. Endast 10
            96 av dem som arbetar deltid anger brist på arbete som motiv för
            deltidsarbete. Vi menar att det måste finnas en flexibilitet i
            arbetslivet, som ger människor möjlighet att anpassa sin arbetstid
            till sina individuella behov, vilka kan växla under en livstid.
            Vi vill starkt understryka att beslut om ändrade arbetstider också
            i fortsättningen bör utgå från detta synsätt.
          </p>
          <p>
            1" Riksdagen 1983184.3 saml. Nr 2507-2508
          </p>
          <pb facs="riksdagen-motions-pdf/data/198384/mot_198384__2507/mot_198384__2507-004.pdf"/>
          <p>
            Mot. 1983/84:2507 ä é
          </p>
          <p>
            Siffran över antalet långtidsarbetslösa inkluderar s.k. 58,3-årspensionä-
            rer. Det har blivit allt vanligare att lösa övertalighetsproblem
            vid strukturrationaliseringar genom att med fackets goda minne
            säga upp de äldsta arbetstagarna och i stället kompensera dem
            med hjälp av arbetslöshetsersättningen och förtidspension. Arbetsmarknadsdepartemen-
            tet uppskattar antalet sådana uppsägningar under 1983 till ca
            3000. Kostnaderna för denna personalpolitik har nästan helt fallit
            på staten genom statsbidragen till arbetslöshetsersättningen och
            förtidspensioneringen. Systemet ger ingen trygghet för den enskilde,
            som måste stå till arbetsmarknadens förfogande och vid vägran
            att ta ett erbjudet arbete kan bli avstängd från arbetslöshetsersättningen.
            En arbetsgrupp i arbetsmarknadsdepartementet har i dagarna presenterat
            ett förslag. Enligt pressmeddelandet föreslår gruppen förbud mot
            att ändra turordningsreglerna i LAS för såvitt inte arbetsgivaren
            förbinder sig att svara för kostnaderna till den uppsagde. För
            personer som fyllt 60 år skall ett särskilt strukturbidrag kunna
            utgå till arbetsgivaren. Vi menar att detta speciella problem
            måste beaktas vid beredningen av äldrearbetskommitténs slutbetänkande.
            Folkpartiet har länge arbetat för en större flexibilitet både
            uppåt och nedåt för pensionsåldern. Lika väl som det finns många
            individer som önskar en högre pensionsålder än f.n. finns det
            många människor med tunga och stressande arbeten som önskar en
            lägre pensionsålder. I princip anser vi att individen själv inom
            en ganska vid ram bör få avgöra när han eller hon vill sluta sitt
            yrkesarbete. Det finns med detta synsätt starka skäl att se över
            de nu gällande reglerna för s. k. förtida uttag av pension. Den
            enskilde individens skäl att vilja gå i pension tidigare kan just
            nu överensstämma med vad som är önskvärt från arbetsmarknadspolitiska
            utgångspunkter. En avgränsad fråga som i det sammanhanget bör
            tas upp är vad som gäller för många privatanställda som genom
            avtal har tilläggspension som kan tas ut när de är 62-65 år. De
            som nu är i den åldern kommer emellertid inte upp i full ATP om
            de slutar vid 62 års ålder och kanske därför arbetar vidare trots
            att de gärna skulle vilja gå i pension. För att förbättra möjligheterna
            för dem som nu är mellan 62 och 64 år att gå i pension genom att
            utnyttja sin tilläggspension borde kravet på ATP-år minskas med
            ett eller två år i fråga om dem som är födda 1924 eller tidigare.
          </p>
          <p>
            Ungdomarnas arbetsmarknad
          </p>
          <p>
            Den kompromiss som riksdagen slutligen enades om beträffande
            de s.k. ungdomslagen skall nu börja tillämpas. Folkpartiet avvisade
            det ursprungliga regeringsförslaget eftersom vi menade att det
            var dåligt utformat. Det innehöll bl. a. tvångsmoment som borde
            ha kunnat undvikas och det fanns risk för att ungdomar i praktiken
            skulle utestängas från jobb i den privta sektorn. Genom riksdagens
            handläggning har förbättringar gjorts i det
          </p>
          <pb facs="riksdagen-motions-pdf/data/198384/mot_198384__2507/mot_198384__2507-005.pdf"/>
          <p>
            Mot. 1983/84:2507
          </p>
          <p>
            ursprungliga förslaget bl. a. genom att anvisningar kan få ske
            också till den enskilda arbetsmarknaden och att arbetstiden skall
            förlängas utöver fyra timmar per dag. En del farhågor kvarstår
            dock. Genom lagen om ungdomslag görs en särbehandling av ungdomar
            ända upp till 20 år — två år efter det att de har blivit myndiga
            — som kan komma att ställa dem utanför den reguljära arbetsmarknaden.
            Vi anser det ytterst viktigt att regeringen fortlöpande följer
            utvecklingen och redovisar en utvärdering till riksdagen efter
            ett år på det sätt som arbetsmarknadsutskottet uttalat. Utöver
            vad som där sägs är det angeläget att få veta hur många i ungdomslagen
            som under året fått erbjudande om reguljära heltidsjobb och vad
            som hänt med dem som under året fyllt 20 år. För att motverka
            ”inlåsningen” i ungdomslagen är det viktigt att diskussionerna
            om särskilda ungdomsavtal inte avstannar. Regeringen bör aktivt
            medverka till att överläggningarna med parterna återupptas. Lärlingsutbildningen
            behandlas mycket negativt av regeringen. Vi redovisar i vår utbildningspolitiska
            motion folkpartiets förslag till stöd åt lärlingsutbildningen.
            Vi föreslår ett ordentligt stöd till arbetsgivare som åtar sig
            lärlingsutbildning med ungefär samma konstruktion som för lönebid-
            ragen. Läget på arbetsmarknaden för unga akademiker fortsätter
            att försämras. Under de senaste två åren har arbetslösheten bland
            SACO-SR:s medlemmar ökat med 6896. Två tredjedelar av dem som
            får understöd från arbetslöshetskassan är kvinnor, medan kvinnornas
            andel i medlemskåren totalt är en tredjedel. Efterfrågan på personal
            i den offentliga sektorn är liten och sjunker fortfarande. Medelåldern
            bland akademiker är i dag låg både inom den offentliga och den
            privata sektorn. Mellan hälften och två tredjedelar av de anställda
            är under 40 år. Pensionsavgångarna är därför små under lång tid
            framöver. Förra året föreslog folkpartiet att man på försök skulle
            kunna ge bidrag till arbetsgivare som vill anställa arbetslösa
            akademiker för projektarbete av en modell som prövats i Danmark
            med viss framgång. Motionen avslogs med motiveringen att arbetslösheten
            bland akademikerna är väsentligt lägre än för andra yrkesgrupper.
            Riksdagen ansåg att man i första hand bör göra insatser med de
            arbetsmarknadspolitiska resurser som f.n. står till buds, bl.a.
            påbyggnadskurser för gymnasie- och högskoleutbildade. Men det
            är inte i första hand mer studier dessa ungdomar behöver, utan
            arbetslivserfarenhet. Vi upprepar därför vårt förslag från förra
            året om att pröva möjligheten till beredskapsarbete i form av
            projektanställning. Ungdomsarbetslösheten är utan tvivel det största
            problemet i arbetslivet i dag. Trots alla åtgärder som samhället
            vidtar så har den faktiska arbetslösheten bland ungdomarna inte
            minskat. Var fjärde kvinna under 30 år har någon gång varit arbetslös
            och bland invandrarungdomen är arbetslösheten ännu högre.
          </p>
          <pb facs="riksdagen-motions-pdf/data/198384/mot_198384__2507/mot_198384__2507-006.pdf"/>
          <p>
            Mot. 1983/84:2507 6
          </p>
          <p>
            De olika sysselsättningsåtgärder som används för att lindra arbetslösheten
            är viktiga på kort sikt men får inte bli permanenta lösningar.
            Det är ytterst angeläget att få en samlad bild av ungdomars förväntningar
            å ena sidan och deras möjligheter å andra sidan att komma in i
            yrkeslivet. Det är på samma sätt viktigt att få en bild av vilken
            beredskäp som finns hos parterna på arbetsmarknaden att anpassa
            och utveckla arbetsplatserna i den riktning som de unga arbetstagarna
            förväntar sig. Attityden till industriarbete hos många ungdomar
            behöver påverkas och likaså måste flickornas benägenhet att välja
            arbete traditionellt förändras. Folkpartiet föreslår därför att
            regeringen tillsätter en arbetsgrupp med representanter från forskning,
            arbetsmarknadens parter och unga nyss yrkesutbildade människor.
            Gruppens uppgift skall vara att kartlägga förutsättningarna för
            och nya vägar för unga människor att få en plats på framtidens
            arbetsmarknad.
          </p>
          <p>
            Arbetsförmedlingen
          </p>
          <p>
            Problemen med brister i effektiviteten i arbetsförmedlingen har
            dokumenterats på olika sätt. Det rena förmedlingsarbetet som är
            det viktigaste i arbetsförmedlingen tycks inte ha den status det
            förtjänar och lågt värde när det gäller fortsatt karriär. Därför
            söker många sig bort från dessa tjänster till mer administrativa
            arbeten, och förmedlartjänsterna blir i bästa fall vikariebesatta.
            Vi villi detta sammanhang erinra om vad riksdagens revisorer enhälligt
            har skrivit i förslag 1983/84:7 om behovet av en fullständig redovisning
            i propositionerna till riksdagen av arbetsmarknadsverkets personal
            med fördelning på huvudkategorier av AMV-organ. Mot bakgrund av
            de svårigheter som finns i att effektivt utnyttja resurserna i
            ett så stort verk som AMV är det svårt att förstå motståndet både
            i verket och i regeringspartiet mot den speciella typ av arbetsförmedling
            som görs av fristående kulturarbetsförmedlare och kontorsserviceföretagen.
            Dessa förmedlar utan kostnad för staten ett stort antal arbetstillfällen
            till människor som är i behov av det. Det är svårt att hitta några
            nackdelar med systemet som det i dag fungerar hos seriösa företag.
            Vi framförde förra året krav om en total översyn av den 50 år
            gamla arbetsförmedlingslagen bl.a. i avsikt att fastställa regler
            för hur kulturarbetsförmedling och kontorsserviceförmedling skall
            få anordnas. Motionen föranledde ingen åtgärd eftersom utredningen
            om arbetsmark- nadsverkets ansvarsområde i tilläggsdirektiv fått
            uppdrag att även utreda denna fråga. Vi anser det angeläget att
            förslag snarast kommer.
          </p>
          <p>
            Arbetsmarknadsutbildningen
          </p>
          <p>
            Även när det gäller arbetsmarknadsutbildningen finns det skäl
            att noga pröva vilka vägar man bör gå för att höja effektiviteten.
            Genom den
          </p>
          <pb facs="riksdagen-motions-pdf/data/198384/mot_198384__2507/mot_198384__2507-007.pdf"/>
          <p>
            Mot. 1983/84:2507 2
          </p>
          <p>
            utredning som nu är klar (KAFU) borde det finnas möjligheter
            att göra sådana bedömningar. Arbetsmarknadsdepartementet aviserar
            en särskild proposition under våren. Vad vi anser mest angeläget
            är vilka åtgärder som krävs för att öka flexibiliteten i utbildningen.
            Det är självklart att arbetsförmedlingen skall ha rätten att anvisa
            kursdeltagare och att denna rätt rimligen garanterar att fördelningsprofilen
            blir den rätta. Statsbidrag för arbetsmarknadsutbildning bör kunna
            utgå även till utbildningsanordnare utanför AMU-systemet. AMU
            skulle kunna frikopplas från AMS som sedan kunde ha möjlighet
            att köpa utbildningstjänster där det är mest lämpligt och till
            lägsta kostnad. Vissa krav skulle ställas på sådana utbildningsanordnare
            för att statsbidrag skulle utgå. I ett sådant system är det tänkbart
            att framför allt större företag med egna yrkesskolor skulle kunna
            bli viktiga utbildare. Företagen torde ha starka incitament att
            sköta utbildningen effektivt och att anordna utbildning inom de
            mest angelägna områdena. Därmed kommer man också in på frågan
            om internutbildningen som sannolikt är underdimensionerad. Någon
            form av permanent stöd till internutbildningen förefaller motiverad.
            Bäst vore om man kunde få till stånd ett system som ger möjlighet
            till konjunkturanpass- ning av utbildningsverksamheten. Ett system
            med ”utbildningsfonder”, som skulle kunna komma till användning
            under lågkonjunktur, skulle kunna vara ett komplement till andra
            arbetsmarknadspolitiska åtgärder vid sysselsätt- ningssvackor.
            Riksdagen bör inte nu låsa sig för huvudmannaskapet utan avvakta
            de förslag som kommer att läggas i den aviserade propositionen
            om arbetsmarknadsutbildningen.
          </p>
          <p>
            Arbetslöshetsersättningen
          </p>
          <p>
            Arbetsmarknadsministern aviserar att regeringen i en särskild
            proposition kommer att förelägga riksdagen förslag om ändringar
            i fråga om arbetslöshetsersättningen. Det är inte uteslutet att
            man nu i regeringskansliet har insett behovet av att se över statsbidragen
            till A-kassorna. Bland de besparingar i de offentliga utgifterna
            som vi anser nödvändiga ingår en reducering av statsbidragen till
            arbetslöshetskassorna. Det finns skäl att närmare undersöka vilka
            effekter arbetslöshetssystemet har beträffande säsongarbetslösheten.
            Branscher med stora säsongmässiga variationer i arbetskraftsefterfrågan
            får i viss mån lönesubventioner utbetalade via kassaersättningen.
            Systemet är med andra ord inte branschneutralt. Det borde övervägas
            att låta statsbidragen till kassorna bli beroende av säsongarbetslöshetens
            omfattning. Reglerna för kontant arbetsmarknadsstöd utestänger
            arbetssökande som inte uppfyller arbetsvillkoren dvs. att ha arbetat
            under minst fem månader under den senaste tolvmånadersperioden.
            Den som har vårdat barn i hemmet — i regel en kvinna — får inte
            räkna detta som kvalifikationstid.
          </p>
          <pb facs="riksdagen-motions-pdf/data/198384/mot_198384__2507/mot_198384__2507-008.pdf"/>
          <p>
            Mot. 1983/84:2507 8
          </p>
          <p>
            Utredningen om allmän arbetslöshetsförsäkring föreslog att utfört
            oavlönat vårdarbete skall få tillgodoräknas för att uppfylla arbetsvillkoret.
            Det är en angelägen rättvisefråga bl. a. ur jämställdhetssynpunkt
            att vård av egna barn kan kvalificera för KAS. Folkpartiet upprepar
            sitt krav från förra året om att vård av egna barn bör räknas
            som kvalifikationstid för kontant arbetsmarknadsstöd.
          </p>
          <p>
            Lönebidragen
          </p>
          <p>
            Riksdagens majoritet biföll regeringens förslag att för första
            gången begränsa antalet platser för handikappade med lönebidrag
            i allmännyttiga organisationer. För nu pågående budgetår sattes
            ett tak med 500 nya platser. Dessa platser tog slut redan under
            hösten 1983. Detta har inneburit att kön till sådana anställningar
            nu har vuxit till ca 1200 personer. Mot den bakgrunden kan vi
            från folkpartiets sida inte acceptera att regeringen även för
            nästa år vill hålla nere möjligheterna för handikappade att få
            anställning med lönebidrag i de allmännyttiga organisationerna.
            Vi yrkar alltså avslag på regeringens förslag om begränsningen.
          </p>
          <p>
            Invandrarpolitiken
          </p>
          <p>
            På invandrarpolitikens område finns i budgetpropositionen många
            oklara punkter, eftersom statsrådet hänvisar till att förslag
            kommer att läggas under våren. Vilka eventuella kostnader dessa
            förslag kommer att föra med sig får
          </p>
          <p>
            riksdagen nu ej ens en antydan om. Folkpartiet avser att återkomma
            till invandrarpolitiken när regeringens
          </p>
          <p>
            förslag har presenterats för riksdagen.
          </p>
          <p>
            Jämställdheten
          </p>
          <p>
            Folkpartiets förslag i jämställdhetsfrågor läggs fram i en särskild
            motion.
          </p>
          <p>
            Hemställan
          </p>
          <p>
            Med hänvisning till ovanstående hemställs” 1.att riksdagen beslutar
            begära att regeringen låter statistiska centralbyrån framlägga
            förslag till en utvidgning av arbetskraftsun- dersökningarna att
            också omfatta de arbetslösas försörjningssitua- tion med särskild
            hänsyn till dem som inte får någon form av arbetslöshetsunderstöd,
            2. att riksdagen som sin mening ger regeringen till känna vad
            som i motionen anförs om vikten av flexibilitet i arbetstider,
            3. att riksdagen begär att regeringen i den utvärdering som skall
            göras av systemet med ungdomslag också redovisar hur många i
          </p>
          <p>
            " Se även motion 1983/84:2508.
          </p>
          <pb facs="riksdagen-motions-pdf/data/198384/mot_198384__2507/mot_198384__2507-009.pdf"/>
          <p>
            Mot. 1983/84:2507 9
          </p>
          <p>
            10.
          </p>
          <p>
            ungdomslagen som fått erbjudande om reguljära heltidsjobb under
            året och vad som hänt med dem som fyllt 20 år under perioden,
          </p>
          <p>
            . att riksdagen begär att regeringen aktivt verkar för att överläggning
          </p>
          <p>
            med parterna om särskilda ungdomsavtal återupptas,
          </p>
          <p>
            .att riksdagen begär att regeringen på försök ger bidrag till
          </p>
          <p>
            arbetsgivare som vill anställa arbetslösa akademiker för projektarbete,
          </p>
          <p>
            . att riksdagen begär att regeringen tillsätter en arbetsgrupp
            med
          </p>
          <p>
            representanter för forskningen, arbetsmarknadens parter och unga
            nyss yrkesutbildade människor med uppgift att kartlägga förutsättningarna
            för och nya vägar för unga människor att få en plats på framtidens
            arbetsmarknad,
          </p>
          <p>
            . att riksdagen som sin mening ger regeringen till känna vad
            som i
          </p>
          <p>
            motionen anförs om översyn av arbetsförmedlingslagen,
          </p>
          <p>
            . att riksdagen som sin mening ger regeringen till känna vad
            som i
          </p>
          <p>
            motionen anförs om alternativa utbildningsanordnare i arbets-
            marknadsutbildningen,
          </p>
          <p>
            . att riksdagen uttalar sig för att vård av egna barn bör räknas
            som
          </p>
          <p>
            kvalifikationstid för KAS och uppdrar åt regeringen att utarbeta
            förslag till erforderlig lagändring, att riksdagen avslår regeringens
            förslag att begränsa antalet lönebidragsplatser hos de allmännyttiga
            organisationerna.
          </p>
          <p>
            Stockholm den 25 januari 1984
          </p>
          <p>
            JAN-ERIK WIKSTRÖM (fp) JÖRGEN ULLENHAG (fp) KERSTIN EKMAN (fp)
            KARL ERIK ERIKSSON (fp) ELVER JONSSON (fp)
          </p>
        </div>
      </div>
    </body>
  </text>
</TEI>
