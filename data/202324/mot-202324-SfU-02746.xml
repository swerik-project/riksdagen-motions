<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-02746">
  <teiHeader>
    <fileDesc>
      <titleStmt>
        <title>med anledning av prop. 2023/24:18 Vissa skärpta villkor för anhöriginvandring och begränsade möjligheter till uppehållstillstånd av humanitära skäl</title>
        <author corresp="i-X9jqcGenibr5tWEbnZgddm">av Annika Hirvonen m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2746 av Annika Hirvonen m.fl. (MP)</title>
          <idno type="rdwebb">HB022746</idno>
          <rs type="number">2746</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB022746/text</ref>
          <ref type="dokument_url_html">https://data.riksdagen.se/dokument/HB022746</ref>
          <ref type="dokumentstatus_url_xml">https://data.riksdagen.se/dokumentstatus/HB022746</ref>
          <ref type="pdf">https://data.riksdagen.se/fil/F2E72DB6-3955-43B3-AC9F-9494A4E5746E</ref>
          <ref type="docx">https://data.riksdagen.se/fil/AE26B7A7-75E9-405F-BFEF-5860748EEFF0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KvZsERN9X51q5KutWDVukG" type="basedOn"/>
        <correspContext corresp="i-KvZsERN9X51q5KutWDVukG">
          <ref>Proposition 2023/24:18</ref>
        </correspContext>
        <correspAction xml:id="i-5b15wEZcDG4TfRsornhSKN" type="signed"/>
        <correspContext corresp="i-5b15wEZcDG4TfRsornhSKN">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-SaYfqoD5SN7Q1sh7Td2CH4" type="submitted">
          <date when="2023-10-10"/>
          <time when="12:35:19"/>
        </correspAction>
        <correspAction xml:id="i-8jj2FGaukcegoTupZ2rT7F" type="reviewed">
          <date when="2023-10-11"/>
          <time when="19:25:52"/>
        </correspAction>
        <correspAction xml:id="i-WiNCi9qE7gWxQFjUaXFVTA" type="dismissed">
          <date when="2023-10-17"/>
        </correspAction>
        <correspAction xml:id="i-NDnZZ1ufYERwCXZMxLHAVe" type="referred">
          <date when="2023-10-18"/>
        </correspAction>
        <correspAction xml:id="i-GqsLHrwmJEjeAakeRpn1NS" type="assigned">
          <date when="2023-11-08"/>
          <time when="16:41:46"/>
        </correspAction>
        <correspContext corresp="i-GqsLHrwmJEjeAakeRpn1NS">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-BZyvT9J5kZbVc8JvNgLeCJ" type="behandlas_i"/>
        <correspContext corresp="i-BZyvT9J5kZbVc8JvNgLeCJ">
          <ref type="uppgift">2023/24:SfU5</ref>
          <ref type="ref_dok_id">HB01SfU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU5</ref>
          <ref type="ref_dok_titel">Vissa skärpta villkor för anhöriginvandring och begränsade möjligheter till uppehållstillstånd av humanitära skäl</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DvAW5yX6YXgCV92sAyrZfB" type="motHeader">
        <div xml:id="i-K8FsygERhyg2dzVjrEuwec" type="motTitle">
          Motion till riksdagen 2023/24:2746 av Annika Hirvonen m.fl. (MP)
          med anledning av prop. 2023/24:18 Vissa skärpta villkor för anhöriginvandring
          och begränsade möjligheter till uppehållstillstånd av humanitära
          skäl
        </div>
      </div>
      <div xml:id="i-VawW3HxP9j3SmGB75otCrW" type="motBody">
        <div xml:id="i-QM9WQNJXwdm1VrUUf1faAr" type="motProposal" subtype="förslag">
          <head xml:id="i-8xx13fotL1LPNjnfrARohp">
            Förslag till riksdagsbeslut
          </head>
          <list xml:id="i-WVmsxKMpvDicfvxMtYHffm">
            <item xml:id="i-QTT4QCfWyhJBuEF6bSTTLP" sortKey="Yrkande 1">
              Riksdagen avslår propositionen.
            </item>
          </list>
        </div>
        <div xml:id="i-p1wjdCrGbH1u14CSZm7N8" type="motContent">
          <head xml:id="i-BQfUwtMK4aWpfJKXTx7Vat" type="h1">
            Motivering
          </head>
          <p xml:id="i-8iLjiwzEUQZS98qTtyNzsa">
            Miljöpartiet är mycket kritiskt till de föreslagna försämringarna
            av möjligheten till anhöriginvandring och uppehållstillstånd på
            grund av humanitära skäl. Konsekvenserna av förslagen kommer att
            bli svåra, särskilt för barn. Vår bedömning delas av en lång rad
            myndigheter och organisationer som avstyrkt förslagen i sina remissvar.
          </p>
          <p xml:id="i-N8z76LqAYUDcqjvMWKicKU">
            Regeringen använder genomgående målet om att Sverige inte ska
            ha ”mer generösa” regler än vad EU-rätten eller internationella
            konventioner tillåter som skäl till att genom­föra försämring
            efter försämring för asylsökande, flyktingar och migranter. Samtidigt
            avfärdas skarp kritik från internationella organ och svenska myndigheter
            som har man­dat att övervaka Sveriges efterlevnad av svenska konventionsåtaganden,
            exempelvis UNHCR, Unicef, FN:s barnrättskommitté, Barnombudsmannen
            och Institutet för mänskliga rättigheter. Vid sin senaste granskning
            av Sverige uttryckte FN:s barnrätts­kommitté exempelvis att kommittén
            är djupt oroad över de 33 reformer som presen­terades i Tidöavtalet
            som ytterligare begränsar rättigheterna för barn som är asylsökande,
            flyktingar och migranter
            <ref xml:id="i-DCf3c9wPis9vAJ5LshfWNR" target="i-LjqTSrX55VUaiTdpmLFyqC">
              [1]
            </ref>
          </p>
          <p xml:id="i-RG4v9KHm2DTjwb262yBGac">
            FN:s barnkonvention gäller sedan den 1 januari 2020 som svensk
            lag. Som reger­ingen framhöll i proposition 2017/18:186 bör barnkonventionen
            ges större betydelse i lagstiftningsprocessen och även påverka
            utformningen av ny lagstiftning mer direkt än hittills. Det är
            svårt att se att inkorporeringen har haft något som helst genomslag
            vad avser de aktuella förslagen. Regeringen går tvärtom i motsatt
            riktning och inskränker barns rättigheter ytterligare.
          </p>
          <p xml:id="i-UHS5DwuWKBYJTYB4D9FC5f">
            Remisstiden var dessutom osedvanligt kort, något som flera remissinstanser
            reagerat på. Förslaget remitterades den 24 februari 2023 och svaren
            skulle ha inkommit den 31 mars 2023
            <ref xml:id="i-6MRsYvtEDpwE6t5KUVev2Q" target="i-9S5bXTj2r5URkcK9p3LTSy">
              [2]
            </ref>
          </p>
          <p xml:id="i-KSMgF1EETue37JDD8W1FQE">
            Miljöpartiet anser att propositionen bör avslås i sin helhet.
          </p>
          <head xml:id="i-8M9E9Sw6or6BXRENqKEZXg" type="h2">
            4.1 Ändrat krav för att vara anknytningsperson med tidsbegränsat
            uppehållstillstånd
          </head>
          <p xml:id="i-YW2YmYb8PkpZXv47YtkXCb">
            Regeringens förslag gäller den som har tidsbegränsat uppehållstillstånd
            som flykting eller alternativt skyddsbehövande samt på grund av
            synnerligen ömmande omständlig­heter eller verkställighetshinder
            och vill återförenas med sin familj i Sverige. För att kunna vara
            anknytningsperson ska det krävas välgrundade utsikter att beviljas
            varaktigt uppehållstillstånd, i stället för som i dag välgrundade
            utsikter att beviljas uppehålls­tillstånd under en längre tid.
          </p>
          <p xml:id="i-Wh4RcoHwcbZax2QhjEwQz9">
            Flera remissinstanser avstyrker förslaget, inklusive Asylrättscentrum,
            Unicef Sverige och Rädda Barnen. Barnombudsmannen och Länsstyrelsen
            i Stockholms län anser att förslaget kan leda till att familjeåterförening
            fördröjs och ifrågasätter om för­slaget därmed är förenligt med
            FN:s barnkonvention. Flera remissinstanser ställer sig också frågande
            till syftet med förslaget. I propositionen anges som syfte att
            upprätthålla en restriktiv migrationspolitik och att det är viktigt
            att det svenska regelverket inte är mer generöst än vad som krävs
            enligt EU-rätten och internationella konventioner.
          </p>
          <p xml:id="i-QjKti1jHiGV8mj1UhSjcVr">
            Miljöpartiet anser att det inte är ett legitimt skäl att förlänga
            tiden som barn hålls åtskilda från sina föräldrar. I stället bör
            Sverige följa uppmaningarna från internationella organ som FN:s
            barnrättskommitté och Sveriges egen barnrättsmyndighet och inte
            försvåra för barn och föräldrar att leva tillsammans. Regeringen
            säger sig vilja stärka integrationen men kan inte motivera hur
            det stärker människors möjligheter till inte­gration att fördröja
            deras återförening med sin familj.
          </p>
          <p xml:id="i-H61R5oVimSVprfi3NtTDgA">
            Riksdagen bör därför avslå regeringens förslag.
          </p>
          <head xml:id="i-PwidNhAEDhf9UCAq6PBJf7" type="h2">
            4.2 Höjd åldersgräns för att vägra uppehållstillstånd på grund
            av anknytning
          </head>
          <p xml:id="i-96749f1Jmy6PW9NNi5UE3y">
            Regeringen föreslår att uppehållstillstånd på grund av anknytning
            ska få vägras om någon av makarna eller samborna är under 21 år.
            I dag gäller denna gräns vid 18 år.
          </p>
          <p xml:id="i-QiYCFgqwaKdtP8FJUHMsuV">
            Regeringens argument är att höjningen främjar en bättre integration
            och förhindrar tvångsäktenskap.
          </p>
          <p xml:id="i-BMim5AozXEgGoreEcSxseX">
            Flera remissinstanser avstyrker även detta förslag och framför
            bl.a. att åldersgränsen för att ingå äktenskap i Sverige är 18
            år, t.ex. Sveriges advokatsamfund som anser att förslaget av den
            anledningen strider mot likabehandlingsprincipen och Lunds universitet
            som framför att förslaget i ljuset av den svenska äktenskapsåldern
            framstår som diskri­minerande. Unicef Sverige påpekar konsekvenserna
            av förslaget för barn: ”För barn till personer mellan 18 och 21
            år blir konsekvensen upp till 3 års längre väntetid för att få
            återförenas med sina föräldrar. Den faktiska väntetiden innan
            denna ofta ganska kompli­cerade process är klar kommer i många
            fall troligtvis att vara längre.” Organisationen påminner också
            om att de skadliga effekterna för barn av att vara separerade
            från sina föräldrar är ett beforskat faktum. Likt flera remissinstanser
            anser Miljöpartiet att förslagets konsekvenser, särskilt för barn,
            är orimliga i förhållande till syftet.
          </p>
          <p xml:id="i-H7SvRUbKUVqKBr59T8awjf">
            Riksdagen bör därför avslå regeringens förslag.
          </p>
          <head xml:id="i-4yDjp5TorS9qiqX2WvPH5B" type="h2">
            4.3 Begränsade möjligheter till undantag från försörjningskravet
            vid anhöriginvandring för vissa skyddsbehövande
          </head>
          <p xml:id="i-NeftBCFaYoZbHJ7FN5drSi">
            Regeringens förslag innebär att anknytningspersoner som har uppehållstillstånd
            som alternativt skyddsbehövande inte längre ska omfattas av möjligheten
            till undantag från försörjningskravet. Denna möjlighet finns i
            dag både för flyktingar och för alternativt skyddsbehövande i
            de fall då ansökan om uppehållstillstånd på grund av anknytning
            har gjorts inom tre månader efter att en person har beviljats
            uppehållstillstånd. Bestämmelsen om att tremånadersfristen för
            kvotflyktingar ska räknas från inresan ska dessutom tas bort.
          </p>
          <p xml:id="i-vnHwwz2DitpcHHG7dD5Wj">
            Regeringens förslag kommer att försena och i många fall omöjliggöra
            familjeåterförening för många som sökt skydd bl.a. från krig och
            konflikter. Dessutom är denna skyddsstatus avsedd för personer
            som exempelvis riskerar dödsstraff och tortyr vid ett återvändande
            till hemlandet. Förslaget har mött mycket stark kritik från internatio­nella
            organ som UNHCR, svenska myndigheter som Institutet för mänskliga
            rättigheter och väletablerade expertorganisationer som Rädda Barnen,
            Asylrättscentrum och Svenska Röda Korset. Vid sin senaste granskning
            uppmanade FN:s barnrättskommitté Sverige att bl.a. underlätta
            återförening av barn med deras föräldrar, inklusive att avskaffa
            försörjningskravet och tidsgränsen på tre månader för ingivande
            av ansökan
            <ref xml:id="i-T5fpRfi4zWPq2gGJL2UxzA" target="i-YEZ7bbhG4JvMVoYMpyKc1S">
              [3]
            </ref>
          </p>
          <p xml:id="i-QzCPd7XQiD4exKa6uV1RQD">
            Som flera remissinstanser påtalar tar det ofta flera år för nyanlända
            att genomgå etableringsprocessen och få arbetsrelaterad inkomst
            och en rimlig bostad. Förslaget riskerar också att slå hårt mot
            utsatta grupper som har svårare att etablera sig på arbetsmarknaden,
            t.ex. kvinnor och personer med funktionsnedsättning. Myndigheten
            för delaktighet påtalar t.ex. att bostadskravet kan vara särskilt
            svårt att uppfylla för personer med funktionsnedsättning.
          </p>
          <p xml:id="i-Qupy2hynDk2QksDCuLBWB8">
            Miljöpartiet instämmer i dessa synpunkter. Det är orimligt att
            rätten att få leva med sin familj ska bli än mer beroende av storleken
            på plånboken, om man är analfabet eller har en funktionsnedsättning.
            Likt flera remissinstanser, som Asylrättscentrum, Rädda Barnen
            och Institutet för mänskliga rättigheter, ifrågasätter Miljöpartiet
            om förslaget är förenligt med svenska konventionsåtaganden, i
            synnerhet Europakonventionen och barnkonventionen.
          </p>
          <p xml:id="i-USZC1ZJaMdrJgfmF2Hb1eZ">
            Svenska Röda Korset och UNHCR:s representation för de nordiska
            och baltiska länderna är negativa till att det görs en åtskillnad
            mellan flyktingar och alternativt skyddsbehövande. Sveriges advokatsamfund
            anser att åtskillnaden kan utgöra en sådan särbehandling av grupper
            i likartad situation som riskerar att stå i strid med Sveriges
            internationella åtaganden vad gäller icke-diskriminering.
          </p>
          <p xml:id="i-CMgTsUvUdX2fs6P68TN37s">
            Miljöpartiet instämmer även i dessa ställningstaganden. Det finns
            ingenting som talar för att personer med alternativ skyddsstatus
            skulle ha mindre behov av skydd än personer som fått flyktingstatus.
            Det finns inte heller några rimliga skäl för att de ska omfattas
            av sämre rättigheter till familjeåterförening eller undantag från
            försörjningskrav.
          </p>
          <p xml:id="i-XK4KwjhfYptNKAP2rY5mek">
            En majoritet av remissinstanserna är kritiska till att tremånadersfristen
            för kvot­flyktingar inte längre ska räknas från kvotflyktingens
            inresa i Sverige. Flera remiss­instanser påtalar att det kan ta
            tid innan kvotflyktingen anländer till Sverige, bl.a. Migrationsverket
            och Sveriges ambassad i Addis Abeba, som anför att kvotflyktingar
            i mycket få fall hinner överföras till Sverige inom tre månader
            och ambassaden påpekar vidare att detta ofta beror på omständigheter
            utanför kvotflyktingens kontroll. Som flera remissinstanser framför
            kan det finnas många praktiska svårigheter för kvotflyktingar
            att genomföra ansökan före inresan till Sverige.
          </p>
          <p xml:id="i-CeKMt5BCRVCMcaRAr8U3so">
            Miljöpartiet anser att det är uppenbart att kvotflyktingar kommer
            att hamna i ett betydligt sämre läge jämfört med övriga flyktingar.
            Syftet med särregleringen för kvot­flyktingar var att ge dessa
            samma praktiska möjligheter att nyttja tidsfristen som en flykting
            eller alternativt skyddsbehövande som redan befinner sig i Sverige.
            Skälen för detta kvarstår fortsatt.
          </p>
          <p xml:id="i-WPu3pE9FsnafsCKKX8uoTz">
            Riksdagen bör därför avslå regeringens förslag.
          </p>
          <head xml:id="i-Go91RCKqZQm9ug5gL9Mu87" type="h2">
            5 Begränsade möjligheter att bevilja uppehållstillstånd av humanitära
            skäl
          </head>
          <p xml:id="i-Vn3tfVZEYjCp3Aqu12r4ip">
            Regeringen föreslår att möjligheten att bevilja barn och vissa
            vuxna uppehållstillstånd på grund av särskilt ömmande omständigheter
            ska tas bort. För barn ska i stället gälla att de, i likhet med
            vad som gäller för vuxna, ska få beviljas uppehållstillstånd på
            grund av synnerligen ömmande omständigheter med den skillnaden
            att det inte ska krävas att de omständigheter som kommer fram
            har samma allvar och tyngd som krävs för att till­stånd ska beviljas
            vuxna personer.
          </p>
          <p xml:id="i-DK9embh1jvqhwgELC1AW8F">
            Miljöpartiet är kritiskt till förslaget, likt bl.a. Barnombudsmannen,
            Institutet för mänskliga rättigheter, Rädda Barnen och Unicef
            Sverige. Som flera remissinstanser framför handlar det om en påtaglig
            försämring för barn, samtidigt som det saknas en fullgod barnkonsekvensanalys.
            Regeringen vill genomföra förslaget för att genom en restriktiv
            migrationspolitik förbättra integrationen och minska utanförskapet.
            Resone­manget bygger på den påstådda kopplingen mellan försämrade
            möjligheter till uppehålls­tillstånd för en mindre grupp barn
            och lyckad integration för det större flertalet ny­anlända. Regeringen
            framför att den ökade risken för stress och oro hos vissa barn,
            som kan påverka deras hälsa och utveckling negativt, är godtagbar
            i syfte att vända utveck­lingen med bristande integration och
            utanförskap.
          </p>
          <p xml:id="i-URFtoRMYKhcg6YkkFqqcpt">
            Att Sveriges förmåga att integrera nyanlända skulle främjas genom
            förslaget saknar dock vetenskapligt stöd. Samtidigt blir konsekvenserna
            svåra för de som drabbas. Barn som rotat sig i Sverige och har
            en stark anknytning till landet eller lider av svåra sjukdomar
            kommer att nekas uppehållstillstånd i större utsträckning än i
            dag. Miljöpartiet vill dessutom understryka FN:s barnrättskommittés
            uttalande om att argument som rör allmän migrationskontroll inte
            bör ges företräde framför hänsyn till barnets bästa
            <ref xml:id="i-66bWKRq7UbNDJ6upCCjgZA" target="i-Xdzk9dg3UHps7fUm6s8ZsE">
              [4]
            </ref>
          </p>
          <p xml:id="i-8SEqZz6Po9sJLkYEMJpRZ3">
            Bestämmelsen om särskilt ömmande omständigheter för barn infördes
            2014 i syfte att lyfta fram barnrättsperspektivet och framhålla
            principen om barnets bästa samt därmed göra att fler barn ska
            kunna beviljas uppehållstillstånd (prop. 2013/14:216). Ett viktigt
            skäl till införandet av bestämmelsen var att det förekom mycket
            ömmande fall som föll utanför den tidigare bestämmelsens tillämpningsområde.
            De skäl som låg bakom lagändringen gäller fortsatt, som har påtalats
            av bl.a. Barnombudsmannen och Svenska Röda Korset. Det är dessutom
            viktigt att notera att bestämmelsen om särskilt ömmande omständigheter
            är en undantagsbestämmelse och att relativt få redan i dag beviljas
            uppehållstillstånd med stöd av den. Att rekvisitet är ”särskilt
            ömmande” och inte ”synnerligen ömmande” för barn handlar om att
            markera en gradskillnad – det ska inte krävas lika allvarliga
            omständigheter för barn som för vuxna. I propositionen föreslås
            visserligen att barn ska få beviljas uppehållstillstånd även om
            de omständlig­heter som kommer fram inte har samma allvar och
            tyngd som krävs för att tillstånd ska beviljas vuxna personer.
            Trots detta kommer sannolikt betydligt färre barn att få uppehållstillstånd
            om propositionen röstas igenom. Detta är ju själva syftet med
            regeringens förslag.
          </p>
          <p xml:id="i-3CjwTuK8HAXgusnS4bCg2k">
            I propositionen anges inte vilka typfall av ärenden som tidigare
            skulle ha uppnått kraven för att beviljas uppehållstillstånd men
            som nu inte längre ska göra det – detta trots att en sådan kartläggning
            vore ett nödvändigt underlag, som Asylrättscentrum påtalar. Regeringen
            föreslår alltså en påtaglig förändring av möjligheten att beviljas
            uppehållstillstånd för barn och vissa vuxna utan att ens på ett
            generellt plan redogöra för vilka grupper det är avsett att påverka.
            Det är av samma skäl anmärkningsvärt att regeringen samtidigt
            hävdar att den föreslagna ändringen inte påverkar Sveriges konventionsåtaganden.
            Som Asylrättscentrum påtalar finns också en risk att barn som
            tidigare ansetts ha tillräckliga skäl att få uppehållstillstånd
            kan komma att få avslag vid en förlängningsansökan, något som
            kan skapa en stor oro och osäkerhet. Detta påverkar inte bara
            individen negativt utan även integrationen i stort.
          </p>
          <p xml:id="i-3iwAjX1YHLDtmfxbhAGSxy">
            År 2021 fick även vissa vuxna en möjlighet till uppehållstillstånd
            på grund av särskilt ömmande omständigheter, exempelvis personer
            som vistats i Sverige med uppehållstillstånd och som under den
            tiden fått en särskild anknytning till Sverige. Det kan t.ex.
            handla om unga som vuxit upp här och som annars skulle utvisas
            på 18-års­dagen. Det skäl som bl.a. anfördes var att det inte
            var rimligt att i de fall en person vistats en längre tid i Sverige
            med tidsbegränsat uppehållstillstånd och under den tiden rotar
            sig i landet ställa samma höga krav på restriktivitet gällande
            bedömningen av frågan om det föreligger skäl att låta personen
            stanna i Sverige, som för en person som inte har haft uppehållstillstånd
            (prop. 2020/21:191 s. 114–117). Att regeringen nu vill ta bort
            den nyligen införda möjligheten är mycket beklagligt. Många personer
            i den här målgruppen har vistats i Sverige under lång tid och
            hunnit få en stark anknytning till Sverige. Många har också lidit
            av psykisk ohälsa och upplevt stress och oro under många år. Som
            Sveriges advokatsamfund framför riskerar förslaget att skapa en
            oförutsägbarhet för personer som hunnit rota sig i landet som
            inte är godtagbar.
          </p>
          <p xml:id="i-EjcpHrSjW7TyB7zusBmf41">
            Riksdagen bör därför avslå regeringens förslag.
          </p>
        </div>
        <div xml:id="i-RRy2dTabPF9iwBTUtTNjvL" type="motSignatures">
          <list xml:id="i-Dht4Bj4Jzt7FkqZcA4MmZq">
            <item xml:id="i-8LBu7icmmQC9w3mfmGdSNG" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-ASWDK91Uw1hAhUm8V4Pf44" who="i-XS1DYyajKnUSXB7m9DT6C2">
              Rasmus Ling (MP)
            </item>
            <item xml:id="i-8966vvr3PtiwbjpwPBjBrs" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-HqR4qeKVUjbMffi7CYGiHq" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-UcCGxYVCowezXhgFWdQsoN" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-7Z7PvmoqTx6U5rpHgeiUd1" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
        <div xml:id="i-N5F72yTZMwrGJSycDCcnrM" type="motNotes">
          <noteGrp xml:id="i-MMzuof2S4xkp8VKob9TtVN">
            <note xml:id="i-LjqTSrX55VUaiTdpmLFyqC">
              [1] Concluding observations on the combined sixth and seventh
              periodic reports of Sweden, 6 February 2023, CRC/C/SWE/CO/6-7,
              punkt 42.
            </note>
            <note xml:id="i-9S5bXTj2r5URkcK9p3LTSy">
              [2] Justitiedepartementet: Remittering av utkast till lagrådsremiss.
              2023-02-24.
            </note>
            <note xml:id="i-YEZ7bbhG4JvMVoYMpyKc1S">
              [3] Concluding observations on the combined sixth and seventh
              periodic reports of Sweden (CRC/C/SWE/CO/6-7), punkt 43 e).
            </note>
            <note xml:id="i-Xdzk9dg3UHps7fUm6s8ZsE">
              [4] FN:s barnrättskommitté, allmän kommentar nr 6.
            </note>
          </noteGrp>
        </div>
      </div>
    </body>
  </text>
</TEI>
