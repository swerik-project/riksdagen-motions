<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-04398">
  <teiHeader>
    <fileDesc>
      <titleStmt>
        <title>med anledning av prop. 2021/22:113 Extra ändringsbudget för 2022 – Slopad karenstid för stöd vid korttidsarbete, förstärkt evenemangsstöd och andra åtgärder med anledning av coronaviruset samt kompensation till hushållen för höga elpriser</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4398 av Jakob Forssmed m.fl. (KD)</title>
          <idno type="rdwebb">H9024398</idno>
          <rs type="number">4398</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H9024398/text</ref>
          <ref type="dokument_url_html">http://data.riksdagen.se/dokument/H9024398</ref>
          <ref type="dokumentstatus_url_xml">http://data.riksdagen.se/dokumentstatus/H9024398</ref>
          <ref type="docx">http://data.riksdagen.se/fil/BD640BF3-B22E-47A4-BD5B-FA4C45A1A31B</ref>
          <ref type="pdf">http://data.riksdagen.se/fil/6BCFBBCB-AF8C-4AA2-8DF2-4F2E250CCCDC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DGYVamoZAvHMXJgLqzSKxE" type="basedOn"/>
        <correspContext corresp="i-DGYVamoZAvHMXJgLqzSKxE">
          <ref>Proposition 2021/22:113</ref>
        </correspContext>
        <correspAction xml:id="i-WzURn1FkJQyMMyH8obK2eg" type="signed"/>
        <correspContext corresp="i-WzURn1FkJQyMMyH8obK2eg">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-QtRW4VAdqUf42sZwi5oVY6" type="submitted">
          <date when="2022-02-11"/>
          <time when="16:35:16"/>
        </correspAction>
        <correspAction xml:id="i-B1vEFzzfn1sRGM3kyWXuuv" type="reviewed">
          <date when="2022-02-11"/>
          <time when="17:40:16"/>
        </correspAction>
        <correspAction xml:id="i-5NkEg56tCc4RsS6Mz1yBMD" type="dismissed">
          <date when="2022-02-15"/>
        </correspAction>
        <correspAction xml:id="i-6Kb6zhoQehPCTHFghpQERL" type="referred">
          <date when="2022-02-16"/>
        </correspAction>
        <correspAction xml:id="i-Jn8RpTGCpEdGhsVctG6GYP" type="assigned">
          <date when="2022-10-12"/>
          <time when="11:30:30"/>
        </correspAction>
        <correspContext corresp="i-Jn8RpTGCpEdGhsVctG6GYP">
          <ref type="assignedTo">Finansutskottet</ref>
        </correspContext>
        <correspAction xml:id="i-HQZDpHeXSTNXUgZaZvYYSf" type="behandlas_i"/>
        <correspContext corresp="i-HQZDpHeXSTNXUgZaZvYYSf">
          <ref type="uppgift">2021/22:FiU44</ref>
          <ref type="ref_dok_id">H901FiU44</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU44</ref>
          <ref type="ref_dok_titel">Extra ändringsbudget för 2022 - Slopad karenstid för stöd vid korttidsarbete, förstärkt evenemangsstöd och andra åtgärder med anledning av coronaviruset samt kompensation till hushållen för höga elpriser</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GLdPDyk8rBjFwTGiHbT21e" type="motHeader">
        <div xml:id="i-JZ12AhwtjxYsR8L1hfTxur" type="motTitle">
          Motion till riksdagen 2021/22:4398 av Jakob Forssmed m.fl. (KD)
          med anledning av prop. 2021/22:113 Extra ändringsbudget för 2022
          – Slopad karenstid för stöd vid korttidsarbete, förstärkt evenemangsstöd
          och andra åtgärder med anledning av coronaviruset samt kompensation
          till hushållen för höga elpriser
        </div>
      </div>
      <div xml:id="i-D23WUb7Jc8LKK2vZchQemt" type="motBody">
        <div xml:id="i-UXZpKdXQhGcMWjsq23AAb2" type="motProposal" subtype="förslag">
          <head xml:id="i-Fjf8oxgkBKGAjYxVxm1ivK">
            Förslag till riksdagsbeslut
          </head>
          <list xml:id="i-45PRiMbWKhVwi646RubhAG" style="ol">
            <item xml:id="i-3G1HifpnhYDNft6dUwc2Mj">
              Riksdagen ställer sig bakom det som anförs i motionen om att
              utvärdera om den föreslagna förlängningen av anståndstiden för
              företagens skatteinbetalningar är tillräcklig och tillkännager
              detta för regeringen.
            </item>
            <item xml:id="i-AqHTpAadLszPmJBfDFk2nH">
              Riksdagen ställer sig bakom det som anförs i motionen om att
              utvärdera träffsäkerheten i utformningen av den föreslagna elkompensationen
              till hushållen och tillkännager detta för regeringen.
            </item>
            <item xml:id="i-JzbBYEtVM3sNrtqMGXPHD6">
              Riksdagen ställer sig bakom det som anförs i motionen om att
              utvärdera utformningen av den föreslagna ersättningen till icke-statliga
              flygplatser och tillkännager detta för regeringen.
            </item>
          </list>
        </div>
        <div xml:id="i-HPwA6wLTxzrua6Px5SMsRV" type="motContent">
          <head xml:id="i-F6TcZAi3AYX18XdNTq42wG" type="h1">
            Motivering
          </head>
          <p xml:id="i-Nz7kgjyppVnP7yoLh1ZXgq">
            Regeringen föreslår i Extra ändringsbudget för 2022 (prop. 2021/22:113)
            slopad karens­tid för stöd vid korttidsarbete, förstärkt evenemangsstöd,
            kompensation för högre el­priser och vissa ändringar om lagen
            om anstånd vid inbetalning av skatt i vissa fall. Kristdemokraterna
            ser positivt på flera av dessa åtgärder. Däremot anser vi att
            reger­ingens förslag inte är tillräckliga.
          </p>
          <head xml:id="i-4WZcmf5TBoGMXzsiEn26Xk" type="h2">
            Utökad anståndstid
          </head>
          <p xml:id="i-HNna5Uiaybt2tNBYzL29aE">
            I propositionen föreslås det att lagen (2009:99) om anstånd för
            inbetalning av skatt justeras. Skatteverket ska, efter att myndigheten
            beviljat ansökan från ett företag, ges möjligheten att förlänga
            anståndstiden med 24 månader. Lagen gäller avdragen preli­minärskatt,
            arbetsgivaravgift och mervärdesskatt. Kristdemokraterna anser
            att tiden bör utökas ytterligare.
          </p>
          <p xml:id="i-83AvdZfhu1jNtXg5sXSYrn">
            Lagen om anstånd kom på plats under finanskrisen 2008–2009 och
            möjligheten till anstånd infördes återigen till följd av covid-19,
            med syftet att dämpa de likviditetspro­blem som välfungerande
            företag fått möta till följd av pandemin. Åtgärden har varit motiverad.
            I enbart mars månad 2020 varslades långt över 40 000 personer
            och i december 2021 låg arbetslösheten på 8,2 procent, varav ungdomsarbetslösheten
            låg på 24 procent. Utifrån den senaste statistiken verkar det
            dock som att den värsta tiden ligger bakom oss och att ekonomin,
            på många sätt, återhämtat sig.
          </p>
          <p xml:id="i-QCmG7rG3pwZ2K3b6sWXAzt">
            Nu dras dessutom restriktionerna tillbaka, vilket innebär att
            näringslivet återgår till mer normal verksamhet. Däremot har omsättningen
            för många företag under närmare två års tid legat långt under
            normalt. Trots att försäljningen lär gå upp till de nivåer som
            rådde före pandemin så kan det ta lång tid innan ett företag dels
            kan betala vanlig skatt, dels kan betala anståndsskatten. Således
            lär en del företag fortfarande kämpa med likvi­ditetsproblem.
            Varje sunt företag som går i konkurs på grund av likviditetsproblem
            – och därmed skickar ut människor i arbetslöshet – är en stor
            förlust för samhällsekono­min, den enskilda företagaren och dennes
            anställda.
          </p>
          <p xml:id="i-LWYfHCHMUQ5HwH5oCHZDs6">
            Kristdemokraterna har därför tidigare följdmotionerat om att
            anståndstiden bör ut­ökas till 36 månader. Eftersom regeringen
            tidigare föreslagit 15 månader är det positivt att regeringen
            lyssnat in kritiken och utökat tiden. Vår uppfattning är dock
            att det fort­farande inte är tillräckligt. Faktum är att regeringens
            hantering av pandemin, särskilt när det rör frågor som direkt
            påverkar näringslivet, alltför ofta har presenterats med kort
            varsel och förlängts med någon månad i taget. Denna osäkerhet
            har skickat ut männi­skor i arbetslöshet och minskat nödvändiga
            investeringar. Här får regeringen, återigen, en chans att ge näringslivet
            bättre långsiktighet.
          </p>
          <p xml:id="i-GteuVbn8UrKHbhyKZRChSg">
            Flera remissinstanser har lyft att anståndstiden bör utökas till
            tre–fem år, alternativt att det åtminstone bör finnas beredskap
            för att utöka tiden. Därför föreslår Kristdemo­kraterna att regeringen
            lyssnar in kritiken och redan nu utökar tiden till 36 månader.
            Då ges Sveriges näringsliv, som är en grundbult för vår välfärd,
            mer långsiktighet. Efter­som Skatteverket beviljar en avbetalningsplan
            för varje sökande företag, som dessutom endast ges om särskilda
            omständigheter föreligger, är det svårt att se att företag ges
            en längre anståndstid på felaktiga grunder.
          </p>
          <head xml:id="i-E5mNRvarV7z1oSkwLTQAdz" type="h2">
            Korttidsarbete – regeringen missar familjeföretag samt vård-
            och omsorgsföretag
          </head>
          <p xml:id="i-Qrd2ak1YyFEg3gQvNcZBgd">
            Kristdemokraterna är även positiva till att regeringen slopar
            karenstid för stöd vid kort­tidsarbete. Däremot är vi kritiska
            till att regeringen valt att inte aktivera det pandemi­anpassade
            korttidsstödet. Detta innebär bl.a. att familjeföretag – samt
            vård- och omsorgs­företag – inte kan ta del av stödet. Dessutom
            innebär det ett betydligt mindre generöst stöd. I stället för
            att få ersättning för 75 procent av kostnaden för permitteringar
            på upp till 80 procent av arbetstiden erbjuds nu Sveriges företag
            att få ersättning för en tredjedel av kostnaden för permitteringar
            på upp till 60 procent av arbetstiden.
          </p>
          <p xml:id="i-5miQXDtgwAwLGQYTbUNtWc">
            Korttidspermittering har haft en central roll för företags möjlighet
            att överleva i tider av smittspridning och restriktioner. Den
            ordinarie lagstiftningen, som kom 2013, om stöd vid korttidsarbete
            ändrades i början av pandemin utifrån en utredning om att införa
            ett system för korttidsarbete även när ekonomin inte befinner
            sig i kris. Vid flera till­fällen har riksdagen därför tagit initiativ
            till tillfälliga ändringar i lagen för att systemet skulle fungera
            under krisen. En av de viktigaste förändringarna omfattade just
            möjlig­heten för familjeföretag samt företag som i huvudsak finansieras
            av offentliga medel – såsom vård- och omsorgsföretag – att ta
            del av stödet. Möjligheten för dessa företags­grupper att permittera
            sin personal är, som tidigare nämnts, inte kvar.
          </p>
          <p xml:id="i-SCCRw7mMVjirwQPHwdx7eB">
            Kristdemokraterna har lyft denna problematik i ett utskottsinitiativ
            som i skrivande stund behandlas i finansutskottet. Utskottsinitiativet
            syftar till att riksdagen tillkännager för regeringen att åter
            införa det mer generösa stödet samt att vidga korttidsstödet så
            att även icke tillsvidareanställda omfattas – i enlighet med stödets
            ursprungliga intentioner från lagstiftningen 2013.
          </p>
          <head xml:id="i-CAVuek9rMtuMrfrzroTkWU" type="h2">
            Elkompensation
          </head>
          <p xml:id="i-QmLAWijPtcRsqdhyoUJZaW">
            Regeringen föreslår även ett nytt anslag i statens budget, där
            hushåll tillfälligt ska kom­penseras för de höga elpriserna under
            december 2021 till februari 2022.
          </p>
          <p xml:id="i-Pcy22cvwcJzaHtA4vCiNSQ">
            Kristdemokraterna är positiva till att hushållen kompenseras
            för den senaste tidens höga elpriser. För enskilda människors
            privatekonomi är elpriserna mycket allvarliga. I vissa fall rör
            det sig om trefaldiga ökningar av elräkningen, vilket tvingat
            vanliga män­niskor att ta banklån för att klara kostnaderna.
            <ref xml:id="i-Pvk6ByFqBMU3o6TZ6Nxsjp" target="i-HogCNLsZez9QAjCQTmSiH2">
              [1]
            </ref>
            Det har även rört sig om personer som fått stänga av elen och
            sova med dubbla täcken för att hålla värmen.
            <ref xml:id="i-NDvTnn7iJRDFpy4pRCYfok" target="i-TD7hHbRKJ4935BWSS2z5oT">
              [2]
            </ref>
          </p>
          <p xml:id="i-MyBAgiTADhCMtAQNzu8qVg">
            Kristdemokraterna ser dock att regeringens förslag har flera
            brister. Vi hade helst sett att energiskatten på el slopas under
            vintermånaderna. I andra hand hade vi velat att det bidrag som
            regeringen föreslår utformas efter hur mycket energiskatt och
            moms på energiskatten hushållen betalat. Det skulle dels innebära
            att alla hushåll får kompensa­tion, till skillnad från regeringens
            förslag som har ett golv vid 700 kWh, dels vara mer rättvist i
            förhållande till att vissa kommuner i Norrland har nedsatt energiskatt
            på el och samtidigt finns i ett elprisområde där priserna varit
            väsentligt lägre än i södra Sverige. Dessutom skulle en sådan
            utformning bli mer träffsäker i förhållande till den faktiska
            förbrukning ett hushåll haft, då det skulle innebära en glidande
            skala där någon som förbrukat 799 kWh får en större kompensation
            än någon som förbrukat 700 kWh. Regeringens förslag är i stället
            utformat som en trappa så att dessa två hushåll får lika stor
            kompensation, medan ett hushåll som förbrukat 800 kWh får en större
            kompensa­tion då det når nästa trappsteg. Ett sådant kompenserande
            stöd skulle på samma sätt som regeringens kunna utbetalas via
            nätbolagen och skulle kunna multipliceras med två för att uppnå
            tillräckliga, och mer rättvisa, nivåer.
          </p>
          <p xml:id="i-B9PKs96Pzn61TDvkqbC2VL">
            Men även den modell som regeringen föreslagit skulle enkelt kunna
            förbättras – så att den når fler hushåll med mindre ekonomiska
            marginaler, men också fler av de hus­håll som förbrukar mer el,
            exempelvis på landsbygden där boarean är större än i städer­na
            och där kostnaderna för uppvärmning därmed i många fall är större.
            Dels kunde golvet vid 700 kWh sänkas till 100 kWh, dels kunde
            taket höjas från 2 000 kWh till 3 000 kWh. En sänkning av golvet
            skulle innebära en offentligfinansiell kostnad på ca 350 miljoner
            kronor extra, och en höjning av taket skulle innebära en offentligfinansiell
            kostnad på ca 300 miljoner kronor extra. Dessa kostnader får anses
            små i samman­hanget.
          </p>
          <p xml:id="i-3AzpBNXwRm2zikuzyqARh2">
            Sammantaget anser Kristdemokraterna att utformningen av regeringens
            förslag till elkompensation till hushållen inte är tillräckligt
            träffsäker, och anser att den bör ut­värderas. Detta bör regeringen
            ges till känna.
          </p>
          <head xml:id="i-Nm1WeBv3SYpuwFMxb6rRJw" type="h2">
            Krisstöd till regionala flygplatser utelämnar en del av Sveriges
            beredskapsflygplatser
          </head>
          <p xml:id="i-TWKHzfwLDV756mG84cSY5C">
            I propositionen presenterar regeringen, inom utgiftsområde 22
            Kommunikationer, för­slag på ersättning till icke-statliga flygplatser.
            Av förslaget framgår det att anslaget ut­ökas med 129 miljoner
            kronor. Regeringen gick även ut med informationen i ett press­meddelande
            den 1 februari, där de meddelade att den tredje extra ändringsbudgeten
            kommer att inkludera ett utökat, tillfälligt driftsstöd till kommuner
            som driver regionala flygplatser.
            <ref xml:id="i-4xPMdaxWUWDjQ6CF8e5Kcv" target="i-ARPz9ooTDwgb3XFu6FMgv8">
              [3]
            </ref>
            I själva extra ändringsbudgeten fastslås det att anslaget avser
            att finansiera utgifter för delar av driftsunderskottet vid kommunala
            och privata flyglinjer, som inte trafikeras av flyglinjer som
            upphandlas av staten, och som 2021 fick statligt driftsstöd. Förslaget
            omfattar även kommunala och privata flygplatser där det under
            hela 2019 bedrevs inrikes reguljär linjetrafik.
          </p>
          <p xml:id="i-7vjC6HU6rXFysy8siCmkRA">
            Majoriteten av Sveriges regionala flygplatser, med något undantag,
            uppgår i sam­arbetsorganet Svenska Regionala Flygplatser som företräder
            totalt 33 flygplatser. Majoriteten av dessa har fått ta del av
            krisstödet med hänsyn till att dessa redan före pandemin tog emot
            statligt driftsstöd. Av detta skäl beviljas inte 10 av dessa 33
            flyg­platser stöd.
            <ref xml:id="i-6QLUpam2m7CfcEx4atbNCV" target="i-5BCPGGzjMTdYur92YUwE79">
              [4]
            </ref>
          </p>
          <p xml:id="i-SAVerxMxLvbpjWpSQQyyNx">
            En del av dessa flygplatser, som inte beviljas tillfälligt krisstöd
            utifrån regeringens förslag, har redan ett statligt uppdrag som
            beredskapsflygplats.
            <ref xml:id="i-LNsCqRPTK1ctEB4fna9XTU" target="i-VXv7EU7NQqVGo8dGtwe7t6">
              [5]
            </ref>
            Beredskapsflygplats innebär att flygplatsen ska stå i beredskap
            ifall exempelvis vården eller andra samhälls­viktiga flygtransporter
            behöver nyttja flygplatsen. Det är totalt fem beredskapsflyg­platser
            – Örebro, Eskilstuna, Skövde, Norrköping-Kungsängen och Linköping-Saab
            – som inte tog emot statligt driftsstöd före pandemin och därför
            inte beviljas det utökade stödet i den extra ändringsbudgeten.
          </p>
          <p xml:id="i-S3bdSNoyNVmKSwQzaDjnjo">
            Dessa flygplatser har också drabbats hårt av pandemin. Kristdemokraterna
            är av uppfattningen att de flygplatser som fått statliga uppdrag
            som beredskapsflygplats för samhällsviktiga transporter bör få
            ta del av stödet. Vi efterfrågar inte utökade anslag utan endast
            att beredskapsflygplatser som inte tog emot statligt driftsstöd
            före pandemin får ta del av det anslag som regeringen föreslagit
            när det fördelas.
          </p>
        </div>
        <div xml:id="i-CCjRi6ED2h6vS566NHqfFd" type="signatureBlock">
          <list xml:id="i-GY7SUbbBqyqEnacxWktLWe">
            <item xml:id="i-xa738kWAV2GApeoQduDnm" type="signature">
              Jakob Forssmed (KD)
            </item>
            <item xml:id="i-4GAcaG9E94uYWR1jxNmisk" type="signature">
              Hampus Hagman (KD)
            </item>
            <item xml:id="i-GWdZNPugCwdPBEzmm4eVhJ" type="signature">
              Sofia Damm (KD)
            </item>
            <item xml:id="i-7Nd2HoGvsBk3UDDftAfA2P" type="signature">
              Michael Anefur (KD)
            </item>
            <item xml:id="i-Vin5QhYzEo22WGJHbBHAGJ" type="signature">
              Hans Eklind (KD)
            </item>
            <item xml:id="i-7qAPgHLSPTNrG3eCrZRWeU" type="signature">
              Robert Halef (KD)
            </item>
          </list>
        </div>
        <div xml:id="i-4nEwB3Ti3qy7hEdAxusKCA" type="motNotes">
          <noteGrp xml:id="i-GnJi4KVGyxvHjphkQQKCNT">
            <note xml:id="i-HogCNLsZez9QAjCQTmSiH2">
              [1] Sjögren, Amanda (2022-01-06). Magnus elräkning tredubblades:
              Tvingas ta banklån. Aftonbladet.
            </note>
            <note xml:id="i-TD7hHbRKJ4935BWSS2z5oT">
              [2] Holstein, Johanna (2021-12-21). Ensamstående mamma stänger
              av värmen: ”Sover under dubbla täcken.” SVT Nyheter.
            </note>
            <note xml:id="i-ARPz9ooTDwgb3XFu6FMgv8">
              [3] Regeringskansliet (2022-02-01). Regeringen föreslår utökat
              stöd till regionala flygplatser. Tillgänglig 2022-02-09.
            </note>
            <note xml:id="i-5BCPGGzjMTdYur92YUwE79">
              [4] Svenska Regionala Flygplatser (2022-02-03). Välkommet krisstöd
              men bara till vissa. Tillgänglig 2022-02-09.
            </note>
            <note xml:id="i-VXv7EU7NQqVGo8dGtwe7t6">
              [5] Regeringskansliet (2021-12-16). Regeringen förlänger stödet
              till beredskapsflygplatser. Tillgänglig 2022-02-09.
            </note>
          </noteGrp>
        </div>
      </div>
    </body>
  </text>
</TEI>
