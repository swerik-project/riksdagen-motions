<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-02299">
  <teiHeader>
    <fileDesc>
      <titleStmt>
        <title>Ny skatt för att främja minimal antibiotikaanvändning i djuruppfödningen inom EU och globalt</title>
        <author corresp="i-mxJ22KDE3cthH5PFLdLST">av Maria Gardfjell m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2299 av Maria Gardfjell m.fl. (MP)</title>
          <idno type="rdwebb">H6022299</idno>
          <rs type="number">2299</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H6022299/text</ref>
          <ref type="dokument_url_html">http://data.riksdagen.se/dokument/H6022299</ref>
          <ref type="dokumentstatus_url_xml">http://data.riksdagen.se/dokumentstatus/H6022299</ref>
          <ref type="docx">http://data.riksdagen.se/fil/A50E53CA-3633-47BC-9625-7924497E3F0B</ref>
          <ref type="pdf">http://data.riksdagen.se/fil/49BA65A6-EFB5-427B-85C5-3D3EA6A3ED8F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KmY3t8VznGaS11qXwo1gNg</idno>
            <name>Elisabeth Falkhaven</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6TUPABecbbh762Yu3MhCak" type="signed"/>
        <correspContext corresp="i-6TUPABecbbh762Yu3MhCak">
          <note type="signatory" corresp="i-mxJ22KDE3cthH5PFLdLST"/>
          <note type="signatory" corresp="i-KmY3t8VznGaS11qXwo1gNg"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-KAukTW48UunRWAr2S3XcCP" type="submitted">
          <date when="2018-11-29"/>
          <time when="16:02:15"/>
        </correspAction>
        <correspAction xml:id="i-JuUvUHu6wBpk72r4McLGjd" type="reviewed">
          <date when="2018-11-29"/>
          <time when="16:26:30"/>
        </correspAction>
        <correspAction xml:id="i-F4bCu25czQWjrvKFX8zgx3" type="referred">
          <date when="2018-12-05"/>
        </correspAction>
        <correspAction xml:id="i-GCm4xURqzRakxJz7o4C4Th" type="assigned">
          <date when="2019-06-11"/>
          <time when="09:32:26"/>
        </correspAction>
        <correspContext corresp="i-GCm4xURqzRakxJz7o4C4Th">
          <ref type="assignedTo">Skatteutskottet</ref>
        </correspContext>
        <correspAction xml:id="i-GwfWbEXW2gEkek5m97Abmc" type="behandlas_i"/>
        <correspContext corresp="i-GwfWbEXW2gEkek5m97Abmc">
          <ref type="uppgift">2018/19:SkU12</ref>
          <ref type="ref_dok_id">H601SkU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU12</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2299 av Maria Gardfjell m.fl. (MP)
          Ny skatt för att främja minimal antibiotikaanvändning i djuruppfödningen
          inom EU och globalt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YEQWT1xev7Y2pAEoELTo8H">
            Förslag till riksdagsbeslut
          </head>
          <list>
            <item xml:id="i-SjrrAkbq6SHiRLA6TG67GS" sortKey="Yrkande 1">
              Riksdagen ställer sig bakom det som anförs i motionen om att
              en statlig utredning bör tillsättas för att ta fram ett förslag
              på antibiotikaskatt för att främja minimal antibiotikaanvändning
              i djuruppfödningen inom EU och globalt och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-L1F1ybRgKehtL1H4gDUNT9" type="h1">
            Motivering
          </head>
          <p xml:id="i-AEmESAZrKvmZKBbseez3Wd">
            Antibiotikaresistens innebär att bakterier utvecklar motståndskraft
            mot antibiotika. Det är ett växande hälsoproblem såväl i Sverige
            som globalt. Infektioner kan bli svåra eller omöjliga att behandla,
            vilket innebär ett stort lidande för den som blir sjuk. Ju mer
            antibiotika vi använder desto snabbare utvecklas antibiotikaresistens.
          </p>
          <p xml:id="i-WFmeTdKA9Fbm27BvnoAHEZ">
            Enligt WHO används det globalt sett mer antibiotika till friska
            djur än till sjuka människor.
          </p>
          <p xml:id="i-4qSWWYMuemHD368SHgJrJy">
            Den svenska djurhållningen använder minst antibiotika i hela
            EU. Sverige har en lång tradition då det gäller en sund djurhållning
            och förebyggande djurhälsovård. Sverige var 1986 först i världen
            med att förbjuda användning av antibiotika i foder i syfte att
            öka djurens tillväxt. 2006 beslutade EU att förbjuda antibiotika
            i tillväxtsyfte, men det är i stor utsträckning fortfarande tillåtet
            utanför EU och inom EU finns det många länder där överanvändningen
            av antibiotika är enorm.
          </p>
          <p xml:id="i-13iiMUiiLpBUC6d6dvy2f9">
            En ny förordning om veterinärmedicinska läkemedel är nu på gång
            inom EU. Det nya regelverket, som träder i kraft 2022, innebär
            en viss skärpning då det gäller den omdebatterade frågan om förebyggande
            behandling med antibiotika. Att ge antibiotika till en grupp friska
            djur (profylax) kommer att förbjudas. Men det kommer fortfarande
            att vara tillåtet med förebyggande behandling i form av metafylax.
            Det är därför tveksamt om de nya reglerna kommer att leda till
            minskad antibiotikaanvändning och därför behöver Sverige vidta
            ytterligare åtgärder.
          </p>
          <p xml:id="i-9STdwGHZxdvPSfUE1UEqtK">
            Metafylax innebär att en hel grupp av djur behandlas trots att
            endast några få är sjuka. Den motivering som hävdas är att när
            klinisk sjukdom finns hos några djur är det lika bra att behandla
            hela gruppen eftersom risken för spridning är stor. Men det innebär
            att man istället för att åtgärda grundproblematiken, som ofta
            handlar om att djurhåll­ningen är bristfällig, använder antibiotika.
            Det är givetvis inte acceptabelt att ett av våra mest värdefulla
            läkemedel, antibiotika, även fortsättningsvis kommer att kunna
            miss­brukas.
          </p>
          <p xml:id="i-dL5dBQQ9RETHerGHivjeh">
            Den djurvälfärdsresa som Sverige gjorde i början av 1990-talet,
            efter att vi förbjudit användningen av antibiotika i tillväxtstimulerande
            syfte, måste ske i hela EU. Det är först när EU har en djurhållning
            som bygger på att hålla djuren friska genom att ha en god djurhållning
            som friska djur som användningen av antibiotika kan minska. Här
            finns det inga genvägar.
          </p>
          <p xml:id="i-C4GaoxuND4v4teRzZpvgRs">
            Miljöpartiet föreslår därför en skatt för att främja minimal
            antibiotikaanvändning i djuruppfödningen inom EU och globalt.
          </p>
          <p xml:id="i-T6dWZTxtaW7pFy8pGMWq1">
            Svenska bönder är idag ledande inom EU för en sund djurhållning,
            men måste trots det konkurrera med billigare kött från djur som
            fötts upp på ett ohållbart sätt med rutinmässig användning av
            antibiotika.
          </p>
          <p xml:id="i-2XFmPbEPUt3qAQMtzr6iJC">
            Det som krävs är såväl ett förbättrat regelverk inom EU och globalt,
            men också ett ekonomiskt system som gynnar de djuruppfödare som
            satsar på förbättrade förhållanden för djuren, stärker deras hälsa
            och därmed minimerar antibiotikaanvändningen. Svenska producenter
            är oftast redan där, men vi som politiker behöver ta ansvar för
            att en ansvarsfull djuruppfödning också bär sig på marknaden.
            Kött från djuruppfödning som överanvänder antibiotika och därigenom
            bidrar till ett av mänsklighetens mest allvarliga hälsoproblem
            i framtiden, antibiotikaresistens, är något som inte fortsatt
            kan flöda in på marknaden.
          </p>
          <p xml:id="i-7f2sdZMPmYeT26KK1mmRzY">
            Skatten ska utformas så att den inte innebär någon extra kostnad
            eller administration för de bönder som använder antibiotika ansvarsfullt
            för att behandla sjuka djur. Friska djur behöver inte antibiotika,
            sjuka djur har rätt till antibiotika.
          </p>
          <head xml:id="i-FG7BbShmUWNeRHDWN4NZcQ" type="h2">
            Utgångspunkter för en ny skatt
          </head>
          <p xml:id="i-6KGTRuAuS8GyyVidQPyJ8A">
            En ny skatt införs i Sverige på kött från djurhållning där antibiotika
            används rutin­mässigt under uppfödningen.
          </p>
          <p xml:id="i-EXzkk3wSDPrAaowBLCPXuJ">
            Nivån på skatten bör sättas så att den verkar pådrivande i omställningen
            till en hållbar djurhållning med förbättrade förhållanden för
            djuren där antibiotikaanvänd­ningen är låg och ansvarsfull, såväl
            inom EU som i andra länder som Sverige handlar med.
          </p>
          <p xml:id="i-YYhVosvXKBf6u9pJfPQL6L">
            Till viss del liknar detta upplägg kemikalieskatten på elektronik,
            där produkter som inte innehåller vissa giftiga kemikalier får
            skatten nedsatt.
          </p>
          <p xml:id="i-6NamwQEJ9z2CpbZa51UWwc">
            Skatten ska utformas med utgångspunkten att den inte ska innebära
            någon extra kostnad för de bönder som använder antibiotika ansvarsfullt
            för att behandla sjuka djur så som praxis är i Sverige redan idag.
          </p>
          <p xml:id="i-J625MiBGXsQg9joJydhxSf">
            Skattereduktionen bygger på att det finns dokumentation, en antibiotikadelaration,
            som visar att gårdens antibiotikaanvändning är låg och ansvarsfull.
            Denna deklaration bygger på den journalföring som man som veterinär
            inom EU redan idag utför. Den enskilda bonden kommer alltså inte
            att behöva utföra någon ytterligare pappersexercis.
          </p>
          <p xml:id="i-MgLyLEWCoqRkhrYDVNvjae">
            Skattereduktionen ska utgå från ett krav på den som säljer eller
            importerar produkterna att kunna redogöra för antibiotikaanvändningen
            från sina leverantörer, i form av en antibiotikadeklaration. Deklarationen
            ska tydliggöra om antibiotikaanvänd­ningen på gårdsnivå är låg
            och ansvarsfull.
          </p>
          <p xml:id="i-EvT8oFCEjsX2yM4LAgP4xQ">
            Detta kräver att det finns rapporteringssystem som kan ge gårds-
            och djurspecifika data. Sådana system, som kan vara såväl myndighetsbaserade
            som bygga på branscher­nas egna kvalitetsprogram, finns t.ex.
            i Nederländerna och Danmark. I Storbritannien har livsmedelskedjan
            Marks &amp; Spencers meddelat att man kommer att kräva en sådan
            rapportering från sina leverantörer.
          </p>
          <p xml:id="i-4bzseKZNTKTa7fJifYoccw">
            I Sverige är veterinärer som behandlar livsmedelsproducerande
            djur skyldiga att rapportera användningen av antibiotika till
            Jordbruksverkets djursjukdatabas.
          </p>
          <p xml:id="i-1SHWLH2mrWdzh9SoYtGh2">
            I dag är det dock inte möjligt att utifrån djursjukdatabasen
            få ut kvalitetssäkrad, gårdsspecifika data och Jordbruksverket
            gjorde därför 2013 en förstudie för att särskilt belysa de brister
            som finns och gav där förslag på hur systemet kan utvecklas så
            att gårdsspecifika data kan genereras ur systemet.
          </p>
          <p xml:id="i-78iHnLR2rQyatXQyq3Hb3h">
            Förslaget bör därför vara utformat på ett sätt som ger Jordbruksverket
            tid att utveckla djursjukdata så att det i Sverige går att få
            fram gårdsspecifika data om antibiotikaanvändning från svenska
            gårdar. Därigenom kommer antibiotikadeklara­tionen att kunna genereras
            via ett automatiserat system.
          </p>
          <p xml:id="i-7kCu7UMaoM7oZXH32CMtiM">
            Förslaget är att en statlig utredning tillsätts för att ta fram
            ett förslag på antibiotika­skatt. Utgångspunkten ska vara den
            kemikalieskatt som införts av regeringen.
          </p>
          <p xml:id="i-9iegMGCFpYRPjrKajMcxca">
            Det finns naturligtvis en rad tänkbara svårigheter, bland annat
            inom handelspolitiken och EU:s bestämmelser kring punktskatter
            och den fria rörligheten. Man skulle kunna uppfatta en sådan här
            skatt som protektionistisk, men det är mycket viktigt att se att
            styrmedlet inte syftar till protektionism, utan att direkt gynna
            produktion som inte bidrar till det globalt växande riskerna med
            antibiotikaresistens. Det finns också farhågor. Därför finns det
            stor anledning att i samhällsdebatten diskutera både denna och
            andra faktiska åtgärder som skulle kunna minska riskerna med detta
            mycket allvarliga problem.
          </p>
          <p xml:id="i-DnExCpxoCZ6i5gtycMGaVP">
            Ambitionen bör vara att en antibiotikaskatt ska finnas på plats
            kring 2022.
          </p>
          <head xml:id="i-MCBwqVqGkYQg5YfaRT7TEM" type="h2">
            Bakgrund och nuläge
          </head>
          <p xml:id="i-JVMcvVKKK4e3Y397JpsDYN">
            Antibiotikaresistens är idag ett av de allvarligaste hoten mot
            människors hälsa. WHO klassar det som ett hot mot mänskligheten
            och enligt en studie från brittiska Review on Antimicrobial Resistance
            så kan resistenta bakterier orsaka fler dödsfall än cancer 2050
            om vi inte handlar nu.
          </p>
          <p xml:id="i-KBv79jxSffM8azFhabP83R">
            70 procent av all antibiotikaanvändning inom EU går idag till
            djur, bara 30 procent till hälso- och sjukvård av människor. Det
            är en helt orimlig situation som politiken måste hitta verktyg
            för att hantera och förändra.
          </p>
          <p xml:id="i-HY2GWTbEsPd9ibXDMhCtkz">
            Det finns prognoser som visar att den globala användningen av
            antibiotika till djur kan komma att öka med nära 70 procent mellan
            2010 och 2030. En utveckling som vi givetvis måste sätta stopp
            för. Och det går. För det handlar om hur vi föder upp våra djur.
          </p>
          <p xml:id="i-2hTSH9i74xggQ77mdthYWf">
            Sverige är idag det land inom EU som använder allra minst antibiotika
            i sin djuruppfödning. Ett stort problem är att man på många håll
            inom unionen väljer att använda antibiotika till grupper av friska
            djur snarare än att behandla det enskilda djuret som är sjukt.
            Inom EU används 90 procent av antibiotikan för att behandla grupper
            av djur, bara 10 procent för enskild behandling av de djur som
            faktiskt är sjuka. I Sverige är situationen det omvända, bara
            10 procent av antibiotikan ges som gruppbehandling.
          </p>
          <p xml:id="i-JCvyyiqhuedx15bscHknCq">
            I Danmark används ca tre gånger mer antibiotika och i Tyskland
            används åtta gånger mer. Italien och Spanien har 27 respektive
            34 gånger högre antibiotikaförbrukning än Sverige.
          </p>
          <p xml:id="i-QdWpFJZUrvmv9U43SJbJou">
            Vad beror det här på? Sverige har en lång tradition då det gäller
            en sund djurhållning och förebyggande djurhälsovård med exempelvis
            strängare krav på stallar och utrymme. Sverige var 1986 först
            i världen med att förbjuda användning av antibiotika i foder i
            syfte att öka djurens tillväxt. Ett sådant förbud kom först år
            2006 inom EU och saknas fortfarande i stor utsträckning utanför
            EU.
          </p>
          <p xml:id="i-QaDugjsegNbPZw3XueFrcQ">
            I många länder är djurhållningen fortfarande undermålig och där
            används antibiotika som ett rutinmässigt insatsmedel under vissa
            perioder av djurens liv för att förebygga sjukdomsutbrott. Detta
            beror i huvudsak på dålig djurhållning, omfattande handel med
            levande djur och bristande smittskydd.
          </p>
          <p xml:id="i-XgNKGPdWB4NUgGdbxYW65d">
            Att ett av våra mest värdefulla läkemedel missbrukas i syfte
            att kompensera för en dålig djurhållning är inte acceptabelt.
          </p>
          <p xml:id="i-3KvGoY7c4Q7b1fiBpfH5A6">
            Inom EU tas nu en förbättrad lagstiftning på området fram, även
            om den inte bedöms nå ända fram. Sverige är pådrivande, både i
            ministerrådet och i parlamentet.
          </p>
          <p xml:id="i-KKTj4xKwqW1Cpw5nRNkpiv">
            För att nå det långsiktiga målet – en djurhållning som bygger
            på friska djur utan behov av antibiotika, behöver vi också använda
            ekonomiska styrmedel för att driva på utvecklingen. En mycket
            stor del av det kött som konsumeras i Sverige är importerat. Genom
            att införa en skatt på importerat kött där stora mängder antibiotika
            använts i produktionen kan svenska konsumenter bidra. Djurhållning
            med låg antibiotikaanvändning måste premieras på marknaden.
          </p>
          <head xml:id="i-JKbTSG5SXqhjCMYsCJScxe" type="h2">
            En samlad politik för att minska antibiotikaresistens behövs
          </head>
          <head xml:id="i-SdqeCtityVQqXyZo4GXMkb" type="h1">
            Det behövs många fler åtgärder utöver skatt på kött som producerats
            med stora mängder antibiotika.
          </head>
          <p xml:id="i-LL5pgTuvRfDD1QGhrunuwb">
            God djurhållning är den viktigaste faktorn för att hålla djur
            friska och minska antibiotikaanvändningen, därför anser Miljöpartiet
            att Sverige måste dela med sig av kunskapen om djuruppfödning
            som bygger på att hålla djuren friska. Den svenska djurhållningen
            ska fortsätta att utvecklas och vara ett föredöme då det gäller
            djurskydd och låg antibiotikaanvändning.
          </p>
          <p xml:id="i-Hn4DSHrWvCQiNy3vgGnMxr">
            EU-politiken måste skärpas. Större fokus måste riktas för att
            motverka dålig djur­hållning, omfattande handel med levande djur
            och bristande smittskydd.
          </p>
          <p xml:id="i-QoW7R7zwbGT9uoQtfdDh67">
            I ekologiskt lantbruk får inte antibiotika användas rutinmässigt.
            Sverige måste arbeta för att ekologiskt lantbruk utvecklas och
            ökar.
          </p>
          <p xml:id="i-EZQBqcKRDpuJqd1P5NW74s">
            Ett konsumentpolitiskt viktigt förslag är att införa ursprungsmärkning
            av kött på restauranger och storkök så att även restaurangbranschen
            blir en stark kraft i arbetet.
          </p>
          <p xml:id="i-2rctSQwJq85PKnrvKAbzRt">
            Offentlig upphandling måste premiera kött från djurhållning där
            antibiotikaanvänd­ningen är låg och ansvarsfull. Det bör införas
            ett lagkrav att all mat som serveras inom skolor, äldreomsorg
            och sjukvård ska minst möta kraven i svensk djurskyddslag.
          </p>
          <p xml:id="i-Wg7Vd2vozVhV6rmeV5PyCs">
            Det goda förebyggande arbete som sker i sjukvården kan också
            stärkas och förbättras.
          </p>
          <head xml:id="i-LZHNbVvb4wgTT979ATCYKe" type="h2">
            Källor
          </head>
          <p xml:id="i-HPCBSVTjvKD77b3vLxxBQv">
            ECDC/EFSA/EMA second joint report on the integrated analysis
            of the consumption of antimicrobial agents and occurrence of antimicrobial
            resistance in bacteria from humans and food-producing animals.
            ECDC, EFSA och EMA, 2017.
          </p>
          <p xml:id="i-4LCboj2TBjNPhfWGdFtbRn">
            Förstudie: Förenkling rapportering djursjukdata. Jordbruksverket,
            2013.
          </p>
          <p xml:id="i-76679V7rna8vCGQziyGGLP">
            Global trends in antimicrobial use in food animals. Van Boeckel
            et al., 2015.
          </p>
          <p xml:id="i-VV4NfucjpZKvrZqdzzsXC6">
            http://www.svensktkott.se/om-kott/darfor-svenskt-kott-fordjupning/friska-djur-behover-inte-antibiotika/.
          </p>
          <p xml:id="i-87mmiEABK3zVmG8MmeAxBT">
            Sales of veterinary antimicrobial agents in 30 European countries
            in 2015. Trends from 2010 to 2015. EMA, 2017.
          </p>
          <p xml:id="i-WomDEV8M1tKbo96HeAG7XT">
            Tackling Drug-Resistant Infections Globally: final report and
            recommendations. Review of Antimicrobial Resistance, 2017.
          </p>
          <p xml:id="i-6cVCfpybTuoVNGRoJ3NBKR">
            The evolving threat of antimicrobial resistance - Options for
            action. WHO 2012.
          </p>
        </div>
        <div type="motSignatures">
          <list>
            <item xml:id="i-G5iYXKouVCFX6puU4NUFuB" who="i-mxJ22KDE3cthH5PFLdLST">
              Maria Gardfjell (MP)
            </item>
            <item xml:id="i-33uJdSASWTGvvj5gA9HNnd" who="i-KmY3t8VznGaS11qXwo1gNg">
              Elisabeth Falkhaven (MP)
            </item>
            <item xml:id="i-KDUVFRzQ6cquL5w3QvxmjN" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-GggLsv7DG388ctWpfZXVEg" who="i-X9jqcGenibr5tWEbnZgddm">
              Annika Hirvonen Falk (MP)
            </item>
          </list>
        </div>
      </div>
    </body>
  </text>
</TEI>
