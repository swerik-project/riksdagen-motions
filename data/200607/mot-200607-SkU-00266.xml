<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00266">
  <teiHeader>
    <fileDesc>
      <titleStmt>
        <title>Personalvårdande friskvård även för egenföretagare</title>
        <author corresp="i-GuqTA1ryPxMT4VhaTEcYK3">av Anne Marie Brodén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personalvårdande friskvård även för egenföretagare</title>
          <idno type="rdwebb">GU02Sk266</idno>
          <rs type="number">Sk266</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk266/text</ref>
          <ref type="dokument_url_html">http://data.riksdagen.se/dokument/GU02Sk266</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk266</ref>
          <ref type="doc">http://data.riksdagen.se/fil/484BFCB9-56C9-409B-8251-FE77094EEE9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LM8gMQmhrREZc4TGSHBFFM" type="signed"/>
        <correspContext corresp="i-LM8gMQmhrREZc4TGSHBFFM">
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-D4Su7mwX2XMkyMwFb1JTcb" type="referral">
          <date when="2006-11-07"/>
        </correspAction>
        <correspAction xml:id="i-9zTQBi3vQXyWvxwj6cYHz8" type="dismissal">
          <date when="2006-11-07"/>
        </correspAction>
        <correspAction xml:id="i-DoERGmtfCU2zjMzkn5PaY6" type="numbering">
          <date when="2006-11-01"/>
        </correspAction>
        <correspAction xml:id="i-P81zBjPwukRgWxSZ2nE4Sd" type="submission">
          <date when="2006-10-31"/>
        </correspAction>
        <correspAction xml:id="i-MsY5y3BRPboR22aPXbF2f7" type="transfer">
          <date when="2006-10-30"/>
        </correspAction>
        <correspAction xml:id="i-Rx7JqK7UPY2jHW7JSRENha" type="assigned"/>
        <correspContext corresp="i-Rx7JqK7UPY2jHW7JSRENha">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ceLS63pPGJAgRV8uzhCPg" type="motBody">
        <div xml:id="i-UpeU2KKLtvY4n4118MFtkE" type="motProposal" subtype="förslag">
          <head xml:id="i-B6Ld72RtN73Hf9ZPLRTcdW">
            Förslag till riksdagsbeslut
          </head>
          <list xml:id="i-QzGQcse81QdzSRghdjrn53" style="ol">
            <item xml:id="i-DAQCDUNZd4XD7tfWsjjiW2">
              Riksdagen tillkännager för regeringen som sin mening vad i motionen
              anförs om behovet av en modernisering av beskrivningen av vad
              som avses med personalvårdsförmåner.
            </item>
            <item xml:id="i-QrkbjY8iBU8tnaMUj7WAmt">
              Riksdagen tillkännager för regeringen som sin mening vad i motionen
              anförs om att ändra personalvårdsförmånerna så att dessa också
              omfattar egenföretagare i enmansföretag och handelsbolag.
            </item>
            <item xml:id="i-PHzrPwC61qsyoQPNBamKS5">
              Riksdagen begär att regeringen slopar beloppsbegränsningen av
              personalvårdande friskvårdsförmåner.
            </item>
          </list>
        </div>
        <div xml:id="i-HkY79PbbHZqd3ZCVerdGVa" type="motContent">
          <head xml:id="i-UyCHbZ2TJivFGS7ZamFCej" type="h1">
            Personalvårdande friskvård även för egenföretagare
          </head>
          <head xml:id="i-NNHsw8MoCBQWbEqvU2kfNd" type="h1">
            Motivering
          </head>
          <p xml:id="i-Ta7vddGZz33Y69XNTZRYM6">
            Ohälsan i arbetslivet är så utbredd och orsakar samhället så
            stora kostnader att alla medel som kan bidra till ett bättre hälsoläge
            måste tas i anspråk. För de många långtidssjukskrivna och förtidspensionerade
            innebär arbetsoförmågan passivitet och mänskligt lidande. Arbetsgivare
            och företag belastas av kostnader för sjukskrivningar och bortovaro
            och tvekar om nyanställningar.
          </p>
          <p xml:id="i-VSQ3QTUEU864sK2YBf8VTG">
            Samhället har inte råd att ha så många människor utanför arbetsmarknaden
            som nu. Vi går dessutom mot en generationsväxling på arbetsmarknaden
            när 40-talisterna börjar uppnå pensionsåldern. Prognoserna visar
            att vi då får räkna med brist på arbetskraft.
          </p>
          <p xml:id="i-S3iY4wcXVKV7JcthtGaM6h">
            Varje åtgärd som leder till ett friskare arbetsliv innebär således
            vinster för såväl individer som näringsliv och i hög grad för
            samhället i stort. Men arbetet mot ohälsan är komplext och kräver
            naturligtvis många olika åtgärder från samhällets sida men också
            aktiviteter ute på företagen och i privatlivet. I denna blandning
            av insatser är massagebehandlingar och annan kroppsterapi, som
            förebyggande friskvård mot ohälsa, en underskattad resurs.
          </p>
          <p xml:id="i-LzAi8L6MNrzph1ZTUgckBj">
            Varannan svensk som arbetar på kontor efterfrågar möjligheten
            till massage på arbetet. Både män och kvinnor i alla åldrar rankar
            massagebehandling främst, om man får välja friskvårdsaktivitet.
            Det visar den s.k. Kontorsbarometern som på Vasakronans uppdrag
            frågat 1 000 kontorsanställda om vilken friskvårdstjänst de helst
            vill ha för att må väl och kunna fungera maximalt i sitt arbete.
          </p>
          <p xml:id="i-ABSY7zXMrZgaykjXNhcyN6">
            De märkbara effekterna av regelbundna massagebehandlingar är
            många, bl.a. mindre spänningar i axlar och nacke, sänkt stressnivå
            samt färre problem med musarm. Många av effekterna är kopplade
            till den utsöndring av lugn och ro-hormonet oxytocin som frigörs
            vid beröring.
          </p>
          <p xml:id="i-41VK9gyeA3xMbe3gxHvFqc">
            Insikten om att friskvård, massage och andra kroppsterapier har
            positiv påverkan i arbetet för ett friskare arbetsliv, med färre
            sjukskrivningar och ohälsa som följd, har bl.a. lett till att
            dessa åtgärder och behandlingar numera ingår bland personalvårdsförmåner
            och är skattefria upp till en viss nivå. Dock kvarstår de ålderdomliga
            beskrivningarna av dessa tjänster och en beloppsbegränsning för
            skatteavdraget.
          </p>
          <p xml:id="i-U8gUoigxD5vM4HLcbE6Pw7">
            Inte minst arbetsgivarinträdet och arbetsgivarnas skyldighet
            till medfinansiering innebär att företagen borde få större möjligheter
            att investera i förebyggande friskvård än vad de har i dag. Det
            är inte rimligt med det nuvarande kostnadstaket för hur mycket
            pengar arbetsgivaren ska få lägga på träningskort, massage eller
            andra friskvårdsåtgärder per anställd och år, särskilt som det
            inte finns motsvarande begränsning för kontorsmöbler, datorutrustning
            eller kompetensutveckling.
          </p>
          <p xml:id="i-GHsZdk6fNvyaPMvicncUSg">
            I dag är reglerna dessutom skrivna så att avdragsrätten enbart
            gäller anställda. Det innebär att egenföretagare i enskild firma
            och handelsbolag inte kan utnyttja den.
          </p>
          <p xml:id="i-WsVNVxMnB6MkJwEnqAFmtw">
            Reglerna bör därför ändras till att också omfatta egenföretagare.
          </p>
          <p xml:id="i-AqaUDY2ZacQ17QEaCwAsWy">
            Jag anser att nuvarande beloppsbegränsning skall slopas och att
            förmånsbeskattningen vidgas till att också omfatta egenföretagare
            i enskild firma och handelsbolag och att bestämmelserna av personalvårdsförmånerna
            anpassas till dagens verklighet genom att skrivningarna moderniseras.
          </p>
          <p xml:id="i-NDVG7WjN4jAdLzmReUXHbX">
            Reglerna om skattefri motion och annan friskvård har visserligen
            förenklats och förtydligats fr.o.m. beskattningsåret 2004 med
            hänvisning till att formerna för motionen utvecklats och sättet
            att utöva motionen förändrats. Dock kvarstår begrepp som att skattefriheten
            ska omfatta endast motion eller annan friskvård av mindre värde
            och enklare slag och beskrivningar som personalvårdsförmåner vilka
            syftar till att skapa trivsel i arbetet eller liknande. Dessa
            beskrivningar är passiva och för arbetsgivaren föga förpliktande.
            För att en arbetsgivare ska satsa på sin personal och en friskare
            arbetsmiljö, måste denna ges större handlingsfrihet. Den ökade
            handlingsfriheten bör kombineras med villkoret att arbetsgivarna
            skall följa en plan för hälsoarbetet och redovisa detta i hälsobokslutet.
          </p>
        </div>
        <div xml:id="i-Rua4BuoPPPi5ZsWFxPounh" type="signatureBlock">
          <list xml:id="i-MZtpGGSFzvXT5MZR7XeCbM">
            <item xml:id="i-KPa1HcLd6Gt7RNUgQznAEZ" who="i-GuqTA1ryPxMT4VhaTEcYK3" type="signature">
              Anne Marie Brodén (m)
            </item>
          </list>
        </div>
      </div>
    </body>
  </text>
</TEI>
