<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01869">
  <teiHeader>
    <fileDesc>
      <titleStmt>
        <title>En ekobaserad klövviltsförvaltning</title>
        <author corresp="i-QpWVRM55tMRcHYZCMDFcHW i-B34sv9ytsiioT1XaQtyXUo">av Isak From och Helén Pettersson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1869 av Isak From och Helén Pettersson (båda S)</title>
          <idno type="rdwebb">HB021869</idno>
          <rs type="number">1869</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021869/text</ref>
          <ref type="dokument_url_html">https://data.riksdagen.se/dokument/HB021869</ref>
          <ref type="dokumentstatus_url_xml">https://data.riksdagen.se/dokumentstatus/HB021869</ref>
          <ref type="pdf">https://data.riksdagen.se/fil/B6AB23F3-484E-4504-9D7C-283A8A5158B0</ref>
          <ref type="docx">https://data.riksdagen.se/fil/30C6FF83-086B-4810-B47F-DBA4793B3F2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-79YAmSE6CK8ATpvop7QzLY" type="signed"/>
        <correspContext corresp="i-79YAmSE6CK8ATpvop7QzLY">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction xml:id="i-EdCNKE2uvyXfzCYWeDHTj7" type="submitted">
          <date when="2023-10-04"/>
          <time when="18:16:45"/>
        </correspAction>
        <correspAction xml:id="i-BVYQFobSecHsuq83kus5X2" type="reviewed">
          <date when="2023-10-04"/>
          <time when="20:09:46"/>
        </correspAction>
        <correspAction xml:id="i-7QDyBnigwMbMt4xWH6cmT8" type="referred">
          <date when="2023-10-17"/>
        </correspAction>
        <correspAction xml:id="i-Ww9Hrj2epePioTUrQNGBpY" type="assigned">
          <date when="2024-03-26"/>
          <time when="16:38:54"/>
        </correspAction>
        <correspContext corresp="i-Ww9Hrj2epePioTUrQNGBpY">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-CeepFcTMYScYAg7Y9mYfpj" type="behandlas_i"/>
        <correspContext corresp="i-CeepFcTMYScYAg7Y9mYfpj">
          <ref type="uppgift">2023/24:MJU14</ref>
          <ref type="ref_dok_id">HB01MJU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU14</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1869 av Isak From och Helén Pettersson
          (båda S) En ekobaserad klövviltsförvaltning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FbT8s7PiRWAZa1MDSEPqXU">
            Förslag till riksdagsbeslut
          </head>
          <list>
            <item xml:id="i-VrRZsSQ9Wb2qodAD6GUR1e" sortKey="Yrkande 1">
              Riksdagen ställer sig bakom det som anförs i motionen om samförvaltning
              av alla vilda klövdjur och tillkännager detta för regeringen.
            </item>
          </list>
          <list>
            <item xml:id="i-JqRQRoiiTjVoVvE7fsJ6JJ" sortKey="Yrkande 2">
              Riksdagen ställer sig bakom det som anförs i motionen om att
              jägare och markägare bör vara representerade i lika antal samt
              att det bör utses en oberoende ordförande i ÄFO och ÄFG och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-8w9KpqK6GzdZ3htChcEer5" type="h1">
            Motivering
          </head>
          <p xml:id="i-XwrQ4QDwMUdiMXyiRWoqnF">
            Vi socialdemokrater vill att Sverige ska vara ett föregångsland
            när det kommer till att förvalta naturresurser och vilda djur
            på bästa sätt. Jakt och viltvård utgör en viktig del av många
            människors vardag. Både för jägare och naturintresserade är möjligheten
            att jaga, spåra och fotografera vilt i den svenska naturen viktig.
            Jakten och viltvården är en tradition att bevara, samtidigt som
            kopplingen till fritids- och turistnäringen erbjuder stora utvecklingsmöjligheter.
            Värdefull skogsproduktion tillsammans med klövvilts­stammar av
            hög kvalitet är för oss en självklarhet i en ansvarsfull viltförvaltning.
          </p>
          <p xml:id="i-91cMxtZ5TuSa3oT3cw1UKh">
            Klövviltet ger oss möjlighet till jakt och andra naturupplevelser
            samt möjlighet till klimatsmart kött. Mål för klövviltsförvaltningen
            sätts i första hand på regional och lokal nivå. En livskraftig
            älgstam är anpassad efter de regionala ekologiska förutsättningarna.
            Den har en hög reproduktion per hondjur, höga kalvvikter och äldre
            älgtjurar som ingår som en naturlig del av populationen. Det är
            en livskraftig stam som har mot­ståndskraft mot sjukdomar.
          </p>
          <p xml:id="i-VTVeVMEJ9boJEXm7h4toiz">
            Två viktiga syften med förvaltningen av älg är att minska älgbetesskadorna
            inom skogsbruket till en acceptabel nivå samt att uppnå/bibehålla
            en frisk, välbalanserad och livskraftig älgstam som medger ett
            långsiktigt hållbart brukande av älgen som resurs. Älgen är vår
            enskilt viktigaste viltart och är en nationalsymbol som behöver
            förvaltas med omsorg. Älgstammens storlek väcker känslor, samtidigt
            som fler och fler upplever att älgen minskat i antal. Konkurrens
            om betet från andra klövdjur skapar brist på älgarnas viktiga
            foder som bärris, sälg, asp, björk och rönn samtidigt som klimat­förändringen
            bidrar till att älgens sydgräns flyttas norrut. Älgstammen har
            genom en hård avskjutning minskat till den lägsta stammen på över
            35 år. Med mer naturligt foder i landskapet minskar betesskadorna
            och djuren blir friskare. Det framkommer av SLU:s projekt ”Vild
            &amp; bortskämd” som ger praktiska tips på hur markägare med enkla
            medel kan öka fodertillgången till klövvilt. Om älgen själv får
            välja matsedeln blir det en blandad diet. Örter, blåbärsris och
            en mängd olika växtarter.
          </p>
          <p xml:id="i-AymbRuyacxtkEqUxbtsAkF">
            Poängen är variationen. Även om älgen verkligen gillar rönn är
            det inte aktuellt att enbart beta rönn. I brist på variation blir
            kosten mer ensidig. När det inte finns RASE och risbuskar betas
            tall hårdare och ibland även gran. Gran i små doser är en naturlig
            föda för klövviltet, men intag av stora mängder tyder tydligt
            på födobrist. Kan vi skapa mer foder, jämt fördelat i landskapet,
            minskar betestrycket på tallföryngringarna. Det löser inte alla
            problem men är en bra bit på vägen, säger till exempel forskare
            Annika Felton som under två år har arbetat med EU-projektet ”Vild
            och bortskämd”. En arbetsgrupp, med representanter från olika
            intressen har tagit fram fakta och kunskap om hur man skapar viltfoder
            och minskar betesskadorna från älg och annat klövvilt.
          </p>
          <p xml:id="i-LP8LeH4sxEqjaRRSMw4q1M">
            Debatten om viltskador blir ofta polariserad, men projektet har
            koncentrerat sig på det som är positivt. Fodertillgången är en
            gemensam nämnare där markägare, jägare, miljöorganisationer och
            andra parter är överens. De höga koncentrationerna av varg bidrar
            också till att älgstammen lokalt pressas ner. Ett antal faktorer
            påverkar såväl skadesituationen i skogen som älgstammens välmående.
            Bland annat älgstammens täthet och sammansättning, förekomsten
            av övrigt konkurrerande vilt samt den tillgängliga fodermängden.
            Naturvårdsverket och SLU bedömer att klövvilt och fodertillgång
            behöver förvaltas mer integrerat i linje med en ekosystembaserad
            klövviltsförvaltning. Detta innebär att många faktorer vägs in
            i förvaltningsbesluten och att förvaltningen verkar för att fler
            operativa åtgärder åstadkoms med syfte att skapa gynnsamma förutsättningar
            för både älgstammens kvalitet och minskade skogsskador. Sådana
            åtgärder innefattar exempelvis att verka för att skogsägare i
            större utsträckning föryngrar med tall på lämpliga marker och
            arbetar för en mer varierad trädslagssammansättning. Sådana åtgärder
            innebär också en viltförvaltning med ett flerartsperspektiv så
            att hjortdjursstammarna som helhet hålls på lämpliga nivåer.
          </p>
          <p xml:id="i-9iXKudsi7HkGC41u6iFaRV">
            Viltvård handlar om att se till att vårt värdefulla viltbestånd
            bevaras och nyttjas på ett långsiktigt och hållbart sätt. Förvaltningen
            ska ske med hänsyn till såväl allmänna som enskilda intressen.
            En balanserad älgstam förutsätter lokal dialog. Men det behövs,
            i de län som berörs, en bättre dialog även om kron- och dovhjort,
            rådjur och vildsvin och i vissa fall även mufflon som på några
            få ställen finns i frilevande populationer.
          </p>
          <p xml:id="i-KQyqQxqMzujoefxxxY1Dk5">
            I vissa delar av landet finns ett hårt tryck från stora rovdjursstammar
            samtidigt som skogsbolag och myndigheter också vill minska älgstammen.
            Dessutom finns det högerpolitiker som vill centralisera älgförvaltningen.
            Det är därför inte konstigt att jägare som tidigare sett älgjakten
            som årets stora höjdpunkt nu ser med oro på utvecklingen. Älgen
            är inte utrotningshotad men den är pressad och under hot. Skogsstyrelsen
            vill ha kraftigt minskade älg- och hjortviltsstammar. Naturvårdsverket
            vill nå skogens mål genom hårdare avskjutningskrav.
          </p>
          <p xml:id="i-SSYeq3ExLAQGVDydBcoUv6">
            Det finns ett stort behov av att öka lövinslagen och plantera
            mer tall på tallmark så att älgens naturliga foder ökar. I stora
            delar av landet planteras tyvärr gran på marker där det borde
            stå tall. Detta gör att älgens naturliga foder minskar. Bristen
            på naturligt foder leder till att älgen betar på de tallar som
            faktiskt finns. Inte minst markägarna måste involveras så att
            skogsägare motiveras att i större utsträckning föryngra med tall
            på lämpliga marker och i övrigt arbeta för en mer varierad trädslagssammansättning.
          </p>
          <p xml:id="i-EJ7TGATUx9Fdu4JBjHSP1P">
            Om vi förvaltar vårt vilt på ett bra sätt, där rovdjursförekomsten
            och älgens foder­tillgång i högre grad beaktas innan avskjutningsmålen
            sätts, kommer vi också att få klövvilt som mår bra och är i balans.
            Det är helt enkelt dags att rädda vår national­symbol. Vi vill
            att fler ska förstå att älgen har det tufft. Felaktiga trädplanteringar
            har under en lång tid skapat en situation som inte går att lösa
            med en ännu mindre älgstam. Det behövs att man återbeskogar med
            rätt trädslag och att vi har en långsiktig älgförvaltning.
          </p>
          <p xml:id="i-ACx36VoJMHzVJPUPtia98Q">
            Jägarförbundets start av projektet ”Rädda älgen” är inte utan
            orsak. Syftet har varit att visa älgens utsatthet och sätta fokus
            på det som krävs just nu. Det är viktigt att rätt trädslag planteras
            på rätt marker samt att lokala jägare och markägare tillsammans
            får förvalta älgarna. Inte att en ny myndighet ska göra det. För
            oss är det självklart att vår nationalsymbol ska få finnas i stabila
            stammar som tål älgjakt. Vi är övertygade om att allmänheten och
            många privata skogsägare delar våra åsikter om älgen. Det är ett
            fantastiskt djur och en viktig symbol för Sverige. Därför ska
            vi vara rädda om älgen och inte behandla den som ett skadedjur.
            De senaste årens hårda avskjutningar har orsakat oenighet i förvaltningen;
            markägarna har allt oftare utnyttjat sin utslagsröst.
          </p>
          <p xml:id="i-KnQR7sftYMP97ZbnxqMCSD">
            Bakgrunden till dagens älgförvaltning är den älgförvaltning som
            riksdagen beslutade den 1 december 2010, som började gälla hösten
            2012. Det var bra att landet indelades i stora älgförvaltningsområden
            där länsstyrelsen beslutar om indelningen. Områdenas gränser ska
            läggas så att älgarnas in- och utvandring begränsas. Det vill
            säga att varje älgförvaltningsområde ska hantera en, i princip,
            egen älgstam. För att underlätta genomförandet av det nya älgförvaltningssystemet
            beslöt riksdagen att införa en ny förvaltningsnivå, så kallade
            älgförvaltningsområden (ÄFO). Länsstyrelsen i respektive län beslutar
            om indelning av dessa. Inom varje älgförvaltningsområde ska en
            älgförvaltningsgrupp (ÄFG) tillsättas. Älgförvaltningsgruppen
            består vanligtvis av tre representanter från markägarnas organisationer
            och tre från jägarnas; samtliga utses av länsstyrelsen efter förslag
            från intresseorganisationerna. I Jämtlands, Västerbottens och
            Norrbottens län ersätter en företrädare för rennäringen en av
            jägarrepresentanterna, efter förslag från Sametinget. En av markägarrepresentanterna
            utses till ordförande för älgförvaltningsgruppen. Ordföranden
            har också utslagsröst vid lika antal röster i en omröstning.
          </p>
          <p xml:id="i-Ekn14PpYiFAmbPgFYpwmBa">
            Vi anser att skogen är stor nog att rymma såväl människor och
            skogsbruk som älgar. Därför anser vi socialdemokrater att vi nu
            behöver ändra i samansättningen i ÄFO och ÄFG. Jägare och markägare
            bör i lika antal vara representerade. Men det bör finnas en oberoende
            ordförande utsedd av länsstyrelsen. Älgen måste förvaltas lokalt
            med regionalstyrning där länsstyrelsen eller i fall där länsstyrelsen
            bedöms för liten inför samordning mellan omliggande län. Länsstyrelserna
            och viltförvaltningsdelegationerna måste ges ett avgörande inflytande.
            Klövviltsförvaltningen och planarbetet med älg­skötselplaner måste
            förbättras genom att man bistår och utbildar aktiva inom ÄFO och
            ÄSO. Dessa insatser och rådgivning bör ske efter samråd med och/eller
            samverkan med respektive länsstyrelse och viltförvaltningsdelegation.
          </p>
        </div>
        <div type="motSignatures">
          <list>
            <item xml:id="i-SuQAbRz11kmKWmVKPJ7uQp" who="i-QpWVRM55tMRcHYZCMDFcHW">
              Isak From (S)
            </item>
            <item xml:id="i-M86Jw1j1wJ4RUcfrxC1CzF" who="i-B34sv9ytsiioT1XaQtyXUo">
              Helén Pettersson (S)
            </item>
          </list>
        </div>
      </div>
    </body>
  </text>
</TEI>
