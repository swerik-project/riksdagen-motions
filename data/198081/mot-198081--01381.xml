<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01381">
  <teiHeader>
    <fileDesc>
      <titleStmt>
        <title>om avfallshanteringen</title>
        <author>av Börje Stensson och Esse Petersson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om avfallshanteringen</title>
          <idno type="rdwebb">G4021381</idno>
          <rs type="number">1381</rs>
          <ref type="dokument_url_text">http://data.riksdagen.se/dokument/G4021381/text</ref>
          <ref type="dokument_url_html">http://data.riksdagen.se/dokument/G4021381</ref>
          <ref type="dokumentstatus_url_xml">http://data.riksdagen.se/dokumentstatus/G4021381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NnpKv1jQ35nEzhxytcGTFh</idno>
            <name>ESSE PETERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9T2rnCzNSsEMoftdBEy7aB" type="signed"/>
        <correspContext corresp="i-9T2rnCzNSsEMoftdBEy7aB">
          <note type="signatory" corresp="i-CP1NFcCA4knd73wq3oaYZW"/>
          <note type="signatory" corresp="i-NnpKv1jQ35nEzhxytcGTFh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1381/mot_198081__1381-001.pdf"/>
      <fw xml:id="i-6E6fQUryFfionN5BQoiWgD">
        Motion 1980/81:1381
      </fw>
      <div type="motHeader" xml:id="i-DJT5VJG1qmWhSQsCsCUagk">
        <div type="motTitle" xml:id="i-Pgxa5w5bhgqVw3VDbiSfYU"/>
        <div type="motSubmissionInfo" xml:id="i-25a7NhFEAvCawbUh23TQzx"/>
      </div>
      <div type="motBody" xml:id="i-RpqKhZdv7LEM84yrZQKfkv">
        <div xml:id="i-P4L9RYqKysyxPNi48c2Egf">
          <p xml:id="i-EjNynJkUANYZJpGkhWdDbm">
            av Börje Stensson och Esse Petersson om avfallshanteringen
          </p>
          <p xml:id="i-58ML9X7xsKRBSJaUhMeCYJ">
            Under en följd av år har intresset för återvinning och modern
            avfallshan- tering varit stort. Riksdagen har också flera gånger
            betonat att avfall är en resurs som i största möjliga utsträckning
            skall användas. Det har också framhållits (se t. ex. JoU 1978/79:12)
            att återanvändning måste vara en ledande princip vid omhändertagande
            och behandling av avfall. Ett antal framsteg har också gjorts
            på återanvändningsområdet. Sannolikt har återvinning av råvaror
            i det tysta börjat på olika håll i näringslivet. Att energi tillvaratas
            ur olika former av avfall har också börjat bli vanligare. Men
            huvudintrycket är att trots ett stort intresse och trots ökade
            ekonomiska förutsättningar genom högre oljepriser så har genombrottet
            för återvinningsprincipen uteblivit i de flesta sammanhang. Vilka
            är då motiven för återvinning och bättre avfallsbehandling? Det
            kan handla om att på ett ekonomiskt sätt ta till vara råvaror
            ur hushålls- och industriavfall. Återvinning kan också vara en
            metod att reducera Sveriges svåra oljeberoende. En del avfall
            från hushåll och företag kan användas som bränsle i fjärrvärmeanläggningar.
            Naturvårdshänsyn är också ett viktigt skäl för återanvändning,
            inte minst när det gäller att förhindra nedskräpning. Men det
            finns också en rad andra milj
          </p>
          <p xml:id="i-8W3z3e1iDLUxJvqr6a5gXP">
            käl för förnuftig avfallsbehandling. Från många industrier kommer
            miljöfarligt avfall som, om det inte återsamlas på olika vägar,
            kan hamna i naturen eller förvaras på olämpliga sätt på människors
            arbetsplatser. Ett annat skäl att satsa på återvinning av just
            miljöfarligt avfall är att det kan underlätta andra former av
            återvinning. Om miljögifter omhändertas på samma plats där produktionsprocessen
            finns, så slipper man att ha dessa gifter med i reningsverk och
            återvinningsanläggning. Insamling av miljöfarligt avfall kan ge
            bättre förutsättningar för andra delar av avfallshanteringen,
            såsom t. ex. användning av rötslam i jordbruket. Likaså kan t.
            ex. tungmetallutsläppen vid användning av avfall som bränsle minskas
            genom att miljöfarliga produkter återsamlas och ibland åter- vinns.
            Av dessa exempel på vilka syftena med återvinning kan vara framgår
            åtminstone två saker:
          </p>
          <p xml:id="i-TVjpVcAGJHFu8yov3F55Kb">
            o En bättre avfallshantering är en viktig del av natur- och miljövården.
          </p>
          <pb facs="riksdagen-motions-pdf/data/198081/mot_198081__1381/mot_198081__1381-002.pdf"/>
          <fw xml:id="i-DED1WVTka5Tawn9Tg4TjYL">
            Mot. 1980/81:1381 4
          </fw>
          <p xml:id="i-VGwqRtRqZxn581KLgaTFb3">
            o Återvinning och förbättrad avfallsbehandling är också till
            stor del en fråga om ekonomi.
          </p>
          <p xml:id="i-LX3TGEDQ2pGWD1WLqgptq9">
            Samhället kan utfärda föreskrifter om hur avfall skall hanteras.
            Detta är ofta viktigt just när det gäller hantering av avfall
            som är hälsovådligt eller på annat sätt farligt för omgivningen.
            Men om det gäller att få någon fart på återanvändningen av förbrukade
            varor kan det antas att man sällan kommer särskilt långt med enbart
            föreskrifter. Det gäller också att hitta lösningar som har förutsättningar
            att fungera i praktiken och till rimliga ekonomiska kostnader.
            Det kan därför antas att strävandena att förbättra återvinningen
            av avfall i mångt och mycket måste gå ut på att undanröja hinder
            som i dag kan finnas i vägen för verksamheten. Två viktiga hinder
            för en bättre fungerande återvinning borde nu kunna försvinna.
            För det första har energipolitiken tidigare varit ett hinder,
            därigenom att den inte givit tillräckligt starka motiv för att
            snabbt ersätta oljan. Återvinning kan vara energisparande på två
            olika sätt, dels genom att avfall används som bränsle, dels genom
            att återvinning kan spara in energi i produktionspro- cessen.
            Det drar mindre energi att använda returpapper, plåtskrot och
            returglas än att behöva koka cellulosa, smälta malm och göra nya
            flaskor. För det andra tycks den centrala anläggningen för omhändertagande
            av miljöfarligt avfall till sist komma till stånd. Där kan en
            del avfallsåtervinning äga rum i anslutning till själva anläggningen.
            Anläggningen bör också kunna möjliggöra att olika miljöfarliga
            ämnen försvinner ur annat avfall. Men det kan misstänkas att andra
            ganska onödiga hinder finns kvar. Det skulle därför behövas en
            genomgång av olika sådana hinder som finns mot att återvinning
            av råvaror kan ske på ett ekonomiskt tillfredsställande sätt.
            Det som här behövs är inte en stor offentlig utredning om principerna
            kring återanvändningen. Dessa har riksdagen slagit fast många
            gånger. De frågor som skall lösas är av rent praktisk natur när
            det gäller, ekonomi, juridik och teknik. Det är naturligtvis inte
            så lätt att veta vilka upptäckter en sådan utredning kommer att
            göra angående de hinder som i dag finns för insatser från enskilda
            företags och kommuners sida när det gäller återvinning. Några
            misstankar kan man dock ha:
          </p>
          <p xml:id="i-SvtA2aQFQq6SMd9U87Hqgp">
            1. Outvecklade marknader
          </p>
          <p xml:id="i-4UUPCbiHzsJAUWpSbHANnz">
            Återvinning som nu är ekonomiskt omöjlig kan bli lönsam om bara
            volymen blir större. Det är naturligt att intresset särskilt knyts
            till sådana produkter som har ett
          </p>
          <pb facs="riksdagen-motions-pdf/data/198081/mot_198081__1381/mot_198081__1381-003.pdf"/>
          <fw xml:id="i-7x2YuLL8oyrEyg3bT89vuU">
            Mot. 1980/81:1381 5
          </fw>
          <p xml:id="i-HS4hbxiDhgqwd7sdZD2X9F">
            förhållandevis högt värde, betraktat i relation till de resurser
            som krävs för återvinningen. Någon litet mer värdefull råvara
            kan utgöra en stabil grund för mer omfattande återvinning. Klarar
            denna råvara av att bära de fasta kostnaderna, så kan återvinningen
            även fungera för de övriga råvarorna. En metod att utveckla en
            marknad för återvinning kan exemplifieras med en utvidgning av
            bilskrotningslagstiftningen till exempelvis elektriska hushållsmaskiner.
            Denna tanke har ursprungligen väckts av naturvårdsverket i samband
            med att verket studerade genomförandet av bilskrotningssystemet.
            Jordbruksut- skottet har under förra riksmötet (JoU 1979/80:40,
            avsnittet med yttrande över motion 1979/80:1762 (fp), yrkande
            2) ansett det angeläget att det här nämnda förslaget tillsammans
            med vissa andra förslag om skrothanteringen skulle bli föremål
            för en grundlig prövning från vederbörande myndigheters sida.
          </p>
          <p xml:id="i-GMGViSNHfYvTnw9zALDy82">
            2. Outvecklad teknik
          </p>
          <p xml:id="i-Skiy7xywajpFTsq43tgCFe">
            Tekniken brukar ju ofta komma bara lönsamheten finns där, men
            när det gäller något så reglerat som sophantering kan risken vara
            stor att den tekniska utvecklingen går långsammare än nödvändigt.
            Statsbidrag till ny teknik för avfallsbehandling förekommer, och
            dessutom finns ju det statliga stödet till uppfinningar genom
            styrelsen för teknisk utveckling. Det kanske finns anledning att
            staten, kommunerna och en del berörda delar av näringslivet utvidgar
            samarbetet när det gäller forskning och teknikutveckling.
          </p>
          <p xml:id="i-78npWGhDxzbp49t81sivLt">
            3. Överutvecklade regleringar
          </p>
          <p xml:id="i-9d3jFUugWcqevHygTctpQH">
            Avfallshantering, och särskilt hantering av miljöfarligt avfall,
            kräver oundvikligen en rad föreskrifter och förbud. Men därmed
            är inte sagt att de regler som finns är rätt utformade. Det kan
            inte uteslutas att någon i gott syfte införd bestämmelse kan ha
            råkat bli utformad så att den framför allt är ett hinder för att
            kommuner eller enskilda företag skall kunna effektivisera avfallsåtervinningen.
          </p>
          <p xml:id="i-WJ6hjcmM5qQzYYWFxABW31">
            4. Outvecklad information
          </p>
          <p xml:id="i-WtRwehkbg1aCPQSqZahDzE">
            Den som på en industri, på ett kontor eller hemma i hushållet
            hanterar varor och förpackningar som är miljöfarliga eller kan
            återvinnas vet ofta inte om detta. Varor som är arbetsmiljörisker
            förses med varningstexter på förpackning- arna och med hanteringsföreskrifter.
            Motsvarande märkning av varor som är ofarliga att hantera på arbetsplat-
            sen, men som däremot utgör miljörisker eller nedskräpningsproblem,
            är
          </p>
          <pb facs="riksdagen-motions-pdf/data/198081/mot_198081__1381/mot_198081__1381-004.pdf"/>
          <fw xml:id="i-UysQ92VHYKdbCkAeqZb3L8">
            Mot. 1980/81:1381 6
          </fw>
          <p xml:id="i-CYCHqCfiqc1qcEyuKhxbd6">
            ovanlig. Om varor som är farliga för miljön mer allmänt försågs
            med påskrift som utvisade detta skulle det ha tre viktiga fördelar.
            a) Det skulle underlätta hanteringen på arbetsplatserna och bidra
            till att förebygga onödiga utsläpp och annan ovarsam hantering.
            b) Kommunernas tillsyn av miljöfarlig verksamhet skulle underlättas
            och kostnaderna kunna sänkas. Informationen är nu ofta så dålig
            att det går åt ett betydande arbete bara för att tillsammans med
            ett företag klarlägga vilka miljöfarliga varor som över huvud
            taget hanteras på företaget. c) Företag, konsumenter och andra
            skulle i en del fall kunna stimuleras att välja mer miljövänliga
            alternativa produkter. På ett liknande sätt skulle det i många
            fall kunna vara värdefullt om förpackningar eller varor som kan
            återvinnas eller som av andra skäl bör samlas in separat försågs
            med påskrift om varans eller förpackningens lämpliga slutbehandling.
            I 5$ lagen om hälso- och miljöfarliga varor (1973:329) finns redan
            bestämmelser om märkning av miljöfarliga produkter. Problemet
            tycks vara att dessa lagbestämmelser hittills fått för liten praktisk
            betydelse i produkt- kontroll- och miljöskyddsarbetet. Som exempel
            på märkningens betydelse kan tas batterier med miljöfarligt innehåll.
            Den tekniska utvecklingen när det gäller små batterier har varit
            snabb. Det finns nu flera typer av batterier som innehåller kvicksilver
            eller kadmium. Det har utvecklats andra batterier som har fördelen
            att inte innehålla skadliga tungmetaller. Vissa av de miljöfarliga
            batterierna lämpar sig för återvinning, och det gäller också en
            form av icke miljöskadliga batterier, nämligen silveroxidbat-
            terier, vars värde är så pass högt att de bidrar till att ge ekonomi
            åt batteriinsamling. Skall denna insamling kunna fungera tillfredsställande
            behövs faktiskt två olika slags märkning. En märkning i skrift
            bör upplysa konsumenten om att batteriet är miljöfarligt och måste
            insamlas sedan det använts. Finns inte denna märkning riskerar
            man vid batteriinsamlingen att stora mängder helt ofarliga batterier
            lämnas in och försvårar både insamling och åtföljande sortering.
            Märkning med olika färg fyller däremot funktionen att möjliggöra
            en snabb och rationell sortering för att bland de insamlade batterierna
            skilja ut dem som är användbara för återvinning av metaller. Återvinningsprocesser-
            na störs nämligen om det kommer med batterier av fel sort. Med
            hänvisning till vad som ovan anförts hemställs 1. att riksdagen
            hos regeringen anhåller om utredning angående undanröjande av
            hinder för ekonomiskt fungerande återvin-
          </p>
          <p xml:id="i-UygoptJSxyoqB3Fq3CUD3A">
            ning,
          </p>
          <pb facs="riksdagen-motions-pdf/data/198081/mot_198081__1381/mot_198081__1381-005.pdf"/>
          <fw xml:id="i-6TpnhRmHMaW1CRcA6SC3jh">
            Mot. 1980/81:1381 7
          </fw>
          <p xml:id="i-9gusU1Dr2Qujpk1MkRUARY">
            2. attriksdagen som sin mening ger regeringen till känna vad
            som i motionen anförts angående märkning av vissa batterier och
            andra miljöfarliga varor.
          </p>
          <p xml:id="i-7Mezst5yHp3h5okriFkNJF">
            Stockholm den 27 januari 1981
          </p>
          <p xml:id="i-NoKvyKCcC9JeNUo19inkeR">
            BÖRJE STENSSON (fp) ESSE PETERSSON (fp)
          </p>
        </div>
      </div>
    </body>
  </text>
</TEI>
