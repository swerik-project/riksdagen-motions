<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00421">
  <teiHeader>
    <fileDesc>
      <titleStmt>
        <title>Omskärelse av pojkar</title>
        <author corresp="i-N9Pi9YpD4nvtCEsVp2CGcX i-YU8i88S8eJQ5ZYdJzkoGef">av Staffan Danielsson och Eva Selin Lindgren (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omskärelse av pojkar</title>
          <idno type="rdwebb">GW02So421</idno>
          <rs type="number">So421</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So421/text</ref>
          <ref type="dokument_url_html">http://data.riksdagen.se/dokument/GW02So421</ref>
          <ref type="dokumentstatus_url_xml">http://data.riksdagen.se/dokumentstatus/GW02So421</ref>
          <ref type="doc">http://data.riksdagen.se/fil/8D73A93F-9058-41A4-8BAE-97D0B8AC8DF9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SWHxhM6sC3tm7tDoGf3zpp" type="signed"/>
        <correspContext corresp="i-SWHxhM6sC3tm7tDoGf3zpp">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-YU8i88S8eJQ5ZYdJzkoGef"/>
        </correspContext>
        <correspAction xml:id="i-QnJuvdeVwyB26NfvhNhVQh" type="numbering">
          <date when="2008-10-07"/>
        </correspAction>
        <correspAction xml:id="i-LkTawbBXvD1mNFNM99fpoy" type="submission">
          <date when="2008-10-06"/>
        </correspAction>
        <correspAction xml:id="i-BN1mDQqyveXTT2UigEGvCR" type="transfer">
          <date when="2008-10-03"/>
        </correspAction>
        <correspAction xml:id="i-DDETC5spYzVEUxKeAhPMtc" type="assigned"/>
        <correspContext corresp="i-DDETC5spYzVEUxKeAhPMtc">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ML57dXArs7PP8bFXB7T5nh" type="motBody">
        <div xml:id="i-T5b2sfTc6j5kxmTQWwYHZW" type="motProposal" subtype="förslag">
          <head xml:id="i-HWUsofTT1mG6GYHGJVbsQF">
            Förslag till riksdagsbeslut
          </head>
          <p xml:id="i-Vu7EjLFpBN4RhXvuKBB7DV">
            Riksdagen tillkännager för regeringen som sin mening vad som
            anförs i motionen om att i lagstiftningen likställa pojkar med
            flickor vad gäller ingrepp i deras könsorgan.
          </p>
        </div>
        <div xml:id="i-TMsoktVMNJ6GJoSqzXSnNz" type="motContent">
          <head xml:id="i-CLP5d58THLHRqw9ozxmYAD" type="h1">
            Motivering
          </head>
          <p xml:id="i-XzEZUmXCWoJEyVuR2iGx14">
            Äger föräldrar sina barns kroppar? Det är med den utgångspunkten
            utifrån den omyndige pojkens integritet som vi skriver denna motion.
          </p>
          <p xml:id="i-BeJk35ifK35DwGGmkY1rEK">
            Religioner har ofta olika symboler och klädedräkter som markerar
            t.ex. de religiösa ledarna (präster, munkar osv.) men ofta även
            medlemmarna. Man kan bära ett litet kors som smycke eller man
            kan t.ex. använda slöja eller burka (helt täckt ansikte).
          </p>
          <p xml:id="i-P4Q4QqhLUnjRnG4qvSSddr">
            I stater som Iran och Saudiarabien är religionen ofta lagbunden
            och tvingande som i Sverige för några hundra år sedan. Hela befolkningen
            måste utan undantag följa religiösa lagar och be böner, gå till
            moskén och bära slöja. Medeltida bestraffningsformer förekommer
            också ibland.
          </p>
          <p xml:id="i-3nGJihujcKPnirYBkMDQ8g">
            De mänskliga rättigheterna respekteras uppenbarligen inte om
            man förvägras rätten till sin egen tro, förvägras yttrandefrihet,
            piskas eller stympas osv. FN har en mycket stor uppgift för att
            förändra dagens förtryckande system i många länder.
          </p>
          <p xml:id="i-BpBGC6eG69DwkHZKav7x9V">
            Är man myndig ska man ha rätt att välja livsåskådning, och även
            att kunna bära symboler som man vill använda. Är man myndig kan
            man förändra sin egen kropp om man så önskar. Det förekommer ju
            tatueringar och annat.
          </p>
          <p xml:id="i-J9pUzY4WDw4LZAx12rzaDJ">
            Vill man som myndig göra kirurgiska ingrepp i sina könsorgan
            må väl även detta kunna accepteras. Men att göra detta på barn
            är vi principiellt mycket tveksamma till.
          </p>
          <p xml:id="i-RqiQak58ixeD1Sx8U2mw4U">
            Vi har den största respekt för de religiösa och kulturella traditioner
            som i tusentals år inom judendomen och islam har påbjudit omskärelse
            av små pojkar. Förfarandet kan ha haft någon praktisk eller hygienisk
            bakgrund i sandrika ökenländer, och har ju också kopplats till
            en uppmaning från Gud. Och vi inser att med så lång djupt rotad
            tradition, och med så många omskurna idag och genom tiderna, är
            en diskussion om integritetsaspekterna rörande detta både svår
            och känslig.
          </p>
          <p xml:id="i-SjrPEoJfHopapBEspFdVVX">
            Låt oss ändå i stor ödmjukhet ge några principiella funderingar
            i själva sakfrågan:
          </p>
          <p xml:id="i-X7x9mEJNR613oX4CKTwFB1">
            Säg att vi inte hade haft dessa traditioner, och någon rörelse
            hade ansökt till Socialstyrelsen att få börja med att operera
            bort förhuden från små pojkar. Människan är ju faktiskt skapad
            med förhud för att skydda det känsliga könsorganet, och vi kan
            svårligen tro att något tillstånd hade givits.
          </p>
          <p xml:id="i-UCuLoGctGSJKr7sYj9N367">
            Vad gäller kvinnlig omskärelse könsstympning som finns i olika
            former och oftast är mycket brutalare, råder i Sverige allmän
            enighet om att detta är helt oacceptabelt och förbjudet. I överensstämmelse
            med alliansregeringens policy från integritetssynpunkt om likabehandling
            av flickor och pojkar menar vi att detta ska gälla även rätten
            till sitt könsorgan.
          </p>
          <p xml:id="i-SdbQr137DccoukQq99q1BP">
            Frågan har också en central integritetsaspekt. Har verkligen
            föräldrar rätt att för sina barns räkning bestämma om oåterkalleliga
            kirurgiska ingrepp som förändrar deras kroppar i dag år 2008 i
            Sverige?
          </p>
          <p xml:id="i-LVPk7fRRS8JGnR3qD25mxQ">
            Och kan verkligen staten som nu diskuteras ålägga sjukvården
            (landstingen) att utföra dessa operationer om föräldrarna så begär?
            Socialstyrelsen har ju föreslagit detta och regeringen bereder
            frågan.
          </p>
          <p xml:id="i-KatSe8Jca5B88cMMkqJS4B">
            Innebär inte religionsfrihet i vårt århundrade att det är varje
            myndig individ som fattar långtgående beslut enligt ovan, och
            inte föräldrarna för det omyndiga barnets räkning?
          </p>
          <p xml:id="i-MjcUo8rUBaEDMiPjCVPctn">
            Den svenska lagen stadgar nu att barnet ska tillfrågas om sin
            syn på föräldrarnas begäran och kunna säga nej. Detta är ett fullständigt
            orimligt ansvar att lägga på ett barn, som dessutom ju rimligen
            följer sina föräldrars råd och traditioner. Och skulle barnet
            säga nej kan det uppstå en dramatisk konflikt i familjen, som
            sätter barnet i en orimligt påfrestande situation. Detta är en
            uppseendeväckande lagstiftning, som ger sken av att låta ett barn
            själv ta ansvar för ett omvälvande beslut där barnet i realiteten
            förlitar och måste förlita sig på sina föräldrars vilja.
          </p>
          <p xml:id="i-2XV9NWrncjE7yKKvM2odvb">
            Ofta motiveras nu ingreppet med att det har hygieniska fördelar,
            och även andra rätt ovidkommande argument förs fram där många
            läkare och sociala experter tävlar om att avdramatisera det oåterkalleliga
            ingrepp i de känsliga könsorganen som en omskärelse innebär.
          </p>
          <p xml:id="i-7dqJCgHr66epiNvtH7Gi2J">
            I en motion förra året, 2007/08:So344, utvecklades denna fråga
            djupare med bl.a. förslag att regeringen borde återkomma till
            riksdagen med förslag till lagstiftning som innebär att lagen
            (1982:316) om förbud mot könsstympning av kvinnor görs köns­neutral
            så att den även kommer att skydda pojkar under 18 år. Vi ser inte
            att detta förslag behandlades av utskottet och upprepar det därför.
          </p>
          <p xml:id="i-QY85TTzs3pDUYtdKaq75sP">
            Vi menar också att Socialstyrelsens förslag att riksdagen ska
            ålägga landstingen att på föräldrarnas uppdrag omskära pojkar
            är mycket långtgående och bör prövas mycket ingående av regeringen
            utifrån de principiella integritetsaspekter som vi har lyft fram.
          </p>
        </div>
        <div xml:id="i-BgcDKbSmh9eJsd6rKq8aUm" type="signatureBlock">
          <list xml:id="i-U4bEj2gSn7oFcYu7QFQjWA">
            <item xml:id="i-KaqvSRQ62sraaxGFbrg8zu" who="i-N9Pi9YpD4nvtCEsVp2CGcX" type="signature">
              Staffan Danielsson (c)
            </item>
            <item xml:id="i-BQDUjKfQHUCsgFzk7PH72j" who="i-YU8i88S8eJQ5ZYdJzkoGef" type="signature">
              Eva Selin Lindgren (c)
            </item>
          </list>
        </div>
      </div>
    </body>
  </text>
</TEI>
