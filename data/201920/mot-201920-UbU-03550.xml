<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-03550">
  <teiHeader>
    <fileDesc>
      <titleStmt>
        <title>med anledning av prop. 2019/20:105 Komvux för stärkt kompetensförsörjning</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3550 av Kristina Axén Olin m.fl. (M)</title>
          <idno type="rdwebb">H7023550</idno>
          <rs type="number">3550</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7023550/text</ref>
          <ref type="dokument_url_html">http://data.riksdagen.se/dokument/H7023550</ref>
          <ref type="dokumentstatus_url_xml">http://data.riksdagen.se/dokumentstatus/H7023550</ref>
          <ref type="docx">http://data.riksdagen.se/fil/C751742E-D678-4154-9150-E77D80BAB671</ref>
          <ref type="pdf">http://data.riksdagen.se/fil/5247CB18-4838-4EB3-A876-E5A36DA0AFE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8ztiZikmfGZQkytHgTzHxY" type="basedOn"/>
        <correspContext corresp="i-8ztiZikmfGZQkytHgTzHxY">
          <ref>Proposition 2019/20:105</ref>
        </correspContext>
        <correspAction xml:id="i-U2a9wrhXmfcHfDrmg9C1FR" type="signed"/>
        <correspContext corresp="i-U2a9wrhXmfcHfDrmg9C1FR">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-UiBjZuTVGzUujbxkaLbgcH" type="submitted">
          <date when="2020-04-01"/>
          <time when="14:47:37"/>
        </correspAction>
        <correspAction xml:id="i-PHtFJZNbuxrN8dHZZyKEEP" type="dismissed">
          <date when="2020-04-02"/>
        </correspAction>
        <correspAction xml:id="i-MZM9krsX6VZf5sM2UZSHep" type="reviewed">
          <date when="2020-04-02"/>
          <time when="15:03:32"/>
        </correspAction>
        <correspAction xml:id="i-5h42kAYfsbsn9WVUUVFXQQ" type="referred">
          <date when="2020-04-03"/>
        </correspAction>
        <correspAction xml:id="i-MnuuZFQXu82yrPT57oaXvs" type="assigned">
          <date when="2020-06-03"/>
          <time when="17:05:35"/>
        </correspAction>
        <correspContext corresp="i-MnuuZFQXu82yrPT57oaXvs">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-4MruatxsybsnFaNQgt7QrZ" type="behandlas_i"/>
        <correspContext corresp="i-4MruatxsybsnFaNQgt7QrZ">
          <ref type="uppgift">2019/20:UbU23</ref>
          <ref type="ref_dok_id">H701UbU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU23</ref>
          <ref type="ref_dok_titel">Komvux för stärkt kompetensförsörjning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9eU9jZXqfzXbtk8PkjBjPY" type="behandlas_i"/>
        <correspContext corresp="i-9eU9jZXqfzXbtk8PkjBjPY">
          <ref type="uppgift">2019/20:UbU22</ref>
          <ref type="ref_dok_id">H701UbU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU22</ref>
          <ref type="ref_dok_titel">Komvux för stärkt kompetensförsörjning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FASiERgKrskmFrxghAbK1m" type="motHeader">
        <div xml:id="i-WuiU2hJcnahwpRjL82SkQW" type="motTitle">
          Motion till riksdagen 2019/20:3550 av Kristina Axén Olin m.fl.
          (M) med anledning av prop. 2019/20:105 Komvux för stärkt kompetensförsörjning
        </div>
      </div>
      <div xml:id="i-3uYJdBJfT3CrM9z5PepKyd" type="motBody">
        <div xml:id="i-KwS8VjY3Ck11duewPZqBk8" type="motProposal" subtype="förslag">
          <head xml:id="i-KQbZKWY9gaqzRw9gMtUySc">
            Förslag till riksdagsbeslut
          </head>
          <list xml:id="i-KXmmfLaU3qCagD4WsvXrTC" style="ol">
            <item xml:id="i-Uc3tiNE47u2HtwaSdDCPqU">
              Riksdagen ställer sig bakom det som anförs i motionen om uppföljning
              av propositionens förslag och tillkännager detta för regeringen.
            </item>
            <item xml:id="i-4bQrUgN5zaABTGbRX2ponP">
              Riksdagen ställer sig bakom det som anförs i motionen om målsättningen
              för komvux och tillkännager detta för regeringen.
            </item>
            <item xml:id="i-P4ZGGAspCUw37QPtEc12Hm">
              Riksdagen ställer sig bakom det som anförs i motionen om urvalet
              till komvux och tillkännager detta för regeringen.
            </item>
            <item xml:id="i-Q4oqf5BePBRSu58vFHAATL">
              Riksdagen ställer sig bakom det som anförs i motionen om ett
              nytt betygssystem och tillkännager detta för regeringen.
            </item>
            <item xml:id="i-BtX485nNe2B15FbPZEvs1y">
              Riksdagen ställer sig bakom det som anförs i motionen om sammanslagning
              av komvux och särvux och tillkännager detta för regeringen.
            </item>
            <item xml:id="i-S4cJzvSHmZ1DtYdyqC2cF3">
              Riksdagen ställer sig bakom det som anförs i motionen om att
              syftet med sfi bör förtydligas i skollagen med mål om etablering
              på arbetsmarknaden och tillkännager detta för regeringen.
            </item>
          </list>
        </div>
        <div xml:id="i-DGqxkV4p7sNFTeeMHy1TMz" type="motContent">
          <head xml:id="i-6t5BXJVidGQvoUyMuNZyN4" type="h1">
            Motivering
          </head>
          <p xml:id="i-29UT8nKmMZAUiF5wS32vvT">
            Regeringen föreslår i proposition 2019/20:105 åtgärder för att
            komvux ska stärka kompetensförsörjningen. I grunden är Moderaterna
            positiva till den nya inriktningen för den kommunala vuxenutbildningen.
            Vi är dock mindre positiva till att ambitionsnivån är alltför
            låg.
          </p>
          <p xml:id="i-AXAmkRr1yo92peHm2kSrhX">
            Moderaterna anser att den föreslagna målsättningen för komvux
            är för vid och behöver snävas av. Vidare vill vi lyfta fram risken
            med olika tolkningar av definitionen ”störst behov av utbildning”
            och peka på behovet av att nogsamt följa hur skrivningen uttolkas.
            Moderaterna avstryker förslaget om ett förenklat betygssystem
            och sammanslagning av komvux och särvux. Vidare lägger vi förslag
            om valfrihet och högre kvalitet inom vuxenutbildningen, individuella
            prestationsplaner i sfi, fler sfi-lärare, resultatbaserad ersättning
            i vuxenutbildningen och statlig tillsyn.
          </p>
          <head xml:id="i-NdAauRCCYDASzNEcULkKRb" type="h2">
            Uppföljning av förändringar av komvux
          </head>
          <p xml:id="i-8xfNDP5jXFFaHW8bnTSgxA">
            Propositionen innehåller många goda förslag men saknar en ordentlig
            beräkning av de ekonomiska konsekvenserna av de föreslagna förändringarna.
            Därför är det särskilt viktigt att förslagen analyseras och följs
            upp i efterhand för att se hur de faller ut och vad konsekvenserna
            blir. Moderaterna ser också ett behov av att se över åldersgränserna
            till komvux samt dimensioneringen och antalet platser för att
            säkerställa att alla som vill och behöver utbildning kan välja
            komvux.
          </p>
          <head xml:id="i-NRxUmZBRXqPg7fRCWU33D5" type="h2">
            Målsättningen för komvux
          </head>
          <p xml:id="i-B14EtyfS9XbBVqrRENZybx">
            Moderaterna anser att målsättningen med komvux måste vara att
            ge vuxna de verktyg som är nödvändiga att kunna fungera i både
            arbets- och samhällslivet. De andra förslag som regeringen listar
            som målsättningar uppfyller inte kraven som mål utan bör snarare
            ses som medel för att uppnå den överordnande målsättningen. Det
            självklara som borde styra och vara det övergripande målet med
            all utbildning är att vi ska kunna fungera i vårt samhälle, både
            i dag och i morgon. Att dessutom, som regeringen gör, säga att
            alla de fyra förslagna målsättningarna ska väga lika skapar problem.
            Målsättningen med att gå i skolan kan inte bli ett självändamål.
          </p>
          <p xml:id="i-5AsH6qvtyo1HCDh1q9QXFX">
            Moderaterna anser därför att regeringen bör återkomma till riksdagen
            med ett förslag på ny målsättning för komvux enligt följande:
          </p>
          <p xml:id="i-9rd85HNStr7aZL17mMUGad">
            Moderaternas förslag: Det övergripande målet för komvux ska förändras
            till att vara:
          </p>
          <p xml:id="i-5wVcXNANL4rbu9pyBDnn4r">
            − Vuxna och unga ska ges möjlighet att utveckla sina kunskaper
            och sin kompetens i syfte att stärka sin ställning i arbets- och
            samhällslivet och unga som ej fått godkänd gymnasieexamen eller
            vill byta spår ska få möjlighet till det.
          </p>
          <p xml:id="i-BESrJMHcREm9MQENdChnHd">
            Komvux ska för att uppnå detta mål bland annat arbeta med att
          </p>
          <p xml:id="i-UJCVn9qicMkwPG9gJj2ZbK">
            − stödja och stimulera vuxna och unga i deras lärande
          </p>
          <p xml:id="i-QEzovzeZgJdrJMDUajgfQK">
            − utgöra en bas för den nationella och regionala kompetensförsörjningen
            till arbetslivet.
          </p>
          <p xml:id="i-W1iJ1rrsqCGvnWBtazB3SX">
            Regeringens nuvarande förslag: Det övergripande målet för komvux
            kompletteras så att det framgår att utbildningen också ska
          </p>
          <p xml:id="i-G4ChzmpD16KNACBjjM74Nv">
            − utgöra en bas för den nationella och regionala kompetensförsörjningen
            till arbetslivet
          </p>
          <p xml:id="i-CotQDuKqNBjgsUyzgfAn1d">
            − ge en god grund för elevernas fortsatta utbildning.
          </p>
          <p xml:id="i-F7E9EtbUe1uhxuR3MnC1RA">
            De övergripande målen för utbildningen i komvux kommer därmed
            att vara att
          </p>
          <p xml:id="i-JuJPD42LLkoj1jeJFWzxBc">
            − vuxna ska stödjas och stimuleras i sitt lärande
          </p>
          <p xml:id="i-3jZcAewcHMPRRftStm5BKt">
            − vuxna ska ges möjlighet att utveckla sina kunskaper och sin
            kompetens i syfte att stärka sin ställning i arbets- och samhällslivet
            samt att främja sin personliga utveckling
          </p>
          <p xml:id="i-5os2a3BcwB4oCXxPWjFGYP">
            − den ska ge en god grund för elevernas fortsatta utbildning
          </p>
          <p xml:id="i-DXLhvAioWmJDbwFqfJp83k">
            − den ska utgöra en bas för den nationella och regionala kompetensförsörjningen
            till arbetslivet.
          </p>
          <head xml:id="i-QDdAXS5FxGbAq8daBhCxKK" type="h2">
            Urvalet till komvux
          </head>
          <p xml:id="i-4Z6tAasHPXdoiaLAvGLWjV">
            Moderaterna välkomnar den nya urvalsdefinitionen ”störst behov
            av utbildning”. Det är däremot bekymmersamt att det ges stort
            utrymme för i princip oändliga tolkningar av innebörden av detta.
            Utredningen påpekar att den föreslagna förändringen innebär att
            det ges ett ökat tolkningsutrymme avseende vem som ska prioriteras
            och därmed en ökad risk för icke likformiga bedömningar. Vi kan
            inte nog understryka vikten av att det tas fram riktlinjer som
            förhindrar godtyckliga tolkningar av urvalskriterierna. Det är
            viktigt att studenter som inte gått klart gymnasiet, bytt program
            eller av andra skäl behöver komplettera sin gymnasieutbildning
            har möjlighet att studera på komvux.
          </p>
          <head xml:id="i-AhsPeEr4UHrbrx7i6WGTjR" type="h2">
            Ett förenklat betygssystem
          </head>
          <p xml:id="i-JgSmtBBxBdogSoHchQqXhi">
            Moderaterna motsätter sig förslaget om ett nytt förenklat betygssystem.
            Som flera remissinstanser påpekar kan det bli otydligt och motverkar
            statushöjning att återgå till ett tidigare system, och det kan
            bli förvirrande för elever som läser sfi samt grundskole- och
            gymnasiekurser parallellt att ha olika betygsbeteckningar. Det
            kan också bli svårt för arbetsgivare att jämföra betyg, och elever
            riskerar att inte motiveras att nå längre med en utbyggd betygsskala,
            då de inte kan utföra topprestationer motsvarande A i betygsskalan.
            Vi vill därför att regeringen återkommer till riksdagen med ett
            förslag om hur ett gemensamt och sammanhållet betygssystem kan
            fortsätta.
          </p>
          <head xml:id="i-8wJEKXZtuwZ8U7E5UctR4V" type="h2">
            Sammanslagning av komvux och särvux
          </head>
          <p xml:id="i-DyLrYjxqjAsmZa3yFnfRtZ">
            Moderaterna motsätter sig förslaget om en sammanslagning av komvux
            och särvux. Skälet till detta är tudelat. I den situation vi befinner
            oss i nu, där komvux är under stor press att kunna leverera utbildningar
            och kommunerna är under stor press att klara upp­gifterna anser
            vi att kommunerna ska kunna fokusera på den uppgiften i första
            hand och inte behöva omorganisera sina skolorganisationer i detta
            läge. Vidare har det framkom­mit att det saknas statistik och
            fördjupad analys av skolformen särvux som en grund för förslaget,
            vilket gör att vi i nuläget vill avvakta tills att det finns ett
            bättre underlag. Vi vill därför att regeringen återkommer till
            riksdagen med ett förslag om hur samarbetet mellan komvux och
            särvux kan stärkas, utan att slå ihop verksamheterna.
          </p>
          <head xml:id="i-6afxqYPL4iJTan8y2FgMcE" type="h2">
            Valfrihet och högre kvalitet i vuxenutbildningen
          </head>
          <p xml:id="i-MXu4ghPgyWLgsExWBYQZPk">
            Den kommunala vuxenutbildningen är till för den som saknar hela
            eller delar av grund- och gymnasieutbildningen. Här ska vuxna
            stärkas i sitt lärande och ges möjligheter att läsa in de kunskaper
            och färdigheter som krävs för att förbättra deras möjligheter
            till fortsatta studier och framtida jobb. För att möta de krav
            som ett globaliserat kunskaps-samhälle ställer och förbättra matchningen
            på arbetsmarknaden måste en modern vuxen­utbildning vara mer efterfrågestyrd
            än i dag. Individens och näringslivets utbildnings­behov förändras
            snabbt och anpassningar till denna efterfrågan behöver ske. En
            ökad mångfald av utbildningsanordnare bidrar samtidigt såväl till
            en kvalitets-höjande konkurrens som till en ökad utbudsbredd –
            både avseende innehåll och form. Det ger individen bättre möjligheter
            att studera mer anpassat utifrån såväl sina behov som utifrån
            yrkeslivet.
          </p>
          <p xml:id="i-XVGqU8dUDVmU1QE8ZeCSiD">
            Alliansregeringen tillsatte utredningen Frivux – valfrihet i
            vuxenutbildningen (SOU 2008:17), som kom med sitt betänkande under
            2008. En valfrihetsreform med utgångs­punkt i betänkandet om frivux
            bör genomföras i vuxenutbildningen där den studerande fritt ska
            få välja att läsa vuxenutbildning inom kommunal eller annan regi.
            Utredningen Kommunal vuxenutbildning på grundläggande nivå – en
            översyn för ökad individan­passning och effektivitet (SOU 2013:20)
            lämnar förslag om att förändra tillsynen av vuxenutbildningen.
            I dag sker endast en systematiserad tillsyn av vuxenutbildningen
            på huvudmannanivå och inte på enhetsnivå. Vi föreslår därför att
            Skolinspektionen bör få i uppdrag att granska den kommunala vuxenutbildningen
            på enhetsnivå i likhet med den granskning som sker av grund- och
            gymnasieskolor.
          </p>
          <head xml:id="i-15fvfLZmAM8u4L92roHErc" type="h2">
            Individuell prestationsplan i sfi
          </head>
          <p xml:id="i-82CWwQnFLr8yvZmqVoPDpj">
            Som en del av etableringen läser de allra flesta personer som
            fått uppehållstillstånd i Sverige kurser i svenska för invandrare
            (sfi) i någon omfattning. Dagens utformning av utbildningen fungerar
            dock till stor del ineffektivt. Exemplen är många på personer
            som läst sfi i flera år utan att nämnvärt ha förbättrat sina språkkunskaper.
          </p>
          <p xml:id="i-5FriCZDjNLJgCwY4NHKYXk">
            Skolverkets statistik visar att fler än sex av tio inskrivna
            2016 inte klarat sin sfi-kurs inom ett år och att det för vissa
            elever tar uppemot 18 månader att slutföra den mest grundläggande
            sfi-kursen. Den som är ny i Sverige och deltar i etableringsinsatser,
            däribland sfi-undervisning, kan få etableringsersättning. Utbetalningen
            av ersättningen är dock kopplad till deltagande och inte till
            prestation, dvs. i vilken mån den enskilde når uppsatta kunskapsmål.
            Sverige skiljer sig från bl.a. Tyskland, Nederländerna och Danmark
            på så vis att prestationen i språkutbildningen inte påverkar vare
            sig rätten till permanent uppehållstillstånd eller nivån på de
            ekonomiska ersättningar som det offentliga betalar ut. Det vill
            Moderaterna ändra på.
          </p>
          <p xml:id="i-YakAC4Vyqd5FPREs8vqpMU">
            Moderaterna vill att varje person som påbörjar sfi ska få en
            individuell prestations­plan som uppskattar tiden det kommer att
            ta för att slutföra varje kurs och studieväg. Prestationsplanen
            ska utformas med hänsyn till den studerandes förkunskaper, såsom
            tidigare utbildning. Vid avbrutna studier eller studier som inte
            fullföljs med godkända studieresultat inom den angivna tidsramen
            aktualiseras ett åtgärdssystem som innebär att individer kan få
            en varning och ytterst delvis eller helt indragen etableringser­sättning.
            För att få ett betyg i den sfi-kurs eleven går ska det vara obligatoriskt
            att genomföra nationella prov.
          </p>
          <p xml:id="i-Wmf9pUKduTEPoCP1ub4Fmb">
            Det huvudsakliga syftet med svenska för invandrare ska också
            vara att förkorta vägen till arbete samtidigt som individen tar
            sig upp till arbetsmarknadens kompetens­krav. Det behöver förtydligas
            i lagstiftningen att det är att komma i jobb som är målet med
            utbildningen. För nyanlända med eftergymnasial utbildning bör
            studier i svenska för invandrare kunna kombineras med studier
            som möjliggör en akademisk eller yrkesinriktad specialisering.
          </p>
          <head xml:id="i-SpVf8mPBXMpKsTxhg4zzYH" type="h2">
            Bättre antagningsförfarande
          </head>
          <p xml:id="i-Yapzix1XdbLJgSZ87jesJD">
            Moderaterna vill se ett bättre antagningsförfarande till sfi.
            I dag kan lärare hamna i en situation där nya elever ständigt
            kommer in i sfi-verksamheten, vilket motverkar kon­tinuitet och
            arbetsro. Moderaterna vill därför att regeringen initierar en
            utredning för att kunna säkerställa ett bättre arbetsklimat för
            sfi-lärarna, samtidigt som studenternas rätt till utbildning och
            svenska från dag ett säkras.
          </p>
          <head xml:id="i-Kq74XRqQvhnVpg5GsCvdkC" type="h2">
            Fler sfi-lärare
          </head>
          <p xml:id="i-SaV7p8YjL4zP7xRqL86Ldp">
            I många kommuner finns ett stort behov av fler lärare i svenska
            för invandrare. Genom att öka antalet distanskurser, se till att
            fler lärosäten med lärarutbildning erbjuder sommarkurser i svenska
            som andraspråk samt att göra svenska som andraspråk till en obligatorisk
            del på lärarutbildningen kan behovet av fler lärare i svenska
            för invandrare mötas bättre.
          </p>
          <p xml:id="i-8SNqjJCKEq9JHPYoAFbYUg">
            Forskning visar också att det är enklare att lära sig ett nytt
            språk om man kan utgå ifrån sitt modersmål. Genom att införa modersmålsstöd
            och exempelvis ta till vara kompetens hos tidigare elever med
            olika modersmål kan kvaliteten i utbildningen öka.
          </p>
          <head xml:id="i-KBUXKjMe4toiZzwaXKQa6W" type="h2">
            Resultatbaserad ersättning i all vuxenutbildning, inklusive sfi
          </head>
          <p xml:id="i-44txQKWRo5L9aYBiTCzgpm">
            En ökad mångfald av utbildningsanordnare bidrar såväl till en
            kvalitetshöjande kon­kurrens som till en ökad utbudsbredd – både
            avseende innehåll och form. Det ger individen bättre möjligheter
            att studera mer anpassat utifrån såväl sina behov som yrkeslivet.
            Det är därför viktigt att säkerställa en mångfald av aktörer och
            en hög kvalitet i undervisningen och verksamheterna. En viktig
            del i detta är att ersättningen till anordnarna ger rätt incitament
            till att uppnå en god kvalitet och ett gott resultat.
          </p>
          <p xml:id="i-RHeMG6zkYQgwJ4DYQQBCT9">
            I dag utgår ersättning utifrån deltagartimmar eller närvaro och
            inte utifrån hur väl rustade eleverna blir i det svenska språket.
            Det kan leda till att anordnare behåller elever längre än nödvändigt
            utan att eleverna vare sig får med sig bättre kunskaper eller
            kommer närmare arbetsmarknaden. Moderaterna föreslår därför att
            ersättningen till utbildningsanordnare ska utgå ifrån uppnådda
            resultat och att en resultatbaserad ersättning i all vuxenutbildning
            införs.
          </p>
          <head xml:id="i-8gkDrv9xfF5vKngrZdDcw6" type="h2">
            Statlig tillsyn av sfi och vuxenutbildningen
          </head>
          <p xml:id="i-BFiPm4SyFMK9eLUpa9ARxn">
            I dag sker endast en systematiserad tillsyn av vuxenutbildningen
            på huvudmannanivå och inte på enhetsnivå. Det leder till ett flertal
            problem. Eftersom kommuner har olika system för att erbjuda vuxenutbildning,
            där vissa erbjuder den i egen kommunal regi och andra genom upphandling,
            resulterar det i att alla verksamheter inte granskas då majoriteten
            av tillsynen sker på huvudmannanivå. Avsaknaden av en fullständig
            bild av vuxenutbildningen äventyrar utbildningens kvalitet och
            likvärdighet. Med målet att ytterligare säkerställa utbildningens
            kvalitet och likvärdighet föreslår Moderaterna att staten, genom
            Skolinspektionen, bör få i uppdrag att genomföra systematisk tillsyn
            av vuxenutbildningen på både huvudmannanivå och enhetsnivå.
          </p>
        </div>
        <div xml:id="i-UhAn3sUWrRPZyX2St68WD2" type="signatureBlock">
          <list xml:id="i-2nPSNH77LTsPR5dNvhfhzL">
            <item xml:id="i-UrxC1VW9xPcqJ5TouSJsu8" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
            <item xml:id="i-D2kHo3uRqNnD1zbVJUuroa" who="i-J7uJmvTQswBegURGxa5EHb" type="signature">
              Lars Püss (M)
            </item>
            <item xml:id="i-7Wsz5fkpzwVxv7Vr4KMkHQ" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-KhwcpC1QSnbScprZyjp1Y7" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
