<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00354">
  <teiHeader>
    <fileDesc>
      <titleStmt>
        <title>Avskaffande av licenstvång på pepparsprej</title>
        <author corresp="i-S7wLw9aynA5vbRCsqxxL3N">av Tina Acketoft (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av licenstvång på pepparsprej</title>
          <idno type="rdwebb">GV02Ju354</idno>
          <rs type="number">Ju354</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju354/text</ref>
          <ref type="dokument_url_html">http://data.riksdagen.se/dokument/GV02Ju354</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju354</ref>
          <ref type="doc">http://data.riksdagen.se/fil/67DBA29B-227B-4984-A451-46224DE74F38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8BQi1B33u7DvMZDzBruRBV" type="signed"/>
        <correspContext corresp="i-8BQi1B33u7DvMZDzBruRBV">
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction xml:id="i-Fz74X3ye92n2kNiYizwxNz" type="referral">
          <date when="2007-10-16"/>
        </correspAction>
        <correspAction xml:id="i-VjXvQ31Wy7WAHvuizM1Q53" type="dismissal">
          <date when="2007-10-16"/>
        </correspAction>
        <correspAction xml:id="i-M9c8sBuua9GmuddPnEZhAE" type="numbering">
          <date when="2007-10-05"/>
        </correspAction>
        <correspAction xml:id="i-2ULR2LYJVqoEMDVXApwpg6" type="submission">
          <date when="2007-10-04"/>
        </correspAction>
        <correspAction xml:id="i-Uwk2V6mLvR7q36XGBQsmzz" type="transfer">
          <date when="2007-10-01"/>
        </correspAction>
        <correspAction xml:id="i-SupmNfGxPhY4XcRbqJPkUv" type="assigned"/>
        <correspContext corresp="i-SupmNfGxPhY4XcRbqJPkUv">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QeYByibMWyKZHTthVerq7N">
            Förslag till riksdagsbeslut
          </head>
          <p xml:id="i-KXvKuaWp3HgvUbaCH131JW">
            Riksdagen tillkännager för regeringen som sin mening vad som
            anförs i motionen om att ta bort licenstvånget för pepparsprej.
          </p>
        </div>
        <div type="motContent">
          <head xml:id="i-Uw335jxnn1gjYxRCxPxzW" type="h1">
            Motivering
          </head>
          <p xml:id="i-PuRLhmhLBoZPVZmBaqHEvU">
            Enligt statistik från Brottsförebyggande rådet (BRÅ) fortsätter
            trenden med ett ökat antal polisanmälda fall av kvinnomisshandel
            och våldtäkt. Till detta kommer det årliga antalet kvinnor som
            mördas av sin nuvarande eller före detta pojkvän/man. Under det
            senaste decenniet har antalet anmälda fall av misshandel mot kvinnor
            i Sverige ökat med omkring 40 procent. Till detta kommer ökningen
            av våldtäkt och grov våldtäkt. Ibland tolkas detta som att fler
            kvinnor vågar anmäla övergrepp, men det mesta tyder på att det
            har skett en faktisk ökning. Och både Amnesty och FN kritiserar
            Sverige för att inte tillräckligt görs för att komma till rätta
            med våldet.
          </p>
          <p xml:id="i-5xsUnXA7iCUUeh8baaCuH9">
            Våld mot kvinnor är inte en jämställdhets- eller kvinnofråga
            det är först och främst en demokratifråga. Rätten till liv, frihet
            och säkerhet är fastlagen i Europakonventionen och i vår grundlag.
            Det är en mänsklig rättighet som gäller kvinna, man och barn.
            Trots det lever många kvinnor under ständigt hot, misshandel och
            med begränsad rörelsefrihet. Deras mänskliga rättigheter åsidosätts
            först av förövaren och sedan av samhället, som misslyckas med
            att ingripa och åtgärda.
          </p>
          <p xml:id="i-HKzLLgVyF4B15BfZDU7LCM">
            Det är glädjande att se regeringens ökade satsningar på jämställdhet,
            rättsväsendet och polisens resurser, vilka med all säkerhet kommer
            att ha effekt på kvinnors ökade trygghet. Här behövs ett brett
            samhällsarbete på många nivåer förebyggande såväl som annat arbete.
            Att kunna lita på att samhället gör allt vad det kan för att skydda
            dig är fundamentalt, men för vissa kvinnor kommer inte detta att
            räcka för att de ska våga gå ut om kvällarna. Diskussionen om
            licenskrav eller ej för pepparsprej har varit långvarig. Vad som
            klassas som vapen eller ej definieras i vapenlagen där det framgår
            att skjutvapen likställs med tårgasanordningar och att pepparsprej
            faller in under denna bestämmelse samt att det fordras tillstånd
            av polismyndighet för att inneha något av dessa vapen. Innehav
            av ett sådant vapen får bara meddelas för tjänst eller annat synnerligt
            behov för personligt skydd. Dessutom ska det ske undantagsvis
            och mycket restriktivt.
          </p>
          <p xml:id="i-VpLJfQESzA3o27ByHmBexo">
            Vapen ska alltid anses som icke-norm i vårt samhälle, och frågan
            om överfallsbrott mot kvinnor kräver många fler lösningar än väpnade
            insatser eller våldsinsatser. Frågan är om pepparsprej kan anses
            likställt med skjutvapen. I många andra europeiska länder är pepparsprej
            inte tillståndspliktigt. Enligt justitieutskottets betänkande
            2006/07:JuU10 har man erfarit att det inom Rikspolisstyrelsen
            utarbetats ett utkast till föreskrifter om att förse utsatta personer
            med pepparsprej. Utkastet berör bl.a. frågor om tillstånd till
            innehav av pepparsprej samt utbildning i att använda och förvara
            sådan sprej.
          </p>
          <p xml:id="i-KE3tJ9evmMmzMDvR8Nk4dV">
            I Rikspolisstyrelsens projekt Brott i nära relation avser man
            enligt uppgift att genomföra en upphandling av pepparsprej i mindre
            förpackning än den som används av polisen, som en del av de trygghetspaket
            som delas ut till vissa utsatta kvinnor, samt även att utarbeta
            föreskrifter om bl.a. ett utbildningspaket för att kunna förse
            utsatta personer med pepparsprej i självförsvarssyfte. Men att
            känna sig rädd när man går hem en sen kväll genom stan gäller
            inte enbart särskilt utsatta kvinnor, och därför bör möjligheten
            att införskaffa pepparsprej ges även till andra kvinnor. Förutom
            att ge kvinnor en ökad känsla av trygghet skulle sannolikt även
            vissa presumtiva förövare känna en ökad tveksamhet inför tanken
            att begå våldsbrott mot kvinnor om de kunde misstänka att kvinnan
            hade pepparsprej tillgängligt.
          </p>
        </div>
        <div type="motSignatures">
          <list>
            <item xml:id="i-3SKvaRKssBc7cmvM4SgpvQ" who="i-S7wLw9aynA5vbRCsqxxL3N">
              Tina Acketoft (fp)
            </item>
          </list>
        </div>
      </div>
    </body>
  </text>
</TEI>
