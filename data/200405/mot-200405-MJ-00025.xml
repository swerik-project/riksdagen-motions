<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_25/mot_200405_MJ_25-0001.pdf"/>
      <pb facs="riksdagen-motions-pdf/data/200405/mot_200405_MJ_25/mot_200405_MJ_25-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ25 pnr: v031
          </p>
          <p>
            Motion till riksdagen 2004/05:MJ25
          </p>
          <p>
            av Kjell-Erik Karlsson m.fl. (v) med anledning av prop. 2004/05:150
          </p>
          <p>
            Svenska miljömål — ett gemensamt uppdrag
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening att en
            inventering av skyddsvärda skogar på all skogsmark i privat- och
            bolagsägo omgående bör påbörjas av Naturvårdsverket i samarbete
            med länsstyrelserna. 2. Riksdagen tillkännager för regeringen
            som sin mening att när inventeringarna av skyddsvärd skogsmark
            är färdiga på den privata och statliga skogsmarken samt på bolagsskogsmark
            bör delmål 1 under miljökvalitetsmålet Levande skog korrigeras
            så att alla skogar som Naturvårdsverket bedömer ha höga naturskyddsvärden
            får ett lagstadgat skydd. 3. Riksdagen tillkännager för regeringen
            som sin mening att inga avverkningar skall ske i områden som Naturvårdsverket
            bedömer ha höga naturskyddsvärden.
          </p>
          <p>
            Skogens biologiska mångfald hotas
          </p>
          <p>
            I Sverige hotas över 2 000 skogslevande arter, framför allt på
            grund av det intensiva skogsbruket. Miljövårdsberedningens rapport
            ”Skydd av skogsmark - SOU 1997:98” utredde redan 1997 det svenska
            skogsskyddsbehovet. Forskningsunderlaget visar att minst 10 26
            av den produktiva skogsmarken nedanför gränsen för fjällnära skog
            måste undantas från det intensiva skogsbruket om den biologiska
            mångfalden skall bevaras. Vidare visar underlaget att det i dag
            inte finns så mycket skog med höga naturvärden i Sverige för att
            bevara den ursprungliga biologiska mångfalden. Därför måste hundratusentals
            hektar skog med naturvärden restaureras och återskapas. I ljuset
            av detta måste alla skogar som i dag har höga eller snabbt utvecklingsbara
            naturvärden bevaras.
          </p>
          <pb facs="riksdagen-motions-pdf/data/200405/mot_200405_MJ_25/mot_200405_MJ_25-0002.pdf"/>
          <p>
            2004/05:MJ25
          </p>
          <p>
            Statligt ansvar för naturvården i skogen
          </p>
          <p>
            Svenska staten har ett övergripande ansvar för skogspolitikens
            utveckling. Staten skall garantera att både produktionsmålet och
            miljömålen som rör skogen uppfylls. Det skall ske via statens
            eget skogsägande, som aktör i EU, med informationsspridning och
            forskning och via lagstiftning och statliga anslag. Staten äger
            skogsmark genom bl.a. Sveaskog och Statens fastighetsverk. Det
            ger unika möjligheterna att påverka skogsnäringen. I princip skall
            statens bolag agera som ett vanligt kommersiellt företag. Men
            staten skall också så långt som möjligt ta ansvar för de kollektiva
            nyttigheter som ”marknaden” inte kan eller vill ta ansvar för.
            Ägandet av stora arealer skogsmark ger unika möjligheter för staten
            att ta ett ansvar för de kollektiva nyttigheterna. Staten skall
            också utgå från att miljömålen i långsiktiga termer är det övergripande
            — miljömålen är en förutsättning för att produktionsmålet kan
            klaras på sikt — det är inte tvärtom. Miljömålen som rör biologisk
            mångfald och klimatmålen är de som har störst betydelse för skogssektorn.
            Den svenska skogens roll i ett internationellt sammanhang måste
            särskilt beaktas utifrån att svensk skog innehåller unika miljöer
            och arter och några av de få sista orörda vildmarkerna i Europa.
            Dessa naturresurstillgångar blir allt viktigare i takt med att
            läget internationellt sett förvärras — orörd natur blir allt sällsyntare
            och alltfler arter hotas av utrotning.
          </p>
          <p>
            Skydda alla skogar med höga naturvärden
          </p>
          <p>
            Trots att mer skog skyddas i dag är det långt kvar för att klara
            riksdagens miljökvalitetsmål. Endast en fjärdedel av arealmålet
            kommer att nås under första halvan av målperioden. Ett stort problem
            är att det fortfarande saknas mycket kunskap om var de skyddsvärda
            skogarna är belägna och hur stora arealer det är frågan om när
            det gäller privat mark. Ett annat problem är att avverkningarna
            fortsätter i skogar som vi nu vet med säkerhet har höga naturvärden.
            Regeringen gav under sommaren 2002 i uppdrag till Naturvårdsverket
            att naturvärdesbedöma den statliga skogsmarken. Syftet var att
            kartlägga statens kvarvarande skyddsvärda skogar. Enligt den nu
            färdiga rapporten har 885 skogar på 341 000 hektar produktiv skogsmark
            så pass höga naturvärden att de kan komma i fråga för bildande
            av naturreservat. Verket har alltså hittat betydligt större skyddsvärda
            arealer än vad man tidigare trodde fanns. Trots detta vill man
            inte höja målet. Oförändrat mål betyder att alla skyddsvärda skogar
            inte ryms under de 900 000 hektar som skall skyddas till 2010.
            Sammanlagt kanske det är ca 1 100 000 hektar skogsmark som bör
            skyddas på olika sätt för att bevara landets sista skyddsvärda
            skogar.
          </p>
          <pb facs="riksdagen-motions-pdf/data/200405/mot_200405_MJ_25/mot_200405_MJ_25-0003.pdf"/>
          <p>
            Forskarna håller det för troligt att samma proportionella förekomst
            av okänd skyddsvärd skog finns beträffande den icke statligt ägda
            skogen. Det innebär att det även på dess marker finns stora arelar
            av skyddsvärd skog som saknar skydd. En motsvarande inventering
            av skyddsvärd skogsmark bör omgående påbörjas av Naturvårdsverket
            och länsstyrelserna på all skogsmark i privat- och bolagsägo.
            Detta skall riksdagen ge regeringen till känna. Att vänta med
            inventeringar innebär att oersättliga skyddsvärda skogar kommer
            att avverkas innan de identifierats och skyddats. När inventeringarna
            av den privat-, bolags- och statsägda skogen är genomförda bör
            därför delmål 1 under miljökvalitetsmålet Levande skog korrigeras
            så att alla skogar med höga naturvärden får ett lagstadgat skydd.
            Detta skall riksdagen ge regeringen till känna. I den nu aktuella
            propositionen missar tyvärr regeringen möjligheten att åtminstone
            ge ett tills vidare-skydd för alla de skyddsvärda skogar som nu
            finns dokumenterade på statlig mark. Inte heller i den nya nationella
            strategi för att bevara värdefulla skogar som Skogsstyrelsen och
            Naturvårdsverket presenterade i juni 2005 säkrar man skyddet för
            alla skyddsvärda skogarna. Man vill varken höja andelen mark som
            skall skyddas eller införa ett avverkningstopp för de skyddsvärda
            skogar som nu dokumenterats. Arbetet med att skydda och inventera
            skyddsvärda skogar bedrivs delvis av länsstyrelserna. Därför är
            det viktigt att länsstyrelserna får tillräckliga ekonomiska resurser
            för denna angelägna uppgift. Propositionen visar på detta behov
            och det är viktigt att detta följs upp i kommande statsbudgetar.
          </p>
          <p>
            Avverkningsstopp för de sista unika naturskogarna
          </p>
          <p>
            Naturvårdsverket och landets miljöorganisationer m.fl. anser
            att ingen avverkning bör ske i de utpekade områdena. Självklart
            måste ett avverkningstopp omedelbart införas i de synnerligen
            unika och skyddsvärda skogar som Naturvårdsverket funnit i de
            statliga skogsmarkerna. Att hugga ned skyddsvärda skogar innan
            inventeringarna är klara är som att spela bort ess innan man ens
            vet vilka kort man har. Det logiska är att först inventera, sedan
            får man besluta hur de aktuella skogarna skall förvaltas. Riksdagen
            skall tillkännage för regeringen att inga avverkningar skall ske
            i skogsområden som Naturvårdsverket bedömer ha höga naturskyddsvärden.
          </p>
          <p>
            Stockholm den 14 juni 2005
          </p>
          <p>
            Kjell-Erik Karlsson (v) Owe Hellberg (v) Sten Lundström (v) Sven-Erik
            Sjöstrand (v) Karin Thorborg (v)
          </p>
          <p>
            2004/05:MJ25
          </p>
          <pb facs="riksdagen-motions-pdf/data/200405/mot_200405_MJ_25/mot_200405_MJ_25-0004.pdf"/>
          <p>
            2004/05:MJ25
          </p>
        </div>
      </div>
    </body>
  </text>
</TEI>
