<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00208">
  <teiHeader>
    <fileDesc>
      <titleStmt>
        <title>Nollvision mot narkotikarelaterad dödlighet</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nollvision mot narkotikarelaterad dödlighet</title>
          <idno type="rdwebb">H002So208</idno>
          <rs type="number">So208</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So208/text</ref>
          <ref type="dokument_url_html">http://data.riksdagen.se/dokument/H002So208</ref>
          <ref type="dokumentstatus_url_xml">http://data.riksdagen.se/dokumentstatus/H002So208</ref>
          <ref type="doc">http://data.riksdagen.se/fil/2D2CD624-E576-467A-9F00-3746AB108961</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NHnZanxMjvVd8iVbHauhD8" type="signed"/>
        <correspContext corresp="i-NHnZanxMjvVd8iVbHauhD8">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-W8gWqnySssPj1TP3715ZCW" type="numbering">
          <date when="2012-09-28"/>
        </correspAction>
        <correspAction xml:id="i-64gAyzNvpFJe7sakEN2aWt" type="submission">
          <date when="2012-09-20"/>
        </correspAction>
        <correspAction xml:id="i-EWbeLFZQmo58ZEpwCnh2dz" type="transfer">
          <date when="2012-09-20"/>
        </correspAction>
        <correspAction xml:id="i-QmfDVuW4KCyjG9m92QXCNN" type="assigned"/>
        <correspContext corresp="i-QmfDVuW4KCyjG9m92QXCNN">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wrf9o1ujM7XvfAiF3unnaV" type="motHeader"/>
      <div xml:id="i-9Wh7mKArwM3p4SoEYH3Rz1" type="motBody">
        <div xml:id="i-6A3TAFp6aHknYtt7G4qbgw" type="motProposal" subtype="förslag">
          <head xml:id="i-5uaPRp244s8usB5zajLgCw">
            Förslag till riksdagsbeslut
          </head>
          <list xml:id="i-S6nZVKtWeUL3Pffjer5u28" style="ol">
            <item xml:id="i-5fJugxspPo5tgjAkT9eLqU">
              Riksdagen tillkännager för regeringen som sin mening vad som
              anförs i motionen om att införa en nollvision mot narkotikarelaterad
              dödlighet.
            </item>
            <item xml:id="i-NAB6CJW27Bf5QFgfMEu32C">
              Riksdagen tillkännager för regeringen som sin mening vad som
              anförs i motionen om att den restriktiva narkotikapolitiken måste
              kombineras med hög tillgänglighet till evidensbaserad missbrukarvård.
            </item>
            <item xml:id="i-QSZ56SgJL93JZEw3TErSx5">
              Riksdagen tillkännager för regeringen som sin mening vad som
              anförs i motionen om att den s.k. spärregeln inom underhållsbehandling
              bör slopas.
            </item>
            <item xml:id="i-J1uyRYz39kPoYcoT1vXYhu">
              Riksdagen tillkännager för regeringen som sin mening vad som
              anförs i motionen om att ett statligt ansvarstagande krävs för
              att se till att öka narkotikamissbrukares tillgång till vård och
              behandling, oavsett var de bor i landet.
            </item>
            <item xml:id="i-KtnjZsxebosiWP2qZJUi1h">
              Riksdagen tillkännager för regeringen som sin mening vad som
              anförs i motionen om snabbare narkotikaklassning av s.k. nätdroger.
            </item>
            <item xml:id="i-826SiBtgEjNqWfFfevkHjQ">
              Riksdagen tillkännager för regeringen som sin mening vad som
              anförs i motionen om missbruk av centralstimulerande droger.
            </item>
            <item xml:id="i-M8ktvAXzqeQVvhT2j3beuG">
              Riksdagen tillkännager för regeringen som sin mening vad som
              anförs i motionen om cannabismissbruk.
            </item>
            <item xml:id="i-RgCkW7qh2fPr6psV4PmmV3">
              Riksdagen tillkännager för regeringen som sin mening vad som
              anförs i motionen om att Missbruksutredningen snarast bör resultera
              i åtgärdsförslag från regeringens sida.
            </item>
          </list>
        </div>
        <div xml:id="i-Rk1ZxAhomfKu6APfshnQVc" type="motContent">
          <head xml:id="i-J3Ca6S3cKDWMUonEv4oV6" type="h1">
            Motivering
          </head>
          <p xml:id="i-MFrsqGbPZPUaaHEB1oFhgM">
            Enligt Folkhälsoinstitutets statistik har den narkotikarelaterade
            dödligheten i Sverige stigit från 196 personer 1994 till 421 personer
            2010. Det är en oroande utveckling och visar narkotikaproblemens
            omfattning.
          </p>
          <p xml:id="i-YHCqSLSijPTfuxAor9F7xV">
            Sveriges restriktiva hållning i narkotikafrågor har varit framgångsrik
            när det gäller att minska det experimentella bruket av narkotika,
            men politiken har drabbat dem som redan befinner sig i missbruk.
            Vi har minst lika många tunga missbrukare som övriga Europa och
            en ökande dödlighet. Problemet är att den restriktiva inställningen
            till narkotika även har tillämpats när det gäller behandling av
            missbrukare. Krav på total drogfrihet och dålig tillgänglighet
            till läkemedelsassisterad behandling är huvudproblemet. Många
            opiatmissbrukare klarar inte total drogfrihet de går istället
            ner sig och dör. Återfall i missbruk, vilket de flesta får en
            eller flera gånger, straffas hårt genom avstängning i minst 3
            månader från underhållsbehandling enligt Socialstyrelsens regler.
            De som stängs av uppfattar ofta detta som en dödsdom. De har genom
            vården vant sig vid metadon/buprenorfin och måste nu hantera abstinensen
            efter både heroinet och metadonet/buprenorfinet. För dem som stängts
            av från behandling ser vi en 20 gånger högre dödlighet än i normalpopulationen.
          </p>
          <p xml:id="i-UHojsKgdwLs6FFSSo38fGc">
            Flertalet av de dödsfall vi ser kopplade till narkotika består
            av opiatmissbrukare (heroinister) som antingen inte fått någon
            behandling eller som stängts av från behandling med metadon/buprenorfin.
            De blandar alla droger de kan komma över: heroin, gatumetadon,
            alkohol, amfetamin, kokain med flera. Sådana blandningar är ytterst
            farliga och kan leda till döden. Huvudproblemet är att de inte
            befinner sig i kontrollerad behandling. Hade fler släppts in i
            behandling och behållits där, trots återfall, skulle vi kunna
            rädda åtskilliga liv och på längre sikt skulle många kunna återgå
            till ett relativt normalt liv: med bostad, arbete och familj.
            Forskningen kring metadon som behandling vid opiatmissbruk visar
            tydligt att dödligheten minskar, hälsan blir bättre och brottsligheten
            och prostitutionen minskar.
          </p>
          <p xml:id="i-Pj3tCeyLXEb9tGEAB3BH5v">
            Det är inte bara generellt svårt att få vård för tyngre missbruk,
            tillgången är dessutom ojämnt fördelad över landet. I Göteborg
            är det till exempel årslånga köer och över 100 köande, vilket
            är en katastrof för dem som är i behov av behandling. Det behövs
            ett större statligt ansvarstagande för missbruksvården. Det är
            orimligt att möjligheten till vård och överlevnad avgörs av var
            man råkar bo.
          </p>
          <p xml:id="i-9WGLB63i5CBRS5AE9tLMio">
            Det tunga narkotikamissbruket (man har injicerat narkotika de
            senaste 12 månaderna eller använt narkotika dagligen under den
            senaste månaden) domineras av heroin, amfetamin och cannabis.
            De enskilda drogerna utöver dessa varierar och bland annat kokain
            och metamfetamin har kommit mer på senare år.
          </p>
          <p xml:id="i-AA2ULPmeV46hd1zo1TwhjC">
            Amfetamin räknas som centralstimulantia och i denna grupp återfinns
            även det näraliggande metamfetamin, samt kokain. När det gäller
            behandling mot missbruk är forskningen inte helt entydig kring
            vad som fungerar. Men det finns indikationer på att vissa läkemedel
            mot alkoholmissbruk även kan ha effekt mot centralstimulerande
            droger. Även vissa former av psykosocial behandling kan fungera,
            tillsammans med läkemedelsbehandling. Forskningen inom detta område
            handlar mycket om nya behandlingsmetoder. I väntan på vidare forskningsrön
            är det viktigt att den behandling som ändå finns erbjuds missbrukarna,
            samtidigt som man måste vara medveten om att blandmissbruk är
            vanligt. För opiatmissbrukare som blandar olika droger, där centralstimulantia
            ingår, är det viktigaste att de kommer i kontrollerad behandling
            med metadon/buprenorfin.
          </p>
          <p xml:id="i-NPkipH6xp9rjmbMY5pHq9r">
            När det gäller cannabis är det ofta en inkörsport till andra
            droger, men det förekommer naturligtvis även som ensam drog. Behandling
            mot cannabismissbruk kan gå ut på att försöka återställa den avtrubbning
            av sinnena som en längre tids missbruk kan innebära. Även om cannabismissbruk
            kan vara farligt är det viktigt att påminna sig om att flertalet
            dödsfall sker genom blandmissbruk. Det viktigaste vi kan göra
            för att minska dödligheten är att erbjuda kontrollerad läkemedelsbehandling,
            så att färre missbrukare självmedicinerar med en cocktail av olika
            farliga droger.
          </p>
          <p xml:id="i-LWNuxUPyBJqpCsCuSFC7cP">
            De så kallade nätdrogerna har fått stor uppmärksamhet i media.
            Det rapporteras om helt vanliga ungdomar som dör knall och fall
            när de testar dessa droger, som ofta är fullt lagliga eftersom
            de ännu inte hunnit narkotikaklassas. Nätdrogerna är självfallet
            ett problem, men bilden stämmer inte. Det är i första hand tunga
            missbrukare som dör, och de gör det på grund av de blandar flera
            olika farliga droger på ett okontrollerat sätt. Oavsett detta
            bör beredskapen för att snabbt narkotikaklassa nätdrogerna bli
            bättre. Introduktionen av dessa droger på den svenska marknaden
            sker inte slumpmässigt, de olika substanserna är väl förberedda
            och syftet är just att hitta kryphål i reglementet. Svenska myndigheter
            måste då också vara väl förberedda och snabbt agera när dessa
            substanser dyker upp på marknaden.
          </p>
          <p xml:id="i-GDBBfkLwcTdwuBzVPEriz8">
            Narkotikadebatten tenderar att reduceras till att vara för eller
            emot en restriktiv linje. Men det finns länder, exempelvis Finland,
            som har lyckats kombinera en restriktiv narkotikapolitik med satsningar
            på skadelindring. En hård linje mot narkotikan men en humanistisk
            politik för missbrukarna som bygger på rätt till behandling och
            mänskligt bemötande. En sådan linje kan minska såväl det mänskliga
            lidandet som de samhällsekonomiska kostnaderna för narkotikamissbruket.
          </p>
          <p xml:id="i-BHsKzAjDiX4dSDeRWFVKHq">
            Vi har nu en nollvision mot narkotika. Det är dags att vi höjer
            ambitionsnivån inom narkotikapolitiken. Det behövs en nollvision
            mot den narkotikarelaterade dödligheten. På samma sätt som vi
            redan har en nollvision mot dödsfall i trafiken. Vi kan inte säga
            att vi lyckats när den narkotikarelaterade dödligheten mer än
            fördubblats sedan 1994.
          </p>
          <p xml:id="i-5gXBfMUVdneXeemkkmPgbt">
            Gerhard Larsson kom med sin missbruksutredning för ett och ett
            halvt år sedan. Utredningen föreslår att politiken ska bygga på
            vetenskap och att missbrukarna ska bemötas på ett respektfullt
            sätt inom vården (något som tyvärr inte är fallet idag på många
            håll...). Bland åtgärderna finns bland annat förslaget att den
            så kallade spärregeln, där återfallsmissbrukare stängs av i minst
            3 månader, ska slopas. Fortfarande har ingenting hänt, trots ett
            väl genomarbetat förslag med ett 70-tal konkreta punkter. Regeringen
            måste nu komma till skott och återkomma till riksdagen med ett
            förslag till förbättringar av missbruksvården. Det brådskar!
          </p>
        </div>
        <div xml:id="i-YSZBVGbzzW9RxbDddEQnED" type="signatureBlock">
          <list xml:id="i-P3mzbCBE4RGKou6rigueKj">
            <item xml:id="i-XCNnDmgkE8VoGZZBw5dT8U" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
