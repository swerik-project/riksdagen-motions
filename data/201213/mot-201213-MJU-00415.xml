<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00415">
  <teiHeader>
    <fileDesc>
      <titleStmt>
        <title>Nationell organisation för bekämpning av mygg</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell organisation för bekämpning av mygg</title>
          <idno type="rdwebb">H002MJ415</idno>
          <rs type="number">MJ415</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ415/text</ref>
          <ref type="dokument_url_html">http://data.riksdagen.se/dokument/H002MJ415</ref>
          <ref type="dokumentstatus_url_xml">http://data.riksdagen.se/dokumentstatus/H002MJ415</ref>
          <ref type="doc">http://data.riksdagen.se/fil/76E6FADF-E559-4812-AB7B-65AB240DBA24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5poWeh7i4fZfCd3L4pyp3N" type="signed"/>
        <correspContext corresp="i-5poWeh7i4fZfCd3L4pyp3N">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-HktM5PzQTWMuFR6u96YWJH" type="numbering">
          <date when="2012-10-08"/>
        </correspAction>
        <correspAction xml:id="i-GbdEdTC4NgGxqZZcaagSTP" type="submission">
          <date when="2012-10-05"/>
        </correspAction>
        <correspAction xml:id="i-BoF2RdaM7mMkz12cgmSVgL" type="transfer">
          <date when="2012-10-04"/>
        </correspAction>
        <correspAction xml:id="i-AW4fHRtZCu48jqYZaBshr1" type="assigned"/>
        <correspContext corresp="i-AW4fHRtZCu48jqYZaBshr1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R1JfeUUHeVSotG7NyzSkX8" type="motHeader"/>
      <div xml:id="i-DyKK5EX4CZo2z9MLLPHMeQ" type="motBody">
        <div xml:id="i-N1ngujhXQkrCp1jM3vhzU8" type="motProposal" subtype="förslag">
          <head xml:id="i-Q8URcgomvctA8Vcjevwis5">
            Förslag till riksdagsbeslut
          </head>
          <p xml:id="i-WcxrK6W9DPMta8nuHJ35HB">
            Riksdagen tillkännager för regeringen som sin mening vad som
            anförs i motionen om behovet av att samla kompetensen för bekämpning
            av mygg i en nationell organisation.
          </p>
        </div>
        <div xml:id="i-ApCvcUkQQLCJV9wPBFbkT5" type="motContent">
          <head xml:id="i-JKogA6rU6qCtuncddFAJkM" type="h1">
            Motivering
          </head>
          <p xml:id="i-9emvkirgga4Nfsibq82c5f">
            Den 10 augusti 2012 arrangerade jag ett studiebesök för riksdagsledamöter
            i Österfärnebo, norra Uppland. Alla som deltog kunde då se hur
            exceptionell myggsituationen är i nedre Dalälvsområdet, och hur
            oerhört svårt det är för de boende där. Vår värd beskrev hur hon
            inte kan vara ute och påta i rabatterna, plocka vinbär eller ens
            vara ute och leka med barnbarnen. Turistnäring och företag tvingas
            slå igen. Djur måste hållas inomhus för att inte råka i panik
            av myggattackerna.
          </p>
          <p xml:id="i-CQBowHZJ9fU9qJfFGbuXGd">
            Min utgångspunkt i frågan har hela tiden varit att myggproblemen
            måste behandlas som en skogsbrand. När katastrofen är över oss
            kan vi inte dividera om vem som har ansvaret, utan då måste en
            organisation finnas på plats som omedelbart rycker ut.
          </p>
          <p xml:id="i-PGzFVBPjhWM6bjrXYmdvrC">
            Den mygga som etablerat sig i området översvämningsmyggan är
            mer aggressiv än den vanliga skogsmyggan. Efter snösmältningen
            eller vid kraftiga sommarregn utvecklas myggan oerhört snabbt
            så fort det blir varmt. De kan dessutom flyga upp till 15 kilometer
            och äggen kan klara sig under flera år utan vatten.
          </p>
          <p xml:id="i-Acwd9TgWbRmtZjfwZpxdHC">
            Riktvärdet för betydande myggproblem är 2 000 myggor per natt
            i en så kallad myggfälla. 5 000 myggor per fälla och natt anses
            som mycket stora myggproblem och vid 10 000 myggor per natt passeras
            gränsen för olidliga myggproblem. I det aktuella området har upp
            till 77 000 mygg fångats i en enda myggfälla under en natt!
          </p>
          <p xml:id="i-3Qe8wJjgdB9qnwRWByxyHx">
            Under sommaren 2012 fungerade myggbekämpningen i nedre Dalälvsområdet
            inte som den borde. Redan den 21 juli avslutades den sista bekämpningen,
            och då fick dessutom 2300 hektar våtmarker stå obekämpade. Därefter
            fanns det inte några pengar till ytterligare insatser. Då var
            det ändå tack vare god ekonomisk hushållning med tidigare tilldelade
            resurser som årets bekämpning alls blev möjlig. Medlet som används
            är inte heller ett gift, utan ett biologiskt bekämpningsmedel
            benämnt BTI som endast påverkar myggen.
          </p>
          <p xml:id="i-SzCAGf1qWnBNSMiiAGax2k">
            Hittills har det funnits en organisation för att bekämpa myggen
            som finansierats gemensamt av kommunerna och staten via länsstyrelserna.
            Projekttiden för den hittillsvarande organisationen har tagit
            slut och det finns inget nytt avtal för nästa år. Den ekonomiska
            situationen för myggbekämpningen blev under sensommaren så akut
            att personalen som hittills har bekämpat myggen sades upp. Om
            en långsiktig lösning inte presenteras skyndsamt, avvecklas den
            befintliga projektorganisationen och då står man utan kompetent
            personal sommaren 2013!
          </p>
          <p xml:id="i-8KGKbHcovzNfPNwnjm6q3Y">
            Min övertygelse är att en lösning är fullt möjligt. Om vi inte
            skapar en fungerande organisation, står vi dessutom inför ännu
            större problem framöver. Då kommer inte enbart boende kring Dalälven
            att drabbas, och redan har översvämningsmyggan tagit sig till
            en rad orter runt om i Sverige: Deje, Mariestad, Södertälje, Danderyd,
            Uppsala, Enköping. Myggeländet har blivit ett nationellt problem.
          </p>
          <p xml:id="i-VGjdG12GprqTd65Y8bZDZB">
            Det finns även de som menar att i och med klimatförändringarna
            riskerar problematiken att accelerera. Därför behövs nu en nationell
            organisation som också kan hjälpa andra områden. En sådan nationell
            resurs bör enligt min uppfattning förläggas till Österfärnebo.
            Detta bör också ske i fortsatt samarbete med Uppsala universitet,
            där flera i personalen i den hittillsvarande organisationen har
            anställningar.
          </p>
          <p xml:id="i-RoQvM7k8YGDuXdxUVAucT2">
            Nedab, som arbetar för att utveckla landsbygden kring nedre Dalälven,
            har hittills ansvarat för myggbekämpningen. De ställer sig positiva
            till att det istället bildas en nationell organisation, där kompetens
            kan samlas och stöd ges till andra kommuner. Internationellt sett
            är det ofta så det fungerar, och i bland annat Tyskland och Frankrike
            finns väl utbyggda organisationer. Att dessa samtidigt önskar
            lära sig av den svenska organisationens metoder visar att den
            kompetens som finns i hittillsvarande organisation behöver tas
            till vara i en nationell organisation.
          </p>
          <p xml:id="i-TGAfg6jPm15kweSSoe5FNy">
            Riksdagen bör mot denna bakgrund ställa sig bakom inrättandet
            av en nationell organisation för bekämpning av mygg.
          </p>
        </div>
        <div xml:id="i-Q2fp5QZzGvTC2Ap3gK2K3o" type="signatureBlock">
          <list xml:id="i-ESQFQC6fdWPy4YrLjs7ztC">
            <item xml:id="i-3PD7VHq5D2ECqhhjTeXCTx" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
