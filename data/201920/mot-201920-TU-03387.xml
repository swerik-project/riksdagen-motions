<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-03387">
  <teiHeader>
    <fileDesc>
      <titleStmt>
        <title>med anledning av prop. 2019/20:15 Skydd av Sveriges säkerhet vid radioanvändning</title>
        <author corresp="i-TMBKCxFj2h6LkEEpYodyut">av Jessika Roswall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3387 av Jessika Roswall m.fl. (M)</title>
          <idno type="rdwebb">H7023387</idno>
          <rs type="number">3387</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7023387/text</ref>
          <ref type="dokument_url_html">http://data.riksdagen.se/dokument/H7023387</ref>
          <ref type="dokumentstatus_url_xml">http://data.riksdagen.se/dokumentstatus/H7023387</ref>
          <ref type="docx">http://data.riksdagen.se/fil/B1487388-124B-4817-9A44-6F809609AD31</ref>
          <ref type="pdf">http://data.riksdagen.se/fil/AB3931E0-466E-4B83-A092-EA849540639C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Antoni</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X17CaT5xKwTNmAzxUDRRqL" type="basedOn"/>
        <correspContext corresp="i-X17CaT5xKwTNmAzxUDRRqL">
          <ref>Proposition 2019/20:15</ref>
        </correspContext>
        <correspAction xml:id="i-41nZzEBX7jvyjR7jr3vXHJ" type="signed"/>
        <correspContext corresp="i-41nZzEBX7jvyjR7jr3vXHJ">
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-KoABdAPF5wcu7bTLEqhj3Z"/>
        </correspContext>
        <correspAction xml:id="i-XFkx6h817cNcNSFp7He17C" type="submitted">
          <date when="2019-10-09"/>
          <time when="16:37:49"/>
        </correspAction>
        <correspAction xml:id="i-JBjqzDjFNJj1VZBb6ArGTw" type="dismissed">
          <date when="2019-10-10"/>
        </correspAction>
        <correspAction xml:id="i-TvbtKaevtndRB5vdAXmhqw" type="reviewed">
          <date when="2019-10-10"/>
          <time when="13:08:46"/>
        </correspAction>
        <correspAction xml:id="i-JtjvBVX3CAkeJAXsvtu8uW" type="referred">
          <date when="2019-10-11"/>
        </correspAction>
        <correspAction xml:id="i-HGpfKReXuMH1PPtFNxxAyX" type="assigned">
          <date when="2019-11-28"/>
          <time when="16:18:12"/>
        </correspAction>
        <correspContext corresp="i-HGpfKReXuMH1PPtFNxxAyX">
          <ref type="assignedTo">Trafikutskottet</ref>
        </correspContext>
        <correspAction xml:id="i-TvE1dx1MnnssfbP53v34eJ" type="behandlas_i"/>
        <correspContext corresp="i-TvE1dx1MnnssfbP53v34eJ">
          <ref type="uppgift">2019/20:TU4</ref>
          <ref type="ref_dok_id">H701TU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU4</ref>
          <ref type="ref_dok_titel">Skydd av Sveriges säkerhet vid radioanvändning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HHN7Jh97XXYnoLoEp7uuEa" type="motHeader">
        <div xml:id="i-8oANeVusZKGnLYgaALxger" type="motTitle">
          Motion till riksdagen 2019/20:3387 av Jessika Roswall m.fl. (M)
          med anledning av prop. 2019/20:15 Skydd av Sveriges säkerhet vid
          radioanvändning
        </div>
      </div>
      <div xml:id="i-NXnrcFyLsk3hR9tUepvvZd" type="motBody">
        <div xml:id="i-YParRzZsLzsBqpL7awSFBA" type="motProposal" subtype="förslag">
          <head xml:id="i-EF2p3y6giye4TezwBxfoBa">
            Förslag till riksdagsbeslut
          </head>
          <list xml:id="i-BgYv4Bd5NTU2sypjye6jz1" style="ol">
            <item xml:id="i-8ynVzQr4AHHDCubZLKSNqD">
              Riksdagen ställer sig bakom det som anförs i motionen om en översyn
              av cyber- och informationssäkerheten och tillkännager detta för
              regeringen.
            </item>
            <item xml:id="i-MZmvDHw8YGWkvEY2guGPcT">
              Riksdagen ställer sig bakom det som anförs i motionen om att
              regeringen bör följa utvecklingen av tillämpningen av de nya reglerna
              och tillkännager detta för regeringen.
            </item>
            <item xml:id="i-6MroBkoe1gLkENsxBDcH1g">
              Riksdagen ställer sig bakom det som anförs i motionen om att
              regeringen skyndsamt bör se över vad som anförs i motionen om
              att beviljade tillstånd och återkallelser bör överklagas till
              regeringen och tillkännager detta för regeringen.
            </item>
            <item xml:id="i-8tRo3NmkHgSDrVggTvLxyA">
              Riksdagen ställer sig bakom det som anförs i motionen om en gemensam
              nordisk linje i frågan om säkerheten i 5G-nätet och tillkännager
              detta för regeringen.
            </item>
          </list>
        </div>
        <div xml:id="i-TvtNDb3DrYnAVrKRHbVMfa" type="motContent">
          <head xml:id="i-6VJmkuFkvb3GfkEaFPES9b" type="h1">
            Motivering
          </head>
          <p xml:id="i-3ZpvRcMYxopQehtoNzhcpY">
            Moderaterna står bakom målet för digitaliseringspolitiken, vilket
            är att Sverige ska vara bäst i världen på att använda digitaliseringens
            möjligheter. Utbyggnaden av femte generationens mobilnätverk,
            5G, kommer att vara avgörande för att möta behovet av högre överföringshastigheter,
            större datamängder och bättre kvalitet för mobila enheter. Detta
            är en förutsättning för sakernas internet där allt fler enheter
            och produkter kommer att kopplas samman.
          </p>
          <p xml:id="i-78wQYQHhi6CECehvs53Dgy">
            Den digitala teknikens utveckling har inneburit stora möjligheter
            för mänskligheten. Den öppnar upp för kommunikation mellan människor
            utanför länders gränser, kulturer och sammanhang. Sverige är i
            dag ett av världens mest digitaliserade länder. Utvecklingen av
            datakommunikationen ger stora möjligheter för ett litet exportberoende
            land. Dessa ska vi ta vara på.
          </p>
          <p xml:id="i-919FHpGvPM2pxu3tACB6Lo">
            Samtidigt innebär den digitala teknikens utveckling även hot
            och utmaningar – inte minst för Sveriges säkerhet. Digitaliseringen
            gör oss sårbara för attacker och olika former av sabotage. Försvarets
            radioanstalt (FRA) konstaterar att cyberangreppen ökar i styrka
            och omfattning. Allt oftare kommer angreppen från statsstödda
            aktörer med betydande resurser att orsaka stor skada och möjligheter
            att komma åt hemlig information. Det kräver att myndigheterna
            har resurser och relevanta legala verktyg för att kunna främja
            en högre cybersäkerhet.
          </p>
          <p xml:id="i-x1TJJ4eVoXvPAqdXiXhoU">
            Nästa år kommer ett nationellt cybersäkerhetscentrum att etableras.
            Moderaterna var först ut att lyfta fram behovet av ett särskilt
            centrum för att kunna ta ett samlat grepp, för både offentliga
            och privata aktörer, i en fråga där ansvaret i dag ligger på många
            olika departement och myndigheter. Det är bra att cybersäkerhetscentret
            nu blir verklighet utifrån ett konkret initiativ som kommit från
            myndigheterna själva.
          </p>
          <p xml:id="i-Ksg3bHGP7fFdoi2vnYq8VZ">
            Regeringen konstaterar i den aktuella propositionen att 5G innebär
            stora möjligheter, men samtidigt blir hot svårare att upptäcka,
            risker mer svårbedömda och beroenden svåra att överblicka. Moderaterna
            delar regeringens uppfattning i denna del och propositionen är
            ett steg i rätt riktning.
          </p>
          <p xml:id="i-5eYNysjq6kSzHED26TBhAY">
            Moderaterna vill dock peka på ett antal områden där det finns
            behov av ytterligare åtgärder och förtydliganden i en fråga som
            är central för hur vi bäst skyddar svenska intressen, och ytterst
            Sveriges säkerhet.
          </p>
          <head xml:id="i-4GDu5mNAohV9xfQPJxA1PW" type="h2">
            Sammanhållen syn på den digitala säkerheten
          </head>
          <p xml:id="i-Jn9XJgUd5i3DGyRUckwq3T">
            Den snabba utvecklingen av digital kommunikation de senaste åren
            ställer stora krav på att lagstiftning, strategier och föreskrifter
            är uppdaterade, relevanta och sinsemellan kompatibla. Utifrån
            den nya tidens utmaningar har ett antal centrala dokument tagits
            fram som berör cybersäkerhetsfrågor, helt eller delvis. Det gäller
            t.ex. den nationella säkerhetsstrategin, en ny säkerhetsskyddslag,
            regeringens nationella strategi för samhällets informations- och
            cybersäkerhet och nu senast propositionen om skydd av Sveriges
            säkerhet vid radioanvändning.
          </p>
          <p xml:id="i-NLYv8C7J7iPx39edM88eks">
            Fokus i debatten ligger just nu till största delen på nästa generations
            mobilnätverk, 5G, inte minst utifrån den pågående konflikten mellan
            USA och Kina kring vilka leverantörer som ska få vara med och
            bygga 5G-nätet. Samtidigt är det viktigt att arbetet med Sveriges
            säkerhet inte begränsas till endast 5G som utgör en del av hela
            det digitala ekosystemet.
          </p>
          <p xml:id="i-3CfQzvqb6wNy3qqdGMkPxw">
            Det bör därför göras en översyn av befintlig lagstiftning och
            strategier som berör cyber- och informationssäkerhet i syfte att
            identifiera brister – enskilt och i samordningen – samt att föreslå
            förbättringar.
          </p>
          <head xml:id="i-CkSekuNahVMQBoHgHsiqsr" type="h2">
            Uppföljning av tillämpningen
          </head>
          <p xml:id="i-VbhHkDEVVfR6Bojz1rDXzX">
            Regeringen föreslår att det för att få tillstånd att använda
            radiosändare samt medgivande till överlåtelse eller uthyrning
            av sådana tillstånd ska vara en förutsättning att det kan antas
            att radioanvändningen inte kommer att orsaka skada för Sveriges
            säkerhet.
          </p>
          <p xml:id="i-9nAwaQjaBmeYMdztQQ1hSo">
            Själva tillämpningen och prövningen av de nya reglerna kommer
            att vara mycket viktig framgent för att det ska finnas en tydlighet
            och förutsägbarhet för de aktörer som berörs. Det gäller t.ex.
            vilka ägare eller nyttjare som anses vara olämpliga eller hur
            bedömningar kring hur Sveriges säkerhet påverkas av vilken teknisk
            utrustning och/eller leverantör som anses vara olämplig – detta
            avseende exempelvis kontraktering och ingående av serviceavtal.
            Frågorna om digital säkerhet berör inte bara teknik utan i lika
            hög utsträckning leverantör.
          </p>
          <p xml:id="i-RtkoT8yJH5j6z9rTQn2isz">
            Moderaterna anser att regeringen noga bör följa tillämpningen
            av de nya reglerna och återkomma med en utvärdering två år efter
            att reglerna har trätt i kraft.
          </p>
          <p xml:id="i-SXfd2T5D7CToMMJn4ipCLm">
            Det är viktigt att lyfta fram frågan om framtida behov av radiospektrum,
            utifrån att regeringen tillsatt en särskild utredare med uppdrag
            att föreslå hur radiospektrum­användningen kan planeras för 2027–2047.
            Den reglering som styr rätten att använda radiofrekvenser i de
            delar som avser samhällsviktiga aktörers behov bör ses över för
            att garantera dessa aktörers säkerhetsintressen.
          </p>
          <p xml:id="i-UhdTkGzbHW18nvReeHACvw">
            Slutligen delar Moderaterna regeringens syn att sekretess inte
            får hindra Post- och telestyrelsen (PTS) att lämna uppgifter till
            Säkerhetspolisen och Försvarsmakten avseende vem som är sökande
            när detta är motiverat utifrån Sveriges säkerhet.
          </p>
          <head xml:id="i-WTH9vCuUfKvcrsD52ncJTR" type="h2">
            Återkallande av radiosändare samt möjlighet att ge vissa operatörer
            prioritet
          </head>
          <p xml:id="i-2fUjo1evMWmQPMhazJZXRR">
            Regeringen föreslår i propositionen att tillstånd ska kunna förenas
            med villkor om krav som är av betydelse för Sveriges säkerhet.
            Dessutom ska tillstånd kunna återkallas eller tillståndsvillkor
            ändras omedelbart om det kan antas att radioanvändningen kommer
            att orsaka skada för Sveriges säkerhet. Moderaterna anser att
            båda dessa är rimliga ståndpunkter.
          </p>
          <p xml:id="i-CPSqHFfghxVUC2KqP1xMEf">
            I utredningen Frekvenser i samhällets tjänst (SOU 2018:92) tas
            frågan om möjlighet att ge vissa aktörer prioritet i mobilnäten
            upp. Frågan om prioritet är central för nästa generations samhällsnät
            och möjligheten att garantera att blåljusmyndigheterna kan kommunicera
            i händelse av en allvarlig kris.
          </p>
          <p xml:id="i-2eneYRsMEpdb7smGUtF1aZ">
            Regeringen bör därför beakta behovet av att ge aktörer som spelar
            en viktig roll för Sveriges säkerhet prioritet i mobilnäten i
            den framtida beredningen av frågan och av utredningen om frekvenser
            i samhällets tjänst. Ett konkret lagförslag i denna del är sannolikt
            en förutsättning för att inte bryta mot EU:s regler om nätneutralitet.
            Vi förutsätter att regeringen skyndsamt lämnar förslag till riksdagen
            rörande möjligheten till prioritet för samhällsviktiga aktörer.
          </p>
          <head xml:id="i-12vNzfJBFGagzzrLMqwtx4" type="h2">
            Möjligheten för Säkerhetspolisen och Försvarsmakten att kunna
            överklaga
          </head>
          <p xml:id="i-DGZzVwQCDw6gBbve82wLsK">
            Den digitala utvecklingen gör att hot mot Sveriges säkerhet tar
            sig nya former. Det finns därför risk för att tillstånd som beviljas
            i linje med tidigare beslut i framtiden kan anses hota Sveriges
            säkerhet. Införandet av en möjlighet till återkallelse av tillstånd
            är därför nödvändig, men en sista utväg som bör användas restriktivt.
          </p>
          <p xml:id="i-QdrTq3f1ii8EZUCfQbnLai">
            Med tanke på takten i den pågående digitala utvecklingen och
            de säkerhetsutmaningar 5G för med sig är det angeläget att Säkerhetspolisen
            och Försvarsmakten ges möjlighet att överklaga beviljade tillstånd
            eller återkallelse av tillstånd när det är motiverat utifrån Sveriges
            säkerhet.
          </p>
          <p xml:id="i-4s9kQFXTdouLgM24daFwK3">
            Moderaterna anser vidare i linje med Säpos och Försvarsmaktens
            remissvar att överklaganden bör ske till regeringen. Detta är
            en mer rimlig modell än alternativet att tolkningar av eventuella
            implikationer för Sveriges säkerhet ska avgöras av domstol. Regeringens
            bedömning är att det finns skäl att återkomma till frågan i samband
            med andra förslag som berör Sveriges digitala säkerhet. Moderaterna
            anser att detta arbete bör ske skyndsamt.
          </p>
          <head xml:id="i-6QtQKnJCus5xZFjeuWCDt1" type="h2">
            Gemensam nordisk linje
          </head>
          <p xml:id="i-4kNM95SUu8LV2oWJc6gYMd">
            Det saknas i dag en gemensam linje bland de nordiska länderna
            kring hur man ser på säkerhetsriskerna kopplat till leverantörerna
            av 5G-nätet. Det utgör en betydande brist i ljuset av de höga
            ambitioner som de nordiska länderna har på det här området. Men
            det står även i kontrast mot ambitionerna att fördjupa det nordiska
            säkerhets- och försvarssamarbetet inklusive samarbetet för att
            stärka cybersäkerheten.
          </p>
          <p xml:id="i-U7AJ3UQLwDEkWf2tXtVSgt">
            5G-frågan är även kopplad till den bredare problemställningen
            att det saknas lagstiftning för att hindra utländska investeringar
            i kritisk infrastruktur i flera av de nordiska länderna. Det innebär
            att det saknas möjligheter att väga in säkerhetspolitiska överväganden
            när 5G-nätet ska auktioneras ut under 2019 och 2020. Under nuvarande
            författningsstöd kan beslut därför enbart tas med utgångspunkt
            från pris och prestanda i flera nordiska länder, vilket är otillfredsställande
            givet de säkerhetspolitiska implikationerna kopplat till utbyggnaden
            av 5G-nätet.
          </p>
          <p xml:id="i-Df7WRBMPvw87tdtU2CqZN">
            Regeringen bör därför agera för att de nordiska länderna utvecklar
            en gemensam linje i synen på säkerhetsriskerna kopplat till leverantörer
            av 5G-nätet och att de nordiska länderna koordinerar sitt agerande
            och sina ställningstaganden vid internationella förhandlingar
            om säkerhetsaspekter kopplade till 5G-nätets utbyggnad. De nordiska
            länderna bör även skapa förutsättningar för att även kunna väga
            in säkerhetspolitiska faktorer vid upphandlingen eller utauktioneringen
            av kritisk infrastruktur.
          </p>
        </div>
        <div xml:id="i-KeZhVnWbhaL2LDohdWHrX2" type="signatureBlock">
          <list xml:id="i-L5B3eYyFCP8itQ9jcFcyEs">
            <item xml:id="i-Mb1FmoqmSM1RuWz8LfoBfc" who="i-TMBKCxFj2h6LkEEpYodyut" type="signature">
              Jessika Roswall (M)
            </item>
            <item xml:id="i-TCh1tYAvWRx3bvNKV7XTH7" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
            <item xml:id="i-URdQ74SN9jdKRJW1Pj984c" who="i-3yGB8i2p5vZhm4Sy536rgC" type="signature">
              Anders Hansson (M)
            </item>
            <item xml:id="i-PB5SJ5UPeSC35QX7wijnb" who="i-NU3HPSXKRWGcdWfzmr5Vhd" type="signature">
              Åsa Coenraads (M)
            </item>
            <item xml:id="i-8VLjp2UZwexH68edLcivED" who="i-KoABdAPF5wcu7bTLEqhj3Z" type="signature">
              Helena Antoni (M)
            </item>
          </list>
        </div>
      </div>
    </body>
  </text>
</TEI>
