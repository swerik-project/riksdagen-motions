<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_469/mot_200405_MJ_469-0001.pdf"/>
      <pb facs="riksdagen-motions-pdf/data/200405/mot_200405_MJ_469/mot_200405_MJ_469-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ469 pnr: fp624
          </p>
          <p>
            Motion till riksdagen 2004/05:MJ469
          </p>
          <p>
            av Eva Flyborg (fp)
          </p>
          <p>
            Slottsskogen som nationalstadspark
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att ge Slottsskogen med omgivande områden status som
            nationalstadspark.
          </p>
          <p>
            Motivering
          </p>
          <p>
            Genom en ändring år 1994 i lagen om hushållning med naturresurser
            (NRL) har möjligheten öppnats att förklara områden för nationalstadspark,
            om området i huvudsak är oexploaterat och då parklandskap, naturmiljöer
            och bebyggelsemiljöer flätas samman till, ur rikssynpunkt, unika
            landskap. Sveriges första nationalstadspark är området Ulriksdal-Haga-Brunnsviken—
            Djurgården i Stockholms och Solna kommuner. Senare har också Uppsalaåsen-Fyrisån
            i Uppsala och det centrala Älvrummet i Trollhättan blivit nationalstadsparker.
            Regeringen kan överväga att förklara områden för nationalstadspark.
            Det bör övervägas i samband med den fortsatta fysiska riksplaneringen.
            Slottsskogen och Botaniska Trädgården med omkringliggande områden
            uppfyller väl de kriterier som gäller för en nationalstadspark.
            Argumenten för en nationalstadspark är att skydda tillgång till
            en rik och varierad natur- och kulturmiljö, något som blir allt
            viktigare för människors välbefinnande. För boende i tätorter
            är tillgången till parker och grönområden av stor betydelse för
            vardagsmiljön och för rekreation och friluftsliv. Dessa områden
            har också betydelse för människors hälsa och för den biologiska
            mångfalden i tätorterna. Status som nationalstadspark innebär
            ett samlat och långsiktigt skydd mot exploateringsföretag m.m.
            Ny bebyggelse och nya anläggningar får komma till stånd och andra
            ingrepp utföras endast om det kan ske utan intrång i parklandskap
            eller naturmark och utan att i övrigt skada natur- och
          </p>
          <pb facs="riksdagen-motions-pdf/data/200405/mot_200405_MJ_469/mot_200405_MJ_469-0002.pdf"/>
          <p>
            2004/05:MJ469
          </p>
          <p>
            kulturvärden i området. De ekonomiska konsekvenserna av ett utpekande
            bör vara begränsade. Slottsskogen och Botaniska Trädgården är
            inte detaljplanlagda och har inget förordnande enligt naturvårdslagen.
            Däremot är området i Göteborgs översiktsplan markerat som område
            av riksintresse för sina kulturvärden och område för långsiktigt
            bevarad markanvändning. Kommunen äger i stort sett all mark i
            området. Enskilda objekt som kan framhållas är bl.a. Azaleadalen,
            Naturhistoriska museet, Slottsskogsvallen, Vitsippsdalen och Klippträdgården.
            Några aktuella exploateringsintressen är inte kända och området
            är starkt förankrat i kommunen som en betydelsefull stadspark.
            De fördelar som skulle uppnås med att Slottsskogen och angränsande
            områden förklarades som nationalstadspark är att skyddet skulle
            bli starkare och därmed långsiktigt trygga områdets fortbestånd
            utan exploateringsintrång. Dessutom skulle uppmärksamheten av
            en sådan förklaring ge dessa områden en tydligare bevarandestatus.
          </p>
          <p>
            Stockholm den 29 september 2004 Eva Flyborg (fp)
          </p>
        </div>
      </div>
    </body>
  </text>
</TEI>
