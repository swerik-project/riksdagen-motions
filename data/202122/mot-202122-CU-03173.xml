<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-03173">
  <teiHeader>
    <fileDesc>
      <titleStmt>
        <title>En effektivare och snabbare bodelning</title>
        <author corresp="i-Mf3zjD1SVGBHTEHbp1Vz4A i-BNPcdNmACXycfvLR8wqbHp">av Helena Bouveng och Ann-Charlotte Hammar Johnsson (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3173 av Helena Bouveng och Ann-Charlotte Hammar Johnsson (båda M)</title>
          <idno type="rdwebb">H9023173</idno>
          <rs type="number">3173</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9023173/text</ref>
          <ref type="dokument_url_html">http://data.riksdagen.se/dokument/H9023173</ref>
          <ref type="dokumentstatus_url_xml">http://data.riksdagen.se/dokumentstatus/H9023173</ref>
          <ref type="docx">http://data.riksdagen.se/fil/0575DE13-3122-4C07-88BA-1275A933AEBE</ref>
          <ref type="pdf">http://data.riksdagen.se/fil/B9975A23-A654-48CC-99FE-9FEE4281165F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Mf3zjD1SVGBHTEHbp1Vz4A</idno>
            <name>Helena Bouveng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XyVsxMTfXhLm4wo3nU3hHN" type="signed"/>
        <correspContext corresp="i-XyVsxMTfXhLm4wo3nU3hHN">
          <note type="signatory" corresp="i-Mf3zjD1SVGBHTEHbp1Vz4A"/>
          <note type="signatory" corresp="i-BNPcdNmACXycfvLR8wqbHp"/>
        </correspContext>
        <correspAction xml:id="i-Ro5oRXkf7Sj8nNwpXqVNvd" type="submitted">
          <date when="2021-10-04"/>
          <time when="15:10:10"/>
        </correspAction>
        <correspAction xml:id="i-Xy7humEaNHwvcYERtXsQUg" type="reviewed">
          <date when="2021-10-04"/>
          <time when="18:24:26"/>
        </correspAction>
        <correspAction xml:id="i-Qqi6nN5wVsswVSfUmTF9bU" type="referred">
          <date when="2021-10-14"/>
        </correspAction>
        <correspAction xml:id="i-NQEJe1tnr8JThrxJoeX1bx" type="assigned">
          <date when="2022-10-13"/>
          <time when="16:18:49"/>
        </correspAction>
        <correspContext corresp="i-NQEJe1tnr8JThrxJoeX1bx">
          <ref type="assignedTo">Civilutskottet</ref>
        </correspContext>
        <correspAction xml:id="i-5CXCwNEDYWp8ZY8gbptZ7H" type="behandlas_i"/>
        <correspContext corresp="i-5CXCwNEDYWp8ZY8gbptZ7H">
          <ref type="uppgift">2021/22:CU6</ref>
          <ref type="ref_dok_id">H901CU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3173 av Helena Bouveng och Ann-Charlotte
          Hammar Johnsson (båda M) En effektivare och snabbare bodelning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2AJARAuYYDqZ1JUb5FYQLM">
            Förslag till riksdagsbeslut
          </head>
          <list style="ol">
            <item xml:id="i-7VqYYWX934yxYvKTK9QZDs">
              Riksdagen ställer sig bakom det som anförs i motionen om en effektivare
              och snabbare bodelning och tillkännager detta för regeringen.
            </item>
            <item xml:id="i-7PjC67QhbZCwcYwwjUJitE">
              Riksdagen ställer sig bakom det som anförs i motionen om åtgärder
              mot obstruktion vid bodelning samt införande av stupstocksförfarande
              och tillkännager detta för regeringen.
            </item>
            <item xml:id="i-DF3ZR3m6s5tJpRVY5FEGLQ">
              Riksdagen ställer sig bakom det som anförs i motionen om att
              införa mellanbeslut och särskild talan vid bodelning och tillkännager
              detta för regeringen.
            </item>
            <item xml:id="i-3mvuZjvzpRjMgou5g558es">
              Riksdagen ställer sig bakom det som anförs i motionen om att
              flytta över bodelningsärenden till tingsrätten och tillkännager
              detta för regeringen.
            </item>
            <item xml:id="i-43cgih1jJeVaFiu3DYCP5b">
              Riksdagen ställer sig bakom det som anförs i motionen om att
              en bestämmelse bör införas för att få parterna att lämna in en
              slutlig och sammanhållen bevisuppgift och tillkännager detta för
              regeringen.
            </item>
            <item xml:id="i-XDhe8KvzsU3ofy85EVYsqg">
              Riksdagen ställer sig bakom det som anförs i motionen om rättsskydd
              och rättshjälp vid bodelning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-K8TP5qrXFFBDhowybgof8u" type="h1">
            Motivering
          </head>
          <p xml:id="i-JyohbxSfo6BfAFJprtAEzy">
            Omkring hälften av alla äktenskap i Sverige slutar i skilsmässa.
            Under en av livets kanske tuffaste perioder ska två människor
            komma överens om alla praktiska saker som behöver lösas för att
            komma vidare i livet. Situationen blir självklart än svårare om
            någon av parterna inte vill gå vidare med en bodelning, känner
            sig förfördelad på något sätt eller känner sig orättvist behandlad.
          </p>
          <p xml:id="i-8zauFzCHW79ZTQN962ejde">
            Det första steget i det nya livet är att avsluta bodelningen.
            I mångt och mycket sätter bodelningen ramarna för det kommande
            livet för de inblandade parterna, inte minst ekonomiskt. Framför
            allt gäller detta den part som är ekonomiskt svagare. De skulder
            och tillgångar som fanns i det tidigare gemensamma boet är tänkta
            att fördelas rättvist, så att båda parter kan komma vidare i livet.
          </p>
          <p xml:id="i-2nwG8KZLGvfGXYCKHbtL4e">
            Om parterna inte är överens kan en bodelningsförrättare kopplas
            in. Det är dyrt och ofta gör förrättaren ingenting om denne inte
            får betalt i förskott.
          </p>
          <p xml:id="i-4eU9G6fYzCYkPbzJH2bNcC">
            Bodelningsförrättaren har mycket små möjligheter att driva på
            processen om det är så att ena parten bestämmer sig för att förhala
            och försena arbetet. Detta blir i förläng­ningen mycket kostsamt
            i både tid och pengar.
          </p>
          <head xml:id="i-HTXon3BZiJZcLc1mWZbj4i" type="h2">
            Rättsskydd/rättshjälp
          </head>
          <p xml:id="i-Qz99sqGTBu57zHVFrrH6fG">
            För att snabba på bodelningsprocessen behövs regler som skulle
            ge bodelningsförrätta­ren möjlighet att göra detta. Det skulle
            kunna handla exempelvis om att bodelnings­förrättaren skulle ha
            rätt att dela ut ett vite eller sätta tidsgränser om en part med
            berått mod försenar processen. Sådana förslag, och andra, finns
            i en departementspromemoria från 2005 (Ds 2005:34) men inget av
            förslagen är genomfört.
          </p>
          <p xml:id="i-RB167FeyRMM3ScDgKyaGPU">
            I proposition 2006/07:32 Skadestånd och bodelning, som den nämnda
            promemorian låg till grund för, anfördes även att det kan finnas
            anledning att i något annat samman­hang vidare överväga bl.a.
            den fråga som behandlas i promemorian om huruvida det bör införas
            en möjlighet att besluta om sanktioner för att få en part att
            medverka under en bodelningsförrättning och därav kan det finnas
            skäl att vidare utreda effektivare och snabbare bodelningsprocesser.
          </p>
          <p xml:id="i-TewSMrLEgPwbizAXCfwKzt">
            Den ekonomiskt svagare parten drabbas hårdare av en utdragen
            bodelningsprocess, och därför är det viktigt att den inte drar
            ut på tiden i onödan. I värsta fall kan det ta så lång tid att
            ena parten inte anser sig ha råd att genomföra den.
          </p>
          <p xml:id="i-PGxsVgDMJppWUP4EjHpXZe">
            Av ovan nämnda skäl behövs nya anpassade regler som kan öka effektiviteten
            och snabba upp takten i bodelningsprocessen. Av samma skäl bör
            de juridiska kostnader som uppstår i samband med bodelning bli
            föremål för utredning.
          </p>
          <p xml:id="i-9zpnHnFqSErgRbvjrYJv6m">
            Parter obstruerar och förhalar bodelningen på olika vis, t ex
            genom att inte närvara vid bodelningssammanträden och inte besvara
            skrivelser från bodelningsförrättaren. Därför behöver bodelningsförrättaren
            få fler verktyg så att inte den ena parten kan svältas ut så som
            i dag sker, och det drabbar främst kvinnor eftersom deras ekonomi
            är mindre än männens. I lagen om skiljeförfarande fastställs att
            en parts utevaro från sammanträde eller obstruktion inte är något
            hinder för att avgöra saken i handlingarna. En sådan motsvarighet
            finns inte vad gäller bodelning, men en part som begär bodel­ning
            bör få ett beslut. Ett sådant beslut gör att beslutsunderlaget
            för bodelningsförrät­taren många gånger kan bli bristfälligt och
            bör då kompletteras med att bodelnings­förrättaren, på yrkande
            av en part, ges möjlighet att beställa nödvändiga underlag i form
            av saldobesked och andra för ärendet relevanta underlag från banker
            och andra som för register över parternas tillgångar och skulder.
            Det ska då innehålla mer än själva bryt­datumet så att hela redovisningsperioden
            kommer med. Underlag som inkommer till bodelningsförrättaren skall
            kommuniceras med parterna för yttrande, och en part som är passiv
            bör kunna anmodas att yttra sig efter mönster av 42 kap. 15 rättegångsbalken,
            så kallat stupstocksföreläggande.
          </p>
          <head xml:id="i-Aeu77oDnDCe2ptogJG65SP" type="h2">
            Mellanbeslut och särskild talan
          </head>
          <p xml:id="i-SXBxpnPvh2j7MPNKvfFXyy">
            Av 17 kap. 6 § äktenskapsbalken framgår att en bodelningsförrättare
            skall avgöra samtliga frågor som inte är föremål för rättegång.
            Denna möjlighet för en part att hänskjuta en fråga till domstolen
            kan utnyttjas av en part som vill förhala en bodelning. Denna
            möjlighet att hänskjuta en fråga till tingsrätten kan förlänga
            en bodelning med flera år.
          </p>
          <p xml:id="i-HP8YEuJFCUC2hXrx4nLxH">
            För att effektivisera handläggningen hos bodelningsförrättaren
            så bör denna möjlig­het tas bort och ersättas med en möjlighet
            för en bodelningsförrättare att, på yrkande av part, meddela ett
            mellanbeslut som inte får överklagas särskilt utan endast i samband
            med att ett bodelningsbeslut överklagas. Ett mellanbeslut kan
            gälla t ex fråga om äganderätt till viss egendom.
          </p>
          <head xml:id="i-3HHRoAeDv6HjyFzRapnaJV" type="h2">
            Flytta över ärendet till tingsrätten
          </head>
          <p xml:id="i-NpmQF94P3huv9eFjEDE6wt">
            Många ärenden är av olika anledningar långdragna, en del upp
            till flera år. För att motverka detta kan en regel införas som
            säger att om bodelningsförrättaren har avgjort ett ärende inom
            18 månader så skall ärendet överlämnas till tingsrätten som då
            tar över ärendet och handlägger det på vanligt vis enligt rättegångsbalken.
          </p>
          <head xml:id="i-XuahBp8SkPVRffnePj9zeF" type="h2">
            Yrkanden med mera
          </head>
          <p xml:id="i-JuQeCVMfVnMiyEjLnGi21D">
            För att effektivisera och göra handläggningen mer stringent så
            bör det finnas en uttrycklig bestämmelse som ålägger bodelningsförrättaren
            att när boet är utrett, anmoda parterna att framställa sina slutliga
            yrkanden och grunderna för dessa yrkanden samt en slutlig och
            sammanhållen bevisuppgift.
          </p>
          <p xml:id="i-25fVHT9XaNphHbWaQ4B3pD">
            En sådan regel skulle också kunna ha betydelse för ett eventuellt
            överklagande om man tänker sig en regel som säger att en part
            inte får komma med nya yrkanden och grunder vid ett överklagande
            om det inte finns särskilda skäl för detta, jmf överklagande från
            tingsrätten till hovrätten.
          </p>
        </div>
        <div type="motSignatures">
          <list>
            <item xml:id="i-2pZLDfPxn6GygiDsHUJp9k">
              Helena Bouveng (M)
            </item>
            <item xml:id="i-S6N9cvB68ojoRgzgy5pRJV">
              Ann-Charlotte Hammar Johnsson (M)
            </item>
          </list>
        </div>
      </div>
    </body>
  </text>
</TEI>
