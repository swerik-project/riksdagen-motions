<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00267">
  <teiHeader>
    <fileDesc>
      <titleStmt>
        <title>Föräldraskap på lika villkor</title>
        <author corresp="i-GLB7Cj6SNDZcpFKqsN1zRL">av Anders Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Föräldraskap på lika villkor</title>
          <idno type="rdwebb">H002Sf267</idno>
          <rs type="number">Sf267</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf267/text</ref>
          <ref type="dokument_url_html">http://data.riksdagen.se/dokument/H002Sf267</ref>
          <ref type="dokumentstatus_url_xml">http://data.riksdagen.se/dokumentstatus/H002Sf267</ref>
          <ref type="doc">http://data.riksdagen.se/fil/D17AA850-B2CC-4CF5-8F80-251D36B616DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GLB7Cj6SNDZcpFKqsN1zRL</idno>
            <name>Anders Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BDppkj8m87MAeHJ25xH37D" type="signed"/>
        <correspContext corresp="i-BDppkj8m87MAeHJ25xH37D">
          <note type="signatory" corresp="i-GLB7Cj6SNDZcpFKqsN1zRL"/>
        </correspContext>
        <correspAction xml:id="i-9sogztzApE1YWmmmmPQVRZ" type="numbering">
          <date when="2012-10-05"/>
        </correspAction>
        <correspAction xml:id="i-MR4Wbg9LzMnD9S7o2Fdo8d" type="submission">
          <date when="2012-10-04"/>
        </correspAction>
        <correspAction xml:id="i-BvjBEL8KgJmsP684uU426m" type="transfer">
          <date when="2012-10-04"/>
        </correspAction>
        <correspAction xml:id="i-K8L2VjivVz2TGnDeBHSaG" type="assigned"/>
        <correspContext corresp="i-K8L2VjivVz2TGnDeBHSaG">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9zySh3ksSyXPsLvJwECSXa" type="motHeader"/>
      <div xml:id="i-KrrzxcFojeJmidewJrzU6j" type="motBody">
        <div xml:id="i-RTzVnjpdHTQqvaYxG1MyzY" type="motProposal" subtype="förslag">
          <head xml:id="i-A6hQtQ8KWCEDFgmxdDESAP">
            Förslag till riksdagsbeslut
          </head>
          <list xml:id="i-2rGPgwcLZLvUrNktmC2GQt" style="ol">
            <item xml:id="i-JQimN8WUCTRu487kudcbWG">
              Riksdagen tillkännager för regeringen som sin mening vad som
              anförs i motionen om förutsättningarna för föräldrar att dela
              föräldraledigheten.
            </item>
            <item xml:id="i-QRWqjdnd8KqgXBhhNwrQZe">
              Riksdagen tillkännager för regeringen som sin mening vad som
              anförs i motionen om att förebygga vårdnadstvister. 1
            </item>
            <item xml:id="i-Y3Ue7CdqSg1bYseJSqRXaj">
              Riksdagen tillkännager för regeringen som sin mening vad som
              anförs i motionen om båda föräldrarnas möjlighet att ta del av
              barnbidraget.
            </item>
            <item xml:id="i-K63qd2bwy679y916YPRYnh">
              Riksdagen tillkännager för regeringen som sin mening vad som
              anförs i motionen om en översyn av beräkningen av belopp för återbetalning
              av underhållsstöd.
            </item>
            <item xml:id="i-WVMc9P61Asmn4M3Wbiht9Z">
              Riksdagen tillkännager för regeringen som sin mening vad som
              anförs i motionen om en översyn av reglerna för förbehållsbelopp
              vid utmätning. 1
            </item>
            <item xml:id="i-M8EDKggWbedFbbHr412RfD">
              Riksdagen tillkännager för regeringen som sin mening vad som
              anförs i motionen om möjligheten att ta del av vårdbidrag.
            </item>
            <item xml:id="i-KdDppa3HRecPzT88GCaezK">
              Riksdagen tillkännager för regeringen som sin mening vad som
              anförs i motionen om en översyn av barns folkbokföring vid växelvis
              boende. 2
            </item>
          </list>
          <p xml:id="i-5ApVh8hUr8yGxEff267kQs">
            1 Yrkandena 2 och 5 hänvisade till CU.
          </p>
          <p xml:id="i-NnW1jCXiAaRvWm2khjkSMV">
            2 Yrkande 7 hänvisat till SkU.
          </p>
        </div>
        <div xml:id="i-PKnWqAhdzo7Ug4vvPmw5zS" type="motContent">
          <head xml:id="i-Se4boXtdZ99HpFt2GyuXDr" type="h1">
            Motivering
          </head>
          <p xml:id="i-HLTKQNxpdnch5PLVbwuA9B">
            Familjen är den viktigaste gemenskapen i samhället och den behövs
            för att människor ska kunna växa och må bra. Den behövs för att
            barnen ska få omsorg och fostran i en kärleksfull miljö. När familjen
            fungerar är det en tillitsfull gemenskap som skänker trygghet
            och stabilitet i en ständigt föränderlig omvärld. Fungerar inte
            familjen som en trygg bas fungerar inte heller samhället. Kristdemokratisk
            familjepolitik syftar till att stödja familjerna, möjliggöra mer
            tid för barnen och att öka familjernas frihet. Kristdemokraterna
            vill därför ge fler valmöjligheter för familjer att välja den
            livsstil och barnomsorgsform som passar dem och deras barn bäst.
            För att valmöjligheten ska fungera krävs också att förutsättningarna
            är lika för mammor och pappor. Det är de inte idag. Beroende på
            om du är manlig eller kvinnlig förälder skiljer sig såväl förväntningar
            som faktiska omständigheter, vilket i praktiken gör att möjligheten
            att välja begränsas. Det är Kristdemokraternas uppfattning att
            mammor och pappor är lika mycket föräldrar. De har samma ansvar
            och ska därför mötas med samma förväntningar och ges lika möjligheter
            att leva upp till det ansvaret. Dagens lagstiftning lever inte
            fullt ut upp till detta. Därför föreslås följande förändringar.
          </p>
          <head xml:id="i-LL897Q2v3CBKbhwpV2pzD5" type="h2">
            Föräldraledighet
          </head>
          <p xml:id="i-ADoyzsGo7SSrAmRT62UDMQ">
            I samband med barns födelse eller adoption får alla föräldrar
            240 dagar med föräldrapenning. I syfte att förmå föräldrar att
            dela dagarna lika har det införts begränsningar i möjligheten
            att överföra dagar till den andra föräldern. Argumenten för detta
            har framförallt varit kvinnors situation på arbetsmarknaden och
            inte föräldraförsäkringens betydelse för barnet. När förändringarna
            har utvärderats är det också med det perspektivet analysen gjorts.
            Konsekvenserna av att ett stort antal föräldrar inte tar ut en
            enda dag med föräldrapenning har inte analyserats i någon större
            omfattning. Inte heller har effekterna på uttagsmönster beaktats.
            Analyserna som gjorts har dessutom i första hand fokuserat på
            uttaget av dagar, inte på den faktiska fördelningen av föräldraledigheten.
          </p>
          <p xml:id="i-H7PSgLUzynLUWm6Xd2zY4j">
            Det är en alldeles särskild relation som byggs upp med den förälder
            som har huvudansvar för barnets dagliga omsorg, i allt vad det
            innebär av närhet och ömhet och att tillgodose allt från primära
            fysiska behov till den viktiga utvecklande leken. Den relationen
            ligger till grund för relationen mellan förälder och barn under
            resten av livet. Särskilt tydligt blir det då föräldrarna går
            skilda vägar. Det framgår klart när man studerar hur den fortsatta
            relationen blir med fadern efter en separation, beroende på om
            han varit huvudansvarig förälder någon tid under de första åren
            i barnets liv eller inte. Att båda föräldrarna ges möjlighet att
            få bygga den relationen med sitt barn bör därför vara grunden
            för utformningen av både lagar och ersättningsmodeller för föräldraledighet.
          </p>
          <p xml:id="i-3WKTtNXpuToGgU32cYJAsy">
            Ekonomiska omständigheter kan både påverka utfallet och vara
            en konsekvens av ett val. Det bör vara politikens uppgift att
            utifrån hur verkligheten ser ut undanröja hinder för föräldrarnas
            möjlighet att göra ett underbyggt val. Däremot är det inte politikens
            roll att inskränka valmöjligheten för att eftersträva största
            möjliga likhet i utfall.
          </p>
          <p xml:id="i-AgwNsPjGXXmKkKxXyJ94UY">
            Barnets behov av en primär anknytningsperson är särskilt stort
            den allra första tiden. I takt med barnets ökande ålder klarar
            det av att knyta an till fler personer och får också ett större
            behov av interaktion med fler. Trots att föräldraförsäkringen
            ända sedan den infördes 1974 har varit öppen för både mammor och
            pappor är det tydligt att föräldrarna i mycket stor utsträckning
            väljer att låta mamman vara den primära anknytningspersonen den
            första tiden. Att mamman burit barnet under graviditeten och sedan
            står för den livgivande amningen har säkerligen stor inverkan
            i det valet. Utöver det finns dessutom ett mått av social konstruktion
            som leder till att förväntningarna på mamman är att hon ska vara
            föräldraledig och förväntningarna på pappan är att han ska arbeta
            för att försörja familjen. Den sociala konstruktionen påverkas
            delvis av en utbyggd föräldraförsäkring, som innebär att det går
            att försörja familjen och samtidigt vara den förälder som bär
            det primära ansvaret för barnet, liksom av att rätten till tjänstledighet
            gäller båda föräldrarna. Var gränsen mellan faktiska skillnader
            mellan könen och social konstruktion går är sannolikt omöjligt
            att fastställa. Men genom ett ständigt arbete för att ge mammor
            och pappor lika förutsättningar och samma förväntningar utifrån
            lagstiftningen kan vi förbättra den reella valmöjligheten för
            både mammor och pappor.
          </p>
          <p xml:id="i-FbrjNBuHitFdYXpS1YHJbd">
            Dagens föräldraförsäkring lever inte upp till detta. Det faktiska
            utfallet visar att mammor och pappor använder föräldraförsäkringen
            mycket olika. Mammor tar i övervägande utsträckning ut sina föräldradagar
            under barnets första år, då papporna sällan tar ut sina dagar.
            Mammors föräldraledighet, dvs. dagar borta från arbetet, är i
            hög utsträckning betydligt mer omfattande än det antal dagar de
            tar ut med föräldrapenning medan pappors föräldraledighet stämmer
            väl överens med det antal dagar de tar ut med föräldrapenning.
          </p>
          <p xml:id="i-q4PcYBdL6SnrcKMHmqm6U">
            Att pappor i hög utsträckning tar ut sina dagar efter barnets
            ettårsdag innebär att de i högre grad påverkas av föräldraförsäkringens
            och föräldraledighetslagens begränsningar som infaller efter ettårsdagen.
            Förutsättningarna för att skydda den sjukpenninggrundande inkomsten
            och rätten till hel tjänstledighet för att vårda barn är i praktiken
            mer begränsade för pappor än för mammor. Vill vi öka pappors förutsättningar
            att vara primärt ansvarig förälder under en sammanhållen period
            behöver detta ses över.
          </p>
          <p xml:id="i-23R8ooDKSxg1JR258Qn1sk">
            För att ge föräldrarna makten över föräldraförsäkringen behöver
            Försäkringskassans planeringsverktyg utvecklas ytterligare. Målet
            är att verktyget mer ska likna ett föräldrapenningkonto där föräldrar
            med gemensamt barn ska kunna välja att ha ett verktyg för att
            på ett mer överskådligt sätt kunna planera familjens gemensamma
            föräldrapenninguttag och därmed föräldraledighet. Information
            om antalet kvarvarande dagar, antalet dagar som varje förälder
            disponerar, antalet kvarvarande samtida dagar ska finnas tillgänglig
            liksom en förenklad möjlighet att överlåta dagar sinsemellan.
            Utifrån den aktuella sjukpenninggrundande inkomsten ska föräldrarna
            även kunna se den totala ersättningen per barn, per månad, per
            dag o.s.v. beroende på hur man väljer att ta ut sina föräldrapenningdagar
            och vilken förälder som gör det. Dessutom bör de föräldrar som
            så önskar på ett lättare sätt kunna få del av denna information
            även per post.
          </p>
          <head xml:id="i-4BHjSxjPgsjJVRhV546AcB" type="h2">
            Förebygg vårdnadstvister
          </head>
          <p xml:id="i-SJcxebFcnKnoqzjQgiWHX5">
            Varje år är cirka 50 000 barn med om att deras föräldrar går
            skilda vägar. Ungefär fem procent av barnen har föräldrar som
            aldrig har levt ihop. År 2010 fanns det totalt drygt 1,9 miljoner
            barn i åldrarna 017 år, av dessa hade 494 000 barn särlevande
            föräldrar.
          </p>
          <p xml:id="i-TN9MBnt4Rm8NenPBX6rcUc">
            Barn har både behov av, och rätt till, båda sina föräldrar. Det
            är en rättighet som kommer till uttryck i såväl barnkonventionen
            som föräldrabalken. Sett ur barnets perspektiv är det av stor
            vikt att föräldrarna kan samarbeta på ett bra sätt. Det gäller
            oavsett om föräldrarna lever tillsammans eller isär. Den för oss
            kristdemokrater grundläggande principen är att båda föräldrarna
            har ansvar för sina barn och att det är barnets bästa som ska
            sättas i främsta rummet när det gäller beslut som rör barnets
            vårdnad, boende, försörjning och umgänge med föräldrar. Svåra
            konflikter mellan föräldrarna är en av de största riskfaktorerna
            för att barn ska hamna i olika typer av problem, såsom psykiska
            ohälsa, kriminalitet eller drogmissbruk. Politikens inriktning
            bör därför vara att stödja samarbete mellan föräldrar och att
            undanröja sådana regler som bidrar till att skapa eller förvärra
            konflikter mellan föräldrar. Men det finns situationer då det
            är bäst för ett barn att separeras från den ena eller båda föräldrarna,
            exempelvis om barnet bevittnat, eller själv blivit utsatt för,
            våld och övergrepp. För de allra flesta är dock föräldrarna positiva
            för barnet och en källa till trygghet och kärlek.
          </p>
          <p xml:id="i-EBUbUM6auAanYNRipsH9oy">
            Politik är ett trubbigt och ineffektivt medel för att lösa konflikter
            mellan föräldrar. I allmänhet är det föräldrarna själva som måste
            ta ansvar för att lösa sin situation. Det finns gränser för vad
            man kan uppnå och vad man ska försöka uppnå med politiska medel.
            Inriktningen på politiken bör därför vara att bistå föräldrarna
            med hjälp att samarbeta och undanröja regler eller arbetssätt
            som riskerar skapa konflikt. Det är med detta som utgångspunkt
            regeringen på kristdemokratiskt initiativ har påbörjat ett arbete
            med att utforma team med multikompetens för att stödja föräldrar
            att i samband med en separation uppnå ett gott samarbete kring
            gemensamma barn.
          </p>
          <p xml:id="i-X2SNtNbjueoWNko9ds1iJ6">
            Även om vi genom stöd från samhället kan försöka underlätta och
            förebygga är det viktigt att upprätthålla principen om att det
            är föräldrarna som fortsätter att bära ansvaret för att lösa konflikter
            och sörja för barnets alla behov inklusive de ekonomiska. Samhället
            kan gå in med särskilt stöd för att garantera barnets rättigheter
            när föräldrarnas förmåga inte räcker till, men det ska aldrig
            ske slentrianmässigt eller så att föräldrarnas ansvar rycks undan.
            Det är därför rimligt att Försäkringskassans transfereringssystem
            för underhållsstöd bara betalas ut när föräldrarna har visat att
            de försökt nå en frivillig överenskommelse sinsemellan genom kommunens
            samarbetssamtal eller på liknande sätt. Enligt beräkningar i utredningen
            Fortsatt föräldrar om ansvar, ekonomi och samarbete för barnets
            skull (SOU 2011:51) skulle ekonomiskt utsatta barn till särlevande
            föräldrar ha det betydligt bättre om föräldrarna frivilligt kommit
            överens om underhållsbidrag istället för det statliga underhållsstödet.
            I genomsnitt skiljer det hela 1 000 kronor per månad.
          </p>
          <p xml:id="i-TbyxLscKqQorAEoWMpL71b">
            Tyvärr har vi en utveckling där allt fler separationer innebär
            en vårdnadstvist som ska avgöras i domstol. Förmågan hos den ena
            eller båda föräldrarna att sätta sina egna behov och känslor åt
            sidan för att barnets behov ska kunna tillgodoses verkar tyvärr
            i allt högre utsträckning saknas. I takt med detta ökar förväntningarna
            på samhället att kunna lösa konflikten. När inget annat återstår
            är det slutligen i domstol en konflikt måste avgöras. Oavsett
            utfallet i domstolen kvarstår så gott som alltid det faktum att
            föräldrarna inte förmår att samarbeta kring barnet och barnet
            blir lidande. Det finns goda erfarenheter från länder där domstolar
            inte tar upp familjerättsliga konflikter innan föräldrarna har
            genomgått formaliserade samtal med syfte att komma överens på
            egen hand. Norge är ett sådant exempel där föräldrarna genomgår
            medling efter separation eller skilsmässa. I Sverige har domstolen
            idag möjlighet att initiera ett samarbetssamtal, och avvakta med
            att ta upp målet i domstol om det kan antas vara till nytta. Föräldrarna
            är dock inte tvungna att medverka.
          </p>
          <p xml:id="i-TuJxQ7MHTVAGYzo1xdYJkM">
            Det är bra för föräldrarna att i ett tidigt skede få stöd att
            komma överens istället för en påfrestande process i domstol. Genom
            att erbjuda alla föräldrar ett samarbetssamtal vid separation
            är vår övertygelse att fler föräldrar kan få hjälp att hitta konstruktiva
            lösningar och se till barnets bästa istället för att ta frågan
            till domstol. Utvecklingen av samarbetssamtalen, både avseende
            omfattningen och i hur stor del de gör nytta och dess möjliga
            påverkan på antalet vårdnadstvister i domstol, bör noga följas.
            Föräldrar bör få råd och stöd för att i större utsträckning komma
            överens om avtal om underhållsbidrag i stället för att reglera
            underhåll via underhållsstöd.
          </p>
          <head xml:id="i-8XJS8A2gWXQRoDm16bET7Y" type="h2">
            Delat barnbidrag
          </head>
          <p xml:id="i-NKdgjj7BSq7wTKG3ngYHGh">
            Föräldrar tar i allt större utsträckning ett gemensamt ansvar
            för barnets omsorg och försörjning. De flesta föräldrar har idag
            gemensam vårdnad om barnet även efter en separation. Enligt nuvarande
            bestämmelser om bidragsmottagare kan föräldrar som har gemensam
            vårdnad om ett barn gemensamt anmäla vem av dem som ska vara bidragsmottagare.
            Om ingen anmälan görs betalas bidraget ut till barnets mor. Även
            om andelen pappor som får bidraget har ökat sedan möjligheten
            att välja bidragsmottagare infördes i juli 2006, är det fortfarande
            i de flesta fall mammor som är mottagare av barnbidrag.
          </p>
          <p xml:id="i-LoztgdxDzkTuKVttdmaJLa">
            En delning av barnbidraget mellan föräldrarna är för närvarande
            endast möjlig när barnet bor växelvis hos dem. En förutsättning
            är också att föräldrarna gemensamt anmäler om delning och att
            det finns en lagakraftvunnen dom eller ett av socialnämnden godkänt
            avtal om växelvis boende. Om det framkommer omständigheter som
            gör det sannolikt att barnet inte bor växelvis hos föräldrarna,
            ska den förälder som anmäler om delning av barnbidraget visa att
            barnet bor växelvis. Om han eller hon inte kan visa detta ska
            bidraget inte delas. Det är inte rimligt att en förälder som tar
            lika del i försörjningsansvaret för ett barn ska vara beroende
            av att den andra föräldern medger en delning av barnbidraget.
            När ett barn bor växelvis hos föräldrarna är det därför befogat
            att barnbidraget, under vissa förutsättningar, kan delas mellan
            föräldrarna även om bara en av dem anmält det. Samhällets signal
            bör vara att båda föräldrarna är lika viktiga för barnet och att
            de har ett gemensamt ansvar för barnet.
          </p>
          <head xml:id="i-XHK8MuWYLbDfBvPQs23BNM" type="h2">
            Återbetalning underhållsstöd
          </head>
          <p xml:id="i-FB9otmzB7yTHjv1q8A9TJ6">
            Den bidragsskyldige föräldern ska återbetala till Försäkringskassan
            för utbetalt underhållsstöd. Återbetalningen baseras på inkomsten
            två år tillbaks i tiden. Om inkomsten har sjunkit sedan dess kan
            det ge stora ekonomiska problem. Enligt Kronofogdemyndigheten
            har 52 000 personer skulder för återbetalning av underhållsstöd,
            med ett snitt på 40 000 kronor per person. Vi vill ge betalningsskyldiga
            föräldrar en möjlighet att få återbetalningen av underhållsstöd
            baserad på ett mer aktuellt inkomstunderlag i de fall inkomsten
            har förändrats mycket. Detta har tidigare avfärdats med att det
            riskerar att leda till att personer uppger en lägre inkomst än
            vad de sedan får, och därmed hamnar i ännu värre skuldfällor än
            i dag. Även om det är ett hypotetiskt resonemang kan förstås inte
            den risken uteslutas. För oss är det ändå en stor principiell
            skillnad mellan att bli skuldsatt på grund av dagens orimliga
            regelverk och att bli det på grund av felaktiga inkomstuppgifter
            som den betalningsansvarige själv ansvarar för.
          </p>
          <head xml:id="i-2KDQCQfPcHaCpqdb1FnKtE" type="h2">
            Villkor för umgängesföräldrar
          </head>
          <p xml:id="i-EqowYCi6ubSF86gJv1DAsS">
            De bidragsskyldiga föräldrar som hamnat i en skuldfälla, ofta
            på grund av nuvarande beräkningsregler för underhållsbetalningsskyldigheten,
            får också svårt att umgås med sina barn. I reglerna för utmätning
            ingår nämligen inget ekonomiskt utrymme för umgänge med barn som
            hon eller han inte bor tillsammans med. Umgängesresor, mat och
            så vidare är nödvändiga kostnader för den som ska kunna träffa
            sina barn och kanske ha dem boende hos sig ett antal dagar i månaden.
            Det är orimligt att en skuld ska kunna näst intill omöjliggöra
            för barnen att ha kontakt med sin ena förälder. För att möjliggöra
            för barn att kunna ha ett tillräckligt umgänge med sina föräldrar
            behöver reglerna för förbehållsbelopp vid utmätning ses över.
          </p>
          <head xml:id="i-QSVH9m8Pizp8JzyAFvw9h3" type="h2">
            Vårdbidrag till båda föräldrarna när de lever isär
          </head>
          <p xml:id="i-Sz419g79VeTagWqM6cqWrP">
            Vårdbidrag kan beviljas föräldrar som vårdar eller har merkostnader
            för ett barn med funktionsnedsättning eller sjukdom. Rätten till
            vårdbidrag bedöms utifrån det totala behov av särskild tillsyn
            och vård som barnet har när det bor eller vistas i hushållet.
            Idag kan endast en förälder beviljas rätt till vårdbidrag, oavsett
            om barnet bor helt eller växelvis i hushållet. Reglerna om vårdbidrag
            bör ändras så att de tar ökad hänsyn till att barnet kan bo eller
            vistas i mer än ett hushåll och att barnets båda föräldrar i dessa
            fall kan vårda eller ha merkostnader för barnet. Ska föräldrarna
            kunna spela en lika aktiv roll i sina barns liv även efter en
            separation behövs en möjlighet att få vårdbidrag för de arbetsinsatser
            och merkostnader som behövs för att tillgodose barnets behov av
            särskild tillsyn och vård när barnet bor eller vistas i förälderns
            hushåll, oberoende av insatser för barnet i det andra hushållet.
          </p>
          <head xml:id="i-6gUYGAUmmm7FgaiwHrTDEw" type="h2">
            Barns folkbokföring vid växelvis boende
          </head>
          <p xml:id="i-AtYWvMkQjZpfBxNNjaTVoF">
            Det går idag inte att vara folkbokförd på två adresser, vilket
            gör att ett växelvis boende inte avspeglas i folkbokföringsregistret.
            Av alla särlevande föräldrar har cirka en tredjedel barn som bor
            växelvis, det vill säga barnet bor lika mycket tid hos vardera
            föräldern. Andelen barn som bor växelvis har ökat mycket kraftigt
            sedan 1980-talet, men det framgår inte i folkbokföringen. En enkätundersökning
            som Försäkringskassan genomfört visar att för endast 60 procent
            av barnen med särlevande föräldrar stämmer folkbokföringen överens
            med var barnet mestadels faktiskt bor. Detta är anmärkningsvärt
            eftersom de flesta analyser om hushållens sammansättning och situation,
            bland annat vad gäller ekonomisk standard, baseras på barnets
            folkbokföring. Exempelvis överskattas antalet barn som bor med
            en ensamstående mamma. I de allra flesta fall där folkbokföringen
            inte överensstämmer med var barnet bor mest, bor barnen växelvis.
            I dessa fall underskattas sannolikt barnens ekonomiska situation
            då pappans ekonomi inte räknas med i statistiken. Det finns en
            stark upplevelse av orättvisa i gruppen vars barn bor växelvis
            då de familjeekonomiska stöden betalas ut till den förälder som
            har barnet folkbokfört hos sig. Till viss del kan dessa problem
            lösas med andra förändringar som tas upp i denna motion, men inte
            fullt ut. Att barnen bara är folkbokförda på en adress innebär
            också att brev från myndigheter, sjukvård och skola med automatik
            bara skickas hem till folkbokföringsadressen. Den andra föräldern
            riskerar att missa viktig information, och i värsta fall undanhåller
            en förälder information för den andra.
          </p>
          <p xml:id="i-CxfsyfPbWgMj4hqZpnu3ks">
            För att minska risken för konflikter mellan föräldrarna och öka
            förutsättningarna för föräldrarna att vara fullt ut delaktiga
            i ansvaret kring barnet behöver reglerna för folkbokföring och
            för bidrag där folkbokföringen spelar roll ses över. Detta bör
            ges regeringen till känna.
          </p>
        </div>
        <div xml:id="i-XcygMLfD7S711Evaz4UGiR" type="motSignatures">
          <list xml:id="i-HRM4wExToiR2oF7FonHUne">
            <item xml:id="i-78JYmyk75BJr3Gcz5wKZk1">
              Anders Andersson (KD)
            </item>
          </list>
        </div>
      </div>
    </body>
  </text>
</TEI>
