<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00478">
  <teiHeader>
    <fileDesc>
      <titleStmt>
        <title>Förändring av Socialstyrelsens föreskrifter om abort</title>
        <author corresp="i-Bs6HAugbEikWxWig1ej69y i-SmQxY46smWu5awEQ2oGr4n">av Lennart Sacrédeus och Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändring av Socialstyrelsens föreskrifter om abort</title>
          <idno type="rdwebb">GX02So478</idno>
          <rs type="number">So478</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So478/text</ref>
          <ref type="dokument_url_html">http://data.riksdagen.se/dokument/GX02So478</ref>
          <ref type="dokumentstatus_url_xml">http://data.riksdagen.se/dokumentstatus/GX02So478</ref>
          <ref type="doc">http://data.riksdagen.se/fil/1E165D9F-32E2-4874-A513-E84E4811A282</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PzKS5XWrfETcfuimqygtnv" type="signed"/>
        <correspContext corresp="i-PzKS5XWrfETcfuimqygtnv">
          <note type="signatory" corresp="i-Bs6HAugbEikWxWig1ej69y"/>
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-EJHej1BMBNkPNS7kk2QUp6" type="numbering">
          <date when="2009-10-06"/>
        </correspAction>
        <correspAction xml:id="i-Lb6SvZz8zrxfYuLcEUAFFT" type="submission">
          <date when="2009-10-05"/>
        </correspAction>
        <correspAction xml:id="i-XRzXKYp46Rpo5r1om1tfqQ" type="transfer">
          <date when="2009-10-05"/>
        </correspAction>
        <correspAction xml:id="i-Aju2wwAAaENzBxcSYZcynj" type="assigned"/>
        <correspContext corresp="i-Aju2wwAAaENzBxcSYZcynj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JxJ9JNk4CTqb6pRCTAbTBt" type="motBody">
        <div xml:id="i-U7dBqKUxyDg8oXWnLJiJVV" type="motProposal" subtype="förslag">
          <head xml:id="i-SLGPjEBZPtCPkMNadoTasQ">
            Förslag till riksdagsbeslut
          </head>
          <list xml:id="i-DuxZGtAgo4bJn6HA6k2HyB" style="ol">
            <item xml:id="i-A8c3bmoM1nbHF6TSe4xHdJ">
              Riksdagen tillkännager för regeringen som sin mening vad som
              anförs i motionen om förändringar av Socialstyrelsens föreskrifter
              och allmänna råd om abort.
            </item>
            <item xml:id="i-9Vh5nK81Nz56Q9huYLCMrv">
              Riksdagen tillkännager för regeringen som sin mening vad som
              anförs i motionen om en utredning om svensk sjukvårds bemötande
              av gravida.
            </item>
            <item xml:id="i-RJdQC3tfoXXLHN2v48ZWsR">
              Riksdagen tillkännager för regeringen som sin mening vad som
              anförs i motionen om ändring av Socialstyrelsens allmänna råd
              om unga gravida kvinnors rätt till vårdnadshavarens stöd i rådgivningen
              om och processen inför en eventuell abort.
            </item>
          </list>
        </div>
        <div xml:id="i-3c3PYe39pLrgL9iRrsnwsX" type="motContent">
          <head xml:id="i-XZe2o1FW7EXHuRfsjxn3EB" type="h1">
            Motivering
          </head>
          <p xml:id="i-CNvLQACsegigUkFWcC261i">
            Flickorna har frihet att välja så länge som valet är abort. Citatet
            är hämtat från en ny doktorsavhandling från Uppsala universitet
            och speglar unga mäns syn på abort som ett fritt val. De unga
            kvinnorna å sin sida betonade istället behovet av mer nyanserad
            rådgivning.
          </p>
          <p xml:id="i-n25c6rptsTzZG9PWbgqLa">
            I sin avhandling Sexual Risk Taking skriver Maria Ekstrand: Informants
            who were ambivalent, particularly, felt they were persuaded towards
            termination, and several stressed the need for more nuanced advice.
            For these young women, in particular, neutral attitudes from health
            care professionals were of great importance. The girls had freedom
            of choice as long as they decided to terminate the pregnancy.
            (s. 43.)
          </p>
          <p xml:id="i-TrxbJjAf85ZdmEqvaKqjUP">
            Det konstateras också att unga kvinnor upplever maktlöshet som
            gravida och press från en rad håll, också från vården, att genomgå
            abort.
          </p>
          <p xml:id="i-M94b8DxBkPKQ7K7VBghJPt">
            Förutom denna avhandling har tidningar, radio- och tv-program
            gång på gång uppmärksammat hur oplanerat och planerat gravida
            upplevt att personal inom vården både föreslagit och pressat dem
            att göra abort. I SVT:s Dokument Inifrån Jag ska göra abort (september
            2007) riktades kritik mot vården angående bemötandet av oplanerat
            gravida. Hade inte likartade berättelser ständigt dykt upp skulle
            förklaringen kunnat vara att det var misstag i arbetet. Nu tyder
            det mesta på att så inte är fallet. Vårdens bemötande av oplanerat
            gravida behöver förändras och förbättras.
          </p>
          <p xml:id="i-YaijvedXL5ufZxChBDBQdo">
            Att ordföranden för Svenska Barnmorskeförbundet också kraftigt
            uttalat att barnmorskor istället borde utgå från graviditet som
            något positivt är ytterligare en anledning till att tro att kvinnors
            negativa upplevelser inte är enstaka misstag.
          </p>
          <p xml:id="i-4TroWam6SkJC3CESzVKL58">
            I Norge har alla kvinnor rätt att få veta vilket ekonomiskt stöd
            de har rätt att få av samhället, om de väljer att föda barnet.
            De svenska föreskrifterna och allmänna råden om abort, SOSFS 2004:4,
            ger inte kvinnan den rätten, vilket de borde göra.
          </p>
          <p xml:id="i-TX3MQqyLeLipcW77S7cD84">
            Föreskrifterna och råden borde slå fast kvinnans rätt till att
            få information om vilket ekonomiskt stöd en kvinna har rätt att
            få av samhället om hon väljer att föda, den hjälp som samhället
            ger på andra områden om hon väljer att föda, möjlighet till spädbarnsadoption
            och vilket stöd samhället då kan ge, de psykiska besvär som forskare
            funnit belägg för och många kvinnor berättar om vid abort samt
            de fysiska komplikationer som kan tillstöta efter ett abortingrepp.
          </p>
          <p xml:id="i-RNi79wCkXyx8hvYjWzR1rd">
            Angående den sista punkten är det idag många kvinnor som i anmälningar
            till HSAN uppger att de drabbats av fysiska komplikationer som
            de inte fick information om före aborten. Detta strider emot patientens
            rätt till information inom sjukvården. Angående den näst sista
            punkten kan här nämnas forskning av Hanna Söderberg, Anneli Kero
            och Anne Nordal Broen kring hur psykiska besvär idag drabbar en
            inte oansenlig andel kvinnor efter en abort.
          </p>
          <p xml:id="i-VAp8BXN7N8LWCWAxNoSjrN">
            När kritik riktas mot ett och samma område av så många av varandra
            oberoende källor, bör en utredning tillsättas som begär in vilken
            information oplanerat gravida får och på vilket sätt informationen
            ges samt gör en översyn av Socialstyrelsens regler. Detsamma gäller
            de många oberoende källor som pekar på att sjukvården inte är
            neutral och lämnar till kvinnan att besluta om abort, såsom abortlagstiftningen
            stadgar, utan pressar henne i en viss riktning. Även detta bör
            utredas.
          </p>
          <p xml:id="i-M5TwaUEhQZnAC469q4mtrw">
            En annan viktig fråga är hur omyndiga kvinnor bemöts i sjukvården
            när de söker rådgivning på grund av graviditet. Enligt SOSFS 2004:4
            bör kvinnor under 18 år i första hand själva informera vårdnadshavaren
            om ett förestående abortingrepp. Om den unga kvinnan motsätter
            sig att vårdnadshavaren kontaktas måste vårdpersonalen utifrån
            föräldrabalkens bestämmelser om vårdnadshavarens allmänna omvårdnadsansvar
            bedöma, med hänsyn till kvinnans ålder och mognad, om det är lämpligt
            att ändå informera vårdnadshavaren. För några år sedan ändrades
            dessa allmänna råd och man skrev in att omyndiga kvinnor ska uppmanas
            till att berätta för sina vårdnadshavare om graviditeten och den
            förestående aborten. Dock följer det av föräldrabalkens bestämmelser
            om vårdnadshavares vårdnadsplikt samt sekretesslagen att vårdnadshavaren
            endast i undantagsfall får undanhållas information om sitt barns
            hälsa. Vårdnadshavare måste få möjlighet att tillvarata sina barns
            bästa och vara det stöd de behöver i en sådan pressad situation
            som det innebär för en ung kvinna att bli oönskat gravid. Att
            den unga kvinnan själv i en sådan utsatt situation ska ansvara
            för att denna information delges föräldrarna kan inte vara utgångspunkten
            för vårdnadshavarens rätt till insikt i sitt barns hälsoförhållanden
            samt behov av information om det allvarliga medicinska eller kirurgiska
            ingrepp som en abort innebär och möjligheter att vara en god förälder.
            Socialstyrelsen bör därför få i uppdrag att omformulera reglerna
            i SOSFS 2004:4 så att en omyndig kvinnas vårdnadshavare som huvudregel
            alltid delges information om en förestående abort, om inte kvinnan
            kan komma att råka illa ut för det fall denna information ges.
          </p>
        </div>
        <div xml:id="i-6ydPY35SQmZXG658Ry8X2K" type="signatureBlock">
          <list xml:id="i-A8tNMo9wJuiqBCuo1PZn1e">
            <item xml:id="i-4LWYx3ryCZR3EMRqeqnqs5" who="i-Bs6HAugbEikWxWig1ej69y" type="signature">
              Lennart Sacrédeus (kd)
            </item>
            <item xml:id="i-8EXFyiPDGbchrXDkkE1UcT" who="i-SmQxY46smWu5awEQ2oGr4n" type="signature">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
