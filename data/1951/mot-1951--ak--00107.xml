<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__107/mot_1951__ak__107-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kommaren, nr 107.
          </p>
          <p>
            Nr 107.
          </p>
          <p>
            Av herr BSenander, om ökat anslag till avlöningar till icke-ordinarie
            personal vid tullverket.
          </p>
          <p>
            Under sjunde huvudtiteln C. Skatte- och kontrollväsen, Tullverket,
            har företagits en nedprutning av avlöningskostnaderna med i runt
            tal 400 000 kro- nor. Minskningen anges böra i sin helhet hänföras
            till icke-ordinarieposten. Nedskärningen är en följd av den s.
            k. besparingsutredningens förslag, som förordar en generell nedskärning
            av avlöningsanslagen inom statsverken med 5 4, vilken emellertid
            i statsverkspropositionen nedsatts till 3 Z. Vissa myndigheter
            ha undantagits från en generell beskärning av avlöningsutgif-
            terna. Dit höra militärväsendet, domstolarna, universitet, högskolor,
            all- männa undervisningsanstalter, de statliga sjukhusen m. fl.
            Besparingsutredningen har beträffande ifrågavarande besparingsåtgärd
            bland annat anfört: »Besparingsutredningen är fullt medveten om
            att den största svårigheten vid en tillämpning av en så schematisk
            besparingsåtgärd som den föreslagna ligger däri, att förhållandena
            inom olika ämbetsverk kunna vara väsentligt olikartade. Dels är
            standarden olika inom olika verk. Vissa myndigheter äro 1 förhållande
            till förelagda uppgifter förhållandevis väl tillgodosedda, medan
            andra arbeta under knappare villkor.» Detta är det minsta som
            kan sägas om den drastiska åtgärden att, utan en föregående undersökning
            av förhållandena inom olika verk, föreskriva en generell minskning
            av icke-ordinarie anslaget. Ingen lär kunna med skäl be- strida,
            att personaltillgången inom sådana verk som statens järnvägar,
            post- verket, telegrafverket m. fl. sedan lång tid tillbaka varit
            så knapp, att man med fullt skäl kunnat tala om arbetshets, vilken
            inte bara varit till skada för personalen utan även för den trafikerande
            allmänheten. Att under dylika för- hållanden och utan någon som
            helst föregående undersökning om de olika verkens behov föreslå
            en generell personalminskning kan inte undgå att väcka förvåning,
            även hos de icke initierade. Det är också uppenbart, att den föreslagna
            åtgärden kommer att väcka den starkaste irritation bland de stats-
            anställda, som redan tidigare utsatts för svåra påfrestningar
            i form av dåliga löne- och arbetsförhållanden. Inom tullverket
            är personalbristen sedan många år tillbaka en konstant företeelse.
            Under efterkrigsåren, med dess starka ansvällning av sjötrafiken,
            ha förhållandena ofta varit rent kaotiska. För närvarande är trafiken
            i vissa hamnar enorm, och personalen pressas till det yttersta.
            Detta gäller både be- vaknings-, tullbehandlings-, biträdes- och
            kontorspersonal. Det kan påvisas flera fall av sjukanmälningar
            under längre eller kortare tid på grund av över- ansträngning.
            De lokala tullmyndigheterna ha gjort upprepade framställningar
            om utök- ning av personalen, men oftast utan resultat. Inte ens
            nyanställning för täckande av genom avgång uppkomna luckor förekommer
            numera. Detta i
          </p>
          <pb facs="riksdagen-motions-pdf/data/1951/mot_1951__ak__107/mot_1951__ak__107-002.pdf"/>
          <p>
            Motioner i Andra kammaren, nr 107. 15
          </p>
          <p>
            trots av att det icke bara handlar om »normal» avgång på grund
            av pensio- nering etc., utan även att ett icke ringa antal yngre
            befattningshavare lämna tullverket på grund av de synnerligen
            ogynnsamma löne- och arbetsförhål- landena. För att så långt möjligt
            tillgodose trafikens fordringar på betjäning ha de lokala tullmyndigheterna
            allt oftare eftersatt gällande arbetstidsföreskrifter. Vid de
            tillfällen av rusning i trafiken, då personalen mest varit i behov
            av skydd mot överansträngning och fysisk och psykisk utnötning,
            har skyddet berövats den genom att viktiga arbetstidsföreskrifter
            helt eller delvis satts ur funktion. Vad detta betyder för personalens
            arbetsglädje och intresse för tjänsten är icke svårt att räkna
            ut. Med hänsyn till de oerhört ömtåliga och grannlaga arbetsuppgifter
            som tillkomma tullverket måste ett sådant förhål- lande i sista
            hand lända till skada för statens intressen. Det betyder inte
            be- sparingar utan raka motsatsen. Emellertid har icke ens den
            drastiska åtgärden att tumma på arbetstids- föreskrifterna varit
            till fyllest. Viktiga bevakningsåtgärder måste i stor ut- sträckning
            eftersättas för att trafiken inte skall hindras. Den viktiga bevak-
            ningen av tullbelagt gods, för vilket tullverket ansvarar till
            dess tullavgift erlagts och godset utkvitterats, är långt ifrån
            effektiv på grund av personal- bristen. Det inträffar inte sällan,
            att en enda befattningshavare får bevaka miljonvärden i ett varuskjul
            medan hämtning av gods sker på flera håll. Vid sådana tillfällen
            kan givetvis inte vare sig en effektiv bevakning av godset eller
            kontroll över utlämnandet ske. Det är underligt att de i och för
            sig betydande stölderna i hamnarna inte äro än mera omfattande
            än vad de i dag äro. Att inte heller övervakningen till förhindrande
            av smuggling från fartyg är tillfredsställande ligger i sakens
            natur. Vad som här sagts om gods- och fartygsbevakningen gäller
            också andra tullverket åliggande kontrolluppgifter. Det torde
            stå klart även för den icke initierade, att denna slentrian kan
            med- föra ett avtrubbande av personalens förståelse för meningen
            med tullverkets uppgifter. För att närmare illustrera vad som
            här ovan anförts såsom karakteristiskt för förhållandena i allmänhet
            inom tullverket skall här i korthet beröras för- hållandena vid
            centraltullkammaren i Göteborg. Där har personalbristen efter
            krigsslutet ständigt förvärrats för att slutligen närma sig katastrofsta-
            diet. Till belysning av trafikens ökning skall här endast anföras,
            att antalet inklarerade fartyg under år 1949 utgjorde 49523, vilket
            är ett toppresultat. Men år 1950 hade antalet stigit till 5270,
            vilket utgör en ökning på ett år med icke mindre än 747 fartyg.
            För utgående fartyg voro siffrorna 5636 år 1949 och 6542 år 1950
            eller en ökning av 906. Den värsta belastningen i mannaminne inträffade
            under hela sistlidne december månad och är alltjämt för handen.
            Antalet på sjötullavdelningen inklarerade fartyg kunde på en enda
            dag uppgå till 50. Kajer och varuskjul ha varit överfyllda av
            gods, och
          </p>
          <p>
            fartyg ha inte kunnat beredas kajplatser utan fått ligga overksamma
            på redden.
          </p>
          <p>
            Denna starka trafik har pressat tullpersonalen till övermått.
            På sjötull- avdelningen har det förekommit en arbetstid för vissa
            befattningshavare på
          </p>
          <pb facs="riksdagen-motions-pdf/data/1951/mot_1951__ak__107/mot_1951__ak__107-003.pdf"/>
          <p>
            16 Motioner i Andra kammaren, nr 107.
          </p>
          <p>
            12-—14 timmar om dagen. På grund av det myckna övertidsarbetet
            i ham- nen har nattvaktsstyrkan ofta uppgått till 100—115 man.
            Under avsevärda tidsperioder förrättar personalen nattvakt eller
            övertidstjänstgöring varannan natt eller kväll. Under december
            månad var antalet extra nattvakter cirka 300 med ända upp till
            50 per kväll. . Härigenom har personalen fått en söndertrasad
            arbetstid med åtföljande extrautgifter för måltider och spårvagnsresor
            utan att erhålla något veder- lag och inte ens kontant övertidsersättning.
            Sådan förekommer som bekant endast undantagsvis i statstjänst.
            Tullmyndigheterna i Göteborg, som förgäves anropat generaltullstyrelsen
            om personalförstärkning, ha måst tillgripa den utvägen att sätta
            fastställda tjänstgöringslistor ur kraft. De i dessa listor fastställda
            s. k. avkortnings- dagarna ha slopats i strid mot gällande föreskrift,
            att plan eller turlista skall hållas inom ramen för det för månaden
            fastställda timantalet. För andra grupper har arbetstiden utökats
            med en timme per dag. Dessa åtgärder, som gå ut över personalens
            rättmätiga krav på en rimlig arbetstid och någorlunda ordnade
            förhållanden i övrigt, ha drivit personalens tålamod till bristningsgränsen.
            Ett icke obetydligt antal av de yngsta och vitalaste krafterna
            ha slutat sina anställningar och sökt sig till andra arbets- områden.
            Andra ha begärt tjänstledighet under längre eller kortare perioder
            för att pröva på annat arbete. Andra åter anse att man bör vägra
            att göra extra nattjänst. Denna utveckling är ingenting att förvånas
            över. Tjänst göring i stor utsträckning varannan kväll för en
            dålig lön och utan att kunna ens erhålla kontant ersättning för
            övertidsarbetet kan självfallet inte be- fordra vare sig trivsel
            eller ansvarskänsla. Med den personal- och lönepolitik staten
            nu praktiserar är det icke möjligt att behålla eller anställa
            förstklassig arbetskraft. Mot bakgrunden av vad som här anförts
            torde det stå klart, att en ned- prutning med 400 000 kronor av
            icke-ordinarieanslaget för tullverket kommer alt få konsekvenser,
            som ytterst gå ut över statsverkets intressen. Den leder till
            ett ytterligare förvärrande av det oefterrättlighetstillstånd,
            som tar sig uttryck i eftersättandet av personalens rättigheter
            och ett äventyrande av tull- verkets ömtåliga och för statens
            intressen ytterst betydelsefulla uppgifter. Det bör i detta sammanhang
            framhållas, att de ökade priserna på sprit- och tobaksvaror givetvis
            komma att öka smugglingen av dessa varor. Enbart ur denna synpunkt
            hade det varit befogat att i stället öka icke-ordinarieanslaget
            för tullverket. Då nu tvärtom en minskning föreslås kan detta
            icke medföra annat än att den tänkta besparingen förbytes i sin
            motsats. Med hänvisning till det anförda hemställes, att riksdagen
            måtte besluta höja det av Kungl. Maj:t under sjunde huvudtiteln
            C. Skatte- och kontrollväsen, Tullverket, före- slagna beloppet
            av 6 870 000 kronor till avlöningar till icke-ordi- narie personal
            med 400 000 kronor eller till 7 270 000 kronor. Stockholm den
            23 januari 1951.
          </p>
          <p>
            K. Senander.
          </p>
          <p>
            Stockholm 1951. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
