<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0393/mot_200203_MJ_0393-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ393 pnr: c496
          </p>
          <p>
            Motion till riksdagen 2002/03:MJ393
          </p>
          <p>
            av Birgitta Sellén och Håkan Larsson (c)
          </p>
          <p>
            Produktionsmål för jordbruket i norra Sverige
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att nuvarande regelverk för jordbruket i norra Sverige
            behöver kompletteras med ett produktionsmål.
          </p>
          <p>
            Motivering
          </p>
          <p>
            ”Hela Sverige ska leva” är en vision och en målsättning för många.
            För att vi skall nå dit så krävs det att alla av politikens instrument
            används. För att nå visionen måste det också finnas arbetstillfällen
            över hela landet. Hela Sverige kan inte leva enbart genom att
            människorna skall pendla till sina arbeten som kan ligga många
            mil bort, särskilt i norra Sverige. Arbetstillfällena måste i
            betydligt högre grad än idag finnas där människorna finns. Under
            en lång följd av år har vi kunnat se att landsbygden på många
            områden i vårt land har utarmats både vad gäller antal människor
            och service. För att kunna bryta den negativa utvecklingen så
            behöver landsbygden arbetstillfällen där människorna bor. Som
            grund för ett starkt lokalt näringsliv behövs det någon eller
            några basnäringar. Sådana näringar är jord- och skogsbruket i
            norra Sverige. Landsbygdens negativa utveckling kan i hög grad
            också kopplas ihop med att antalet arbetstillfällen inom jord-
            och skogsbruket har minskat. Detta har inneburit att arbetstillfällena
            inom de för landsbygden verkligt betydelsefulla basnäringarna
            har minskat. Förutom att arbetstillfällen har försvunnit så förbuskas
            landsbygden med följden att miljö- och kulturvärden försvinner.
            I det här perspektivet framstår jord- och skogsbruket som den
            naturliga basnäringen. Så länge det finns människor i vårt avlånga
            land kommer vi att behöva mat som produceras i vår närhet. Det
            handlar också om att ta vara på de affärsmöjligheter som har sitt
            ursprung i jord, skog och landsbygdens
          </p>
          <pb facs="riksdagen-motions-pdf/data/200203/mot_200203_MJ_0393/mot_200203_MJ_0393-0002.pdf"/>
          <p>
            2002/03:MJ393
          </p>
          <p>
            miljö. Med andra ord krävs det att det finns ett levande lantbruk
            som producerar säker och sund mat nära människorna. Förutsättningarna
            för att producera bra mat av hög kvalitet med miljövänliga metoder,
            är goda i norra Sverige. Det finns en rad exempel på nya livsmedelsföretag
            som är framgångsrika på marknaden med nischprodukter av olika
            slag. Med goda villkor kan många fler företag bli framgångsrika.
            Idag ser vi hur livsmedelsproduktionen minskar i norra Sverige;
            detta gäller alla produktionsgrenar. Särskilt påtaglig är minskningen
            i de mest glesa delarna av vårt land. Nedanstående statistik visar
            att särskilt stödområdena 1— 3 haft en mer negativ utveckling
            än övriga Sverige. Mjölkproduktionens förändring, ton, 1995-2001
          </p>
          <p>
            Stödområde 1—3 -6,4 H Riket +1,5 4 Stödområde 1 -16 240
          </p>
          <p>
            Antal företag med slaktsvin, förändring, 1995-2000
          </p>
          <p>
            -51 HN Stödområde 1—3 Riket -48 Ho Stödområde 1 -63 240
          </p>
          <p>
            Äggproduktionens utveckling, förändring av antal företag 1995-2000
          </p>
          <p>
            Stödområde 1-3 -36 HA Företag av större betydelse 1997— -65 HN
            2000 -41 HN Riket
          </p>
          <p>
            Bär- och grönsaksproduktion, förändring av totalproduktion 1995-2000
          </p>
          <p>
            Stödområde 1—3 -53 HA
          </p>
          <p>
            Jordbruksproduktionen börjar nå en så låg nivå inom många områden
            att den är svår att överhuvudtaget upprätthålla. Underlaget för
            livsmedelsindustrin, transporter, service m.m. börjar nå en nivå
            där det inte är ekonomiskt försvarbart att bedriva dessa verksamheter.
            Samtidigt står jordbruket för många positiva värderingar och det
            finns en betydande utvecklingspotential, men den negativa trenden
            måste brytas omedelbart annars kommer det inte att gå att ta tillvara
            den utvecklingspotential som finns. Även om det inom EU finns
            en ambition att minska produktionen och ersättningar riktade till
            jordbruket, så måste en annan målsättning gälla för jordbruket
            i norra Sverige. Såväl Sverige som EU har som övergripande mål
          </p>
          <pb facs="riksdagen-motions-pdf/data/200203/mot_200203_MJ_0393/mot_200203_MJ_0393-0003.pdf"/>
          <p>
            att det skall finnas ett jordbruk i hela landet respektive i
            hela unionen. För att klara den målsättningen är det nödvändigt
            med ett speciellt regelverk för jordbruket i de perifera områdena.
            Och i vårt nordliga och glesbefolkade område handlar det helt
            enkelt om att stimulera produktionen i syfte att den ej skall
            vika ytterligare. Nuvarande regelverk för jordbruket i norra Sverige
            behöver därför kompletteras med ett produktionsmål för jordbruket
            i området. Detta produktionsmål får inte understiga dagens produktionsvolymer,
            eftersom det annars innebär en risk för total utslagning av näringen
            i mer glesbyggda områden. Det viktigaste incitamentet för att
            bibehålla produktionen på dagens nivå är att ersättningarna till
            jordbruket i norra Sverige även fortsättningsvis är direkt kopplade
            till produktionen. För jordbruket i norra Sverige skulle det innebära
            förödande konsekvenser om dagens ersättningar med knytning till
            produktion skulle omvandlas till ersättningar som skulle stimulera
            former av passivt brukande. Ett produktionsmål i sig löser naturligtvis
            inte problemen i området men det sänder en signal om vad samhället
            vill, till näringen och andra aktörer. Det skulle också utgöra
            en riktlinje hur samhällets politik skall utformas. Därigenom
            kan det skapas en grund för att dessa aktörer skall satsa på en
            utveckling av produktionen. Ett produktionsmål skulle också kunna
            utgöra en bra grund för att vidareutveckla dagens regionalpolitiska
            instrument på jordbrukets område. Även i den pågående diskussionen
            om en förändring av CAP skulle ett sådant mål kunna ha betydelse.
            Det är dags för en politik som tar till vara de stora utvecklingsmöjligheter
            som jordbruket och livsmedelsindustrin i norra Sverige faktiskt
            har.
          </p>
          <p>
            Stockholm den 20 oktober 2002
          </p>
          <p>
            Birgitta Sellén (c) Håkan Larsson (c)
          </p>
          <p>
            2002/03:MJ393
          </p>
        </div>
      </div>
    </body>
  </text>
</TEI>
