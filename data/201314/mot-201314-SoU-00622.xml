<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00622">
  <teiHeader>
    <fileDesc>
      <titleStmt>
        <title>Nationell samordning av sjukvårdsfinansieringen</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell samordning av sjukvårdsfinansieringen</title>
          <idno type="rdwebb">H102So622</idno>
          <rs type="number">So622</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So622/text</ref>
          <ref type="dokument_url_html">http://data.riksdagen.se/dokument/H102So622</ref>
          <ref type="dokumentstatus_url_xml">http://data.riksdagen.se/dokumentstatus/H102So622</ref>
          <ref type="doc">http://data.riksdagen.se/fil/41AAC689-90E6-4CEC-B50F-F7B345384975</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3HxEFXDaBqsMwwWWabybdY</idno>
            <name>Pia Hallström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-1qrzWCbD8CvHSUj7ksyGG" type="signed"/>
        <correspContext corresp="i-1qrzWCbD8CvHSUj7ksyGG">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-3HxEFXDaBqsMwwWWabybdY"/>
        </correspContext>
        <correspAction xml:id="i-Nts5fBu2xRiYmhjV6kcKHF" type="numbering">
          <date when="2013-10-08"/>
        </correspAction>
        <correspAction xml:id="i-4ruzFFqqRaRMMAocHKLFbW" type="submission">
          <date when="2013-10-04"/>
        </correspAction>
        <correspAction xml:id="i-JNQag8Tu1FMBnm7k99VQdv" type="transfer">
          <date when="2013-10-04"/>
        </correspAction>
        <correspAction xml:id="i-BSJNUTZpZMkwkLuvGhq9RF" type="assigned"/>
        <correspContext corresp="i-BSJNUTZpZMkwkLuvGhq9RF">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MJreSQYwC8TpiAgmKZgRf5" type="motHeader"/>
      <div xml:id="i-3VJNVMw5iFVVbpheNPBw2n" type="motBody">
        <div xml:id="i-HxJi1wxApyN95xEdSfJKLc" type="motProposal" subtype="förslag">
          <head xml:id="i-RqescJ3Crs5AFQPwwD9V43">
            Förslag till riksdagsbeslut
          </head>
          <p xml:id="i-3rfkmq13pJj9g88pz3CpQ7">
            Riksdagen tillkännager för regeringen som sin mening vad som
            anförs i motionen om möjligheten att göra en översyn av en nationell
            samordning av sjukvårdsfinansieringen.
          </p>
        </div>
        <div xml:id="i-LaViYMsAB2mqYgncxBkjLe" type="motContent">
          <head xml:id="i-CNSGFtfHKh8w8KteScsG4n" type="h1">
            Bakgrund
          </head>
          <p xml:id="i-F7G7Q4PCPVNiFCphBoTxR3">
            I ett solidariskt välfärdssamhälle som Sverige finansieras sjukvården
            gemensamt. Fram till 2040 väntas antalet vårddagar på sjukhus
            öka med 70 procent för dem som är 65 år och äldre, och denna åldersgrupp
            är redan nu den som ökar mest i vårt land. Det innebär en ökning
            av de totala kostnaderna för sjukhusvården med 270 procent inom
            tre decennier. Sjukvårdens kostnader skulle då stiga till en andel
            av skatterna på 36 procent, mot i dag 20 procent. En sådan ökning
            kan bara klaras med en kraftig neddragning av andra offentliga
            utgifter eller ett nytt sätt att finansiera sjukvården eller betydande
            skattehöjningar. Regeringens framtidskommission har också inskärpt
            allvaret i denna utveckling och Sveriges Kommuner och Landsting
            (SKL) har bedömt att det kommer att krävas 13 kronor högre kommunalskatt
            om 25 år jämfört med idag bara för att kunna bevara dagens kvalitetsnivå
            inom vård och omsorg. Det är därför nödvändigt att våga ifrågasätta
            om dagens system för sjukvårdens organisation är det mest effektiva
            och om inte lämna förslag till lösningar utan att behöva mötas
            av misstro mot nytänkande.
          </p>
          <p xml:id="i-Dxb51ZNB8vSaG76T21YFNn">
            Med en övergång från dagens uppdelade finansieringsansvar mellan
            landsting och stat till ett nationellt finansieringssystem, är
            det därför vår mening att detta påtagligt borde underlätta en
            nationellt optimal översyn med bättre planering och fördelning
            av driftsansvar för olika offentliga eller privata sjukhus och
            vårdcentraler runt om i vårt land. En nationellt samordnad finansiering
            är också nödvändig för att hälso- och sjukvårdslagens portalparagrafer
            om en lika och rättvis sjukvård för alla svenska medborgare någonsin
            ska infrias.
          </p>
          <head xml:id="i-514s3FuG98LfpHPPxuXPkF" type="h1">
            Motivering
          </head>
          <p xml:id="i-KmFXvPkPM8dVSdZpkEXwP6">
            Sjukvårdspolitiker bör underlätta så att fler fristående aktörer
            inom sjukvården växer fram över hela landet. Arbetstrivseln är
            högre hos vårdpersonalen om man ges möjlighet att välja arbetsgivare,
            något som kommer även patienterna till del. Men det viktigaste
            med en nationellt finansierad mångfald av aktörer är att detta
            skapar möjligheter för kvalitetsstyrning via patienternas egna
            val av vilken vårdgivare man önskar gå till. En centralisering
            av finansieringen kan på så sätt även öppna för en betydande decentralisering
            i själva verksamheten. En statligt finansierad hälso- och sjukvård
            kan skapa bättre förutsättningar än idag för att samordna en lika
            ersättning för exempelvis läkemedel över landet, inte minst när
            det gäller dyra särläkemedel till patienter med ovanliga sjukdomar.
            Även statens ansvar för sjukförsäkringen kan med en nationell
            samordning bättre integreras med utgifter för sjukvården. Sammantaget
            så skulle de offentliga resurserna i samhället för att bekämpa
            sjukdom, och alla olika kostnader förknippat med detta, kunna
            analyseras bättre och utnyttjas mer kostnadseffektivt jämfört
            med idag.
          </p>
          <p xml:id="i-GzReLbSU26THm5r1DVqkJB">
            Problemet med offentlig sektor är att många verksamheter inte
            fungerar bra och att kostnaderna är för höga i förhållande till
            resultatet. En väl fungerande konkurrens mellan olika verksamheter
            i olika driftsformer skulle skapa förutsättningar som behövs för
            bättre resultat inom den offentliga välfärden.
          </p>
          <p xml:id="i-JFg1sx5T96c52kz3TtoX94">
            Ett av redskapen för att släppa in fler fristående alternativ
            inom offentlig verksamhet, samt uppnå ett bättre bruk av skattebetalarnas
            pengar, är lagen om offentlig upphandling (LOU).
          </p>
          <p xml:id="i-GR5fGAoTPbyUHsyhN3722J">
            LOU är dock inte särskilt bra anpassad till hälso- och sjukvårdsverksamhet.
            Dels bortser den från att patienter ofta är måna om att bygga
            en relation med vårdgivare under en längre period, vilket inte
            stämmer överens med lagens rekommendationer om relativt korta
            avtalstider, dels är den utformad så att landstingen kan välja
            drift i egen regi och då är lagen inte tillämplig. En upphandlingslag
            måste därför anpassas till hälso- och sjukvårdens förutsättningar
            och ges ett förståeligt regelverk. I detta perspektiv är den nyare
            lagen om valfrihet (LOV) bättre lämpad för hälso- och sjukvårdsverksamhet.
            LOV innebär att den som har det politiska ansvaret ställer upp
            kostnads- och kvalitetskrav på den som vill utföra vård. Till
            skillnad från LOU tävlar därför inte de som anmäler sig till en
            upphandling enligt LOV om priset för tjänsterna utan om kvaliteten
            på det som erbjuds patienterna. LOV är för närvarande frivillig
            för kommuner att införa, men obligatorisk i primärvården inom
            landstingen sedan 1 januari 2010. Regeringen bör överväga en översyn
            av en samordnad nationell finansieringsmodell och göra LOV till
            generell lagstiftning som berör all sjukvård i vårt land samt
            de områden som kommunen ansvarar för. Det är då också lämpligt
            att vid denna översyn ta ställning till om avtalstidernas längd
            ska anpassas bättre än idag för den som vill investera i att utveckla
            sjukvården med hjälp av eget kapital. Erfarenheter från länder
            som har denna typ av avtal sedan länge anger tydligt att seriösa
            investeringar av denna typ kräver decennielånga avtal för att
            kunna räknas hem snarare än över ett eller några år som det är
            idag.
          </p>
          <p xml:id="i-M4nVzuMDv4pp5zCkTPnQVp">
            Det bör även analyseras om en avknoppnings- och utmaningsrätt
            stödd i lag ska införas för att stimulera och underlätta övergång
            från offentlig verksamhet av privata och kooperativa företag som
            vill driva verksamhet inom hälso- och sjukvården, och som sedan
            har rätt att utmana den offentliga utföraren med förslag om en
            bättre kvalitet till samma eller lägre kostnader. På så sätt kan
            nytt affärsmässigt tänkande inom vården förväntas ge bättre kvalitet
            och mer vård för pengarna genom ökad konkurrens.
          </p>
          <p xml:id="i-BUpY2MvG7resi6PJduJZDB">
            Förändringen av sjukvårdens finansieringssystem är en komplicerad
            process som måste bygga på en långsiktighet i det politiska arbetet.
            Eventuella övergångsproblem behöver noggrant belysas. För- och
            nackdelar med en statlig finansiering på hela eller delar av sjukvården,
            t.ex. universitetssjukhusen, behöver utredas vidare och om förändringar
            anses riktiga bör de planeras och verkställas så att patienters
            tillgång till en god vård inte påverkas negativt under förändringen.
            De ökade möjligheterna till vård inom hela EU måste också beaktas
            vid en sådan översyn av det framtida nationella ansvaret för vårdens
            finansiering.
          </p>
          <p xml:id="i-5PtQMkfVEFNQJsTrSX9wYm">
            Till sist, i samband med en översyn av ett gemensamt nationellt
            ansvar för sjukvården, bör övervägas om att sammanföra statens
            budgets utgiftsområden för sjukvård (9) och sjukförsäkring (10)
            till ett och samma utgiftsområde. I riksdagen hanteras idag utgiftsområde
            9 av socialutskottet men 19 av Socialföräkringsutskottet. Därutöver
            fördelas idag statsbidragen till landstingen av finansutskottet
            (utgiftsområde 25). Översynen borde därför också inkludera möjligheterna
            till en gemensam utskottshantering av samtliga tre utgiftsområden,
            9, 10 och 25, i riksdagen.
          </p>
        </div>
        <div xml:id="i-N5EisyegxYJ3MkVjbBhT5b" type="signatureBlock">
          <list xml:id="i-TLns3UFPdK5emaU7ygGVim">
            <item xml:id="i-N6ymrdZ6v9XAEZeuYj8CT7" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-S8kC6x6VUK8CE2gLbECRyn" who="i-8LDEcfmJoNdnZMCPvSjiNu" type="signature">
              Lars Beckman (M)
            </item>
            <item xml:id="i-LCdyx1YfV5r1bPeBrpWYz4" who="i-3HxEFXDaBqsMwwWWabybdY" type="signature">
              Pia Hallström (M)
            </item>
          </list>
        </div>
      </div>
    </body>
  </text>
</TEI>
