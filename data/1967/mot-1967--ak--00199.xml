<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__199/mot_1967__ak__199-001.pdf"/>
      <div type="motHeader" xml:id="i-QWz3MJC5vh6VorPTbh3sUM">
        <div type="motTitle" xml:id="i-T49338sk1iAdmNZPLvrhcP"/>
        <div type="motSubmissionInfo" xml:id="i-U9oTeFciaeuceBofzuzUoX"/>
      </div>
      <div type="motBody" xml:id="i-WmAonsBSdujJebc9VFdv6s">
        <div xml:id="i-JD9mJvvtAYiUMjz6A5Mkim">
          <p xml:id="i-4JVSR7NrnxfTcNgmcrERQE">
            Motioner i Andra kammaren, nr 199 år 1967 9
          </p>
          <p xml:id="i-8wuuRDhAYJLwRR37bNfMaR">
            Nr 199
          </p>
          <p xml:id="i-Ant4UYJzSdQzoRM1R4H4PQ">
            Av herr Trana m. fl., angående taxering såsom jordbruksfastighet
            eller annan fastighet.
          </p>
          <p xml:id="i-DreQcM1tUh82KEomFrrh1a">
            (Lika lydande med motion nr 151 i Första kammaren)
          </p>
          <p xml:id="i-MpkADHBhvUvzq2bZxy8pgt">
            Den i allt snabbare takt pågående strukturomdaningen av det svenska
            jord- och skogsbruket medför i olika avseenden nya och icke alltid
            förut- sedda följdverkningar. I den mån dessa ur samhällets och
            medborgarnas intressesynpunkter kan anses vara av negativ art
            bör erforderliga korri- geringsåtgärder i tid vidtagas. En alltmera
            skönjbar och diskutabel följdverkan av nyssnämnda struk- turomdaning
            har uppmärksammats på fastighetstaxeringens område, och genom
            den uppmjukning av jordförvärvslagens bestämmelser, som har skett,
            är det sannolikt att vad som redan är en klar tendens snabbt kan
            komma att utvecklas till ett problem av sådan omfattning att ett
            ur sam- hällets synpunkt icke oväsentligt bortfall av eljest skattepliktig
            inkomst måste befaras, såvida icke av utvecklingen motiverade
            ändringar i kom- munalskattelagen vidtages. De förhållanden som
            åsyftas är följande. Det blir allt vanligare att mindre och icke
            rationella jordbruksfastigheter förvärvas av personer med yrkesförankring
            utanför jordbruket. Detta hän- der oftast i de fall då ifrågavarande
            fastigheter på grund av sin geogra- fiska belägenhet och arronderingsmässiga
            struktur och mot bakgrunden av jordbrukets av statsmakterna förutsatta
            arealmässiga krympning icke lämpligen bedömes böra eller kunna
            sammanläggas med annan jordbruks- fastighet. Det är vanligt att
            köpstarka förvärvare av dylika fastigheter, vilka oftast förvärvats
            för enbart fritidsändamål, i byggnaderna sedan gör investeringar
            av sådan storlek att investeringarna inte ens tillnärmelsevis
            kan bestridas av fastighetens avkastning. Men därigenom att fastigheten
            alltjämt är taxerad såsom jordbruksfastighet blir investeringarna
            till den del de kan betecknas såsom underhåll avdragsgilla vid
            beskattningen, trots att fastigheten både ur ägarens och samhällets
            synpunkt erhållit en status vars huvudsyfte måste anses vara att
            tillgodose fritidsintresset. Så skulle icke vara fallet om fastigheten
            vore taxerad såsom annan fastighet, men en sådan taxering kan
            å andra sidan komma att verka hindrande på sär- skilt skogsbrukets
            rationella strukturomdaning eftersom annan fastighet icke sorterar
            under statsmakternas för jordbruket inrättade rationalise- ringsorgan.
            En lösning att eftersträva vore att, då jordbruksfastighets byggnadsbe-
          </p>
          <pb facs="riksdagen-motions-pdf/data/1967/mot_1967__ak__199/mot_1967__ak__199-002.pdf"/>
          <p xml:id="i-P95t33eRUBGsG9EBsqcqVp">
            10 Motioner i Andra kammaren, nr 199 år 1967
          </p>
          <p xml:id="i-88cBzmDLQAmUoaLBM1dDxG">
            stånd till huvudsaklig del användes för fritidsändamål, byggnaderna
            skulle taxeras såsom annan fastighet i enlighet med de grunder
            som i anvis- ningarna till 7 '$ kommunalskattelagen förordas i
            andra fall för sådan taxering. Då den art av fritidsutövande som
            ovan aktualiserats är en före- teelse, som i huvudsak uppkommit
            efter det att kommunalskattelagens bestämmelser erhöll sitt nuvarande
            innehåll, har hänsyn till den pågående utvecklingen i vad som
            nu avses icke kunnat influera på bestämmelsernas utformning. Med
            hänsyn härtill har det vid fastighetstaxeringen i detta hänseende
            uppstått viss tveksamhet om utsträckningen av den tolkning som
            bör inläggas i nuvarande bestämmelser samtidigt som behovet av
            mera klarläggande sådana understrukits. Enligt den hittillsvarande
            tolkningen av kommunalskattelagens bestäm- melser i berörda avseende
            gäller följande: Fastighet skall taxeras såsom jordbruksfastighet,
            om den användes för jordbruk och dess binäringar eller för skogsbruk.
            Användes den för annat ändamål, skall den taxeras såsom annan
            fastighet. Användes fastighet delvis för jordbruk eller skogsbruk
            och delvis för annat ändamål, skall en upp- delning ske. Är fråga
            om olikartad användning av en och samma byggnad, gäller dock huvudsaklighetsprincipen.
            Ligger fastighet oanvänd, skall den taxeras såsom jordbruksfastighet,
            såframt det ej är påtagligt att den är avsedd för annat ändamål
            än jordbruk eller skogsbruk. Stor vikt fästes givetvis vid huvudregler
            om fastighetens användning. Normalt torde en fastighet med bostadsbyggnad
            och med liten areal, som ej brukas för produktion av jordbruks-
            och skogsprodukter, taxeras som annan fastighet. Detta synes även
            vara fallet då till fastigheten hör areal av skog som kan betecknas
            som ringa. Praxis i dessa fall torde vara klar. Däremot synes
            oklarhet råda dels om vad som arealmässigt inrymmes i begreppet
            »ringa», dels också om hur man lämpligen skall förfara i de fall
            en jordbruksfastighet innehaves av icke jordbrukare främst för
            bostads- eller fritidsändamål i sådana fall, då arealen skog icke
            är så ringa, att fastigheten i sin helhet kan betraktas som annan
            fastighet. Hittills synes praxis vara att värdet av ett oproportionerligt
            stort byggnadsbestånd endast beaktas i form av förhöjda jordbruksvärden
            eller såsom värdetillägg för överbyggnad. Oklarhet råder även
            om huruvida ägare av jordbruksfastighet, vars bo- stadshus huvudsakligen
            användes för fritidsändamål och vars åkerbruk antingen nedlagts
            eller utarrenderats men vars skogsareal icke kan anses inrymmas
            i begreppet »ringa», skall av denna anledning kunna hävda, att
            bostadshuset med hänsyn till skogens skötsel är erforderligt som
            admi- nistrationsbyggnad och därför skall taxeras som jordbruksfastighet.
            Fas- tighetstaxeringsförfarandet i sådana fall har ju principiell
            betydelse efter- som det blir normerande för grunderna för den
            årliga inkomstbeskatt- ningen.
          </p>
          <pb facs="riksdagen-motions-pdf/data/1967/mot_1967__ak__199/mot_1967__ak__199-003.pdf"/>
          <p xml:id="i-MMJFJ2si2JPYoTgdDEDNPc">
            Motioner i Andra kammaren, nr 199 år 1967 11
          </p>
          <p xml:id="i-BJRSWSBk6QyY15S6c31rT7">
            Från ägarna till fastigheter med drift som ovan nämnts brukar
            i dessa fall hävdas att fastigheten fortfarande användes för jordbruk
            och skogs- bruk och att byggnaderna är nödvändiga för dessa ändamål
            samt att fas- tigheten sålunda i sin helhet skall taxeras som
            jordbruksfastighet. Kom- munalskattelagen 8 $ p. 2 i fjärde stycket
            kan också tolkas som ett stöd för denna uppfattning. Det har emellertid
            satts i fråga att i nu ifråga- varande fall taxera byggnaden med
            tillhörande tomt som annan fastighet och fastigheten i övrigt
            som jordbruksfastighet. Delade meningar råder om sistnämnda lösning
            är möjlig med gällande bestämmelser i 7 och 8 $8 kommunalskattelagen,
            och kammarrättens praxis bygger sedan gammalt på principen att
            en uppdelning av fastigheten på angivet sätt icke bör ske. Med
            hänvisning till det anförda och frågekomplexets stora principiella
            och praktiska betydelse anhålles, att riksdagen i skrivelse till
            Kungl. Maj:t hemställer om skyndsam utredning och förslag beträffande
            de ändringar av kommunalskattelagen, som vid beaktande av de i
            mo- tionen påtalade bristerna anses erforderliga.
          </p>
          <p xml:id="i-3ADRpw2Y7sk3f73ZhU9qK2">
            Stockholm den 19 januari 1967
          </p>
          <p xml:id="i-Azfx2YxwxjS1YUJs37SC2n">
            Folke Trana (s) Ragnar Ekström (s) Sven Persson (s)
          </p>
        </div>
      </div>
    </body>
  </text>
</TEI>
