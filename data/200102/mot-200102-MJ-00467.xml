<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0467/mot_200102_MJ_0467-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            2001/02 mnr: MJ467 pnr: mp552
          </p>
          <p>
            Motion till riksdagen 2001/02:MJ467
          </p>
          <p>
            av Per Lager m.fl. (mp)
          </p>
          <p>
            Västkusthaven
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen låter ta fram en restaureringsplan
            för våra kusthav. 2. Riksdagen tillkännager för regeringen som
            sin mening vad som i motionen anförs om behovet av att kraftigt
            begränsa foderfisket. 3. Riksdagen tillkännager för regeringen
            som sin mening vad som i motionen anförs om nödvändigheten av
            utökad marin forskning i form av ett nytt nordiskt/internationellt
            västerhavsprojekt. 4. Riksdagen begär att regeringen påskyndar
            inrättandet av fler marina reservat.
          </p>
          <p>
            5. Riksdagen tillkännager för regeringen som sin mening vad som
            i motionen anförs om behovet av en nordisk överenskommelse om
            ”fredning” av Skagerrak och Kattegatt vad gäller borrningar efter
            gas och olja.
          </p>
          <p>
            Haven som soptipp
          </p>
          <p>
            Under de senare decennierna har Skagerrak och Kattegatt, västkusthaven,
            drabbats av övergödning och bottendöd, förgiftning av polyaromatiska
            kolväten och en rad andra kemiska ämnen och tungmetaller som kommer
            från kontinentens floder och oljeborrtorn ute i Nordsjön, en ökande
            grad av det radioaktiva ämnet teknetium i tång och räka och en
            allt större risk från tusentals ton sönderrostande militärskrot,
            bl.a. senapsgas, från dumpningar efter andra världskriget.
          </p>
          <pb facs="riksdagen-motions-pdf/data/200102/mot_200102_MJ_0467/mot_200102_MJ_0467-0002.pdf"/>
          <p>
            2001/02:MJ467
          </p>
          <p>
            11
          </p>
          <p>
            En stor naturomvandling
          </p>
          <p>
            Med den ökade övergödningen, gifterna, stressen av det marina
            ekosystemet följer algblomningar och syrebrist, bottendöd och
            plötsliga förändringar i artbestånden. Det rika ”skafferiet” töms,
            de vackra vikarna dör, tången smetas in av snabbväxande grönslick
            och förlorar snabbt livsförutsättningarna — och en av de större
            naturomvandlingarna i Sverige de senaste hundra åren är ett faktum.
          </p>
          <p>
            Det tömda ”skafferiet”
          </p>
          <p>
            Västerhavet och dess svenska kusthav, Kattegatt och Skagerrak,
            har under århundraden fungerat som ett viktigt ”skafferi” som
            inneburit försörjning för många kustbor och livsmedel för ännu
            fler i landet. Bestånden av de olika matfiskarna och skaldjuren
            har fluktuerat över tiden men har oftast kunnat återhämta sig.
            Ekosystemet balanserar sig självt under någorlunda normala betingelser,
            men kan också definitivt sättas ur spel av mänsklig intensiv och
            omfattande påverkan. Det är vad som just nu pågår. Förutom övergödningen
            och gifterna spelar det internationella och alltför omfattande
            yrkesfisket en avgörande roll för obalansen i ekosystemet under
            den vackra havsytan. Utfiskningen är ett faktum. Forskarna på
            t.ex. Havs- fiskelaboratoriet i Lysekil konstaterar att fisken
            i princip är slut utmed hela västkusten.
          </p>
          <p>
            Gifter och utfiskning
          </p>
          <p>
            Forskarna har kommit fram till att det inte bara kan handla om
            enbart miljöförsämringar, eftersom det fortfarande finns ganska
            gott om småfisk, framför allt av rödspotta, sandskädda och kolja.
            De driver in som larver och utvecklas, trots sin känslighet, i
            de grunda vikarna utmed kusten. Huvudorsaken till att matfiskarna
            torsk, bleka, vitling, kolja, gråsej, kummel och rödspotta så
            gott som försvunnit från kusthaven måste därför, enligt de marina
            experterna, ha med utfiskningen att göra. Det visar också att
            t.ex. skrubban, som inte är någon matfisk, klarar sig lika bra
            som för trettio år sedan. De menar också att det främst är det
            storskaliga yrkesfisket utanför trålningsgränsen, som är orsak.
            Där är inte bara fiskeflottorna från de nordiska länderna utan
            också stora trålare från andra EU-länder som ”dammsuger” havet
            och bärgar större fångster än de borde (enligt havsforskningsrådet
            ICES). Nya tekniska hjälpmedel gör det lätt att hitta och snabbt
            få upp fisken i fartygen.
          </p>
          <pb facs="riksdagen-motions-pdf/data/200102/mot_200102_MJ_0467/mot_200102_MJ_0467-0003.pdf"/>
          <p>
            Torsken försvinner
          </p>
          <p>
            Torsken anses vara utrotad i halva sitt utbredningsområde. Provtrålningar
            visar att mängden torsk minskat i sådan omfattning att fortlevnaden
            nu kan anses direkt hotad. Upp till 60 26 av beståndet dödas i
            yrkesfisket varje år. Torsken har blivit bifångst i foderfisket,
            och där försvinner miljoner och åter miljoner av småtorsk. Dessutom
            suger foderfisket in tobis och spigg, vars yngel är viktig föda
            för torsken. När torsken och de andra rov- och matfiskarna kraftigt
            decimeras blir det istället större överlevnadsmöjligheter för
            deras egen mat av små havskräftor, krabbor och räkor.
          </p>
          <p>
            Foderfisket har tagit över
          </p>
          <p>
            Bara för ett decennium sedan var 70 26 av den totala fångsten
            matfisk. Idag är istället 80 26 av fångsten foderfisk, som i sin
            tur blir till fiskmjöl och används som djurfoder, bl.a. till fiskodlingar.
            Det är en stor olycka att konsumtionsfisk på det här sättet omvandlas
            till djurfoder. Foderfisket måste begränsas kraftigt om vi i framtiden
            alls skall ha någon matfisk kvar utöver t.ex. makrill, som hittills
            tycks klara sig.
          </p>
          <p>
            Större satsning på marin forskning behövs
          </p>
          <p>
            För att få mer kunskap om situationen vad gäller förgiftningen
            och överfiskandet och få en bättre beredskap och möjligheter att
            restaurera våra kusthav, måste satsningen på den marina forskningen
            stärkas ytterligare. Det handlar om att följa upp långa serier
            av undersökningar, men också att med nya metoder kontinuerligt
            ta färsk ”temperatur” på tillståndet i det marina ekosystemet.
            Vi behöver underlagen för nödvändiga internationella överenskommelser
            vad gäller utsläpp, fiskekvoter m.m. Det tidigare västerhavsprojektet
            bör nu följas upp av ett samnordiskt/internationellt nytt havsprojekt
            som kan ge den nödvändiga helhetskunskapen om våra kusthavs tillstånd.
          </p>
          <p>
            Marina reservat och fortsatt kustfiske
          </p>
          <p>
            Vad som alltmer ter sig som självklart är ett fortsatt inrättande
            av marina reservat. Det har hittills gått alldeles för långsamt
            för att säkra de viktiga ”barnkamrarna”. Vi menar att dessa marina
            reservat och speciellt skyddade uppväxtplatser mycket väl går
            att kombinera med det lokala beståndsbevarande kustfisket. Det
            vore t.o.m. fördelaktigt att i det här
          </p>
          <p>
            2000/01:c999
          </p>
          <p>
            12
          </p>
          <pb facs="riksdagen-motions-pdf/data/200102/mot_200102_MJ_0467/mot_200102_MJ_0467-0004.pdf"/>
          <p>
            2001/02:MJ467
          </p>
          <p>
            13
          </p>
          <p>
            sammanhanget inrätta lokalt områdesansvar för reservaten. Den
            lokala befolkningen och främst då yrkesfiskarna har en lång tradition
            av kunskaper om de olika arternas beteende och överlevnadsvillkor.
          </p>
          <p>
            Skagerrak och Kattegatt måste fredas från borrningar
          </p>
          <p>
            En annan viktig fråga för våra kusthavs överlevnad som rekreationsområde
            och ”skafferi” är att de aldrig får utsättas för effekterna av
            borrningar efter olja och gas. Det har sedan 1994 varit aktuellt
            från och till med provborrningar i de två kusthaven. Norska och
            dansk-amerikanska intressenter har planerat exploatering, men
            har hittills inte tillåtits provborra eller starta någon verksamhet.
            Skulle detta ske — och man finner gas och/eller olja, vilket är
            troligt — så är det sedan i stort sett omöjligt att hindra en
            exploatering med allt vad en sådan skulle innebära av utsläpp
            och kemikaliespridning. Chansen att bottnarna ödeläggs och det
            redan hårt pressade ekosystemet kollapsar är då stor. Med tanke
            på att Skagerrak och Kattegatt utgör själva mynningen till Östersjön
            kommer i så fall detta innanhav också att drabbas. För att hindra
            en sådan utveckling, har Miljöpartiet under flera år hävdat att
            dessa hav måste fredas mot varje form av borrning efter olja och
            gas. En sådan överenskommelse bör snarast initieras med berörda
            grannländer.
          </p>
          <p>
            Stockholm den 4 oktober 2001
          </p>
          <p>
            Per Lager (mp) Kia Andreasson (mp) Gudrun Lindvall (mp) Ewa Larsson
            (mp) Marianne Samuelsson (mp)
          </p>
        </div>
      </div>
    </body>
  </text>
</TEI>
