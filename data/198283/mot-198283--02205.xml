<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02205">
  <teiHeader>
    <fileDesc>
      <titleStmt>
        <title>Förslag till lag om ändring i lagen (1980:865) mot skatteflykt, m. m. (prop. 1982/83:84)</title>
        <author>Ulf Adelsohn m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till lag om ändring i lagen (1980:865) mot skatteflykt, m. m. (prop. 1982/83:84)</title>
          <idno type="rdwebb">G6022205</idno>
          <rs type="number">2205</rs>
          <ref type="dokument_url_text">http://data.riksdagen.se/dokument/G6022205/text</ref>
          <ref type="dokument_url_html">http://data.riksdagen.se/dokument/G6022205</ref>
          <ref type="dokumentstatus_url_xml">http://data.riksdagen.se/dokumentstatus/G6022205</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Pe1ftVDt68xexZMLUFEKsL</idno>
            <name>ULF ADELSOHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>LARS TOBISSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>H. BERTIL LIDGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>CARL BILDT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>ROLF DAHLBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D5TeAdm7pfzLiD8fs4GEje" type="signed"/>
        <correspContext corresp="i-D5TeAdm7pfzLiD8fs4GEje">
          <note type="signatory" corresp="i-Pe1ftVDt68xexZMLUFEKsL"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="r-0"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-9DETYuf2xa4o1AQ7HpbNMT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2205/mot_198283__2205-001.pdf"/>
      <fw xml:id="i-HxD3akWnC4SJVSYMovuWRm">
        Motion 1982/83: 2205
      </fw>
      <div xml:id="i-76mpGWde83waZin6Qd9G1J" type="motHeader">
        <div xml:id="i-3TiHHzWcDVTNojZ9zXWssw" type="motTitle"/>
        <div xml:id="i-BeVwCBN9zrVknfmJCZae2p" type="motSubmissionInfo"/>
      </div>
      <div xml:id="i-KGQ6q2y3b9MVRwioHBaLoe" type="motBody">
        <div xml:id="i-RZQ3YzY1ZqiXTyxPm1Cdsz">
          <p xml:id="i-WM8xYEjmdyZpje2eDb7EYF">
            Ulf Adelsohn m. fl. Förslag till lag om ändring i lagen (1980:
            865) mot skatteflykt, m. m. (prop. 1982/83: 84)
          </p>
          <p xml:id="i-Ko1xaLcXqnjRSf2F1ozbjm">
            Motionens huvudsakliga innehåll
          </p>
          <p xml:id="i-9vYyP9wWW1qNyjPkC9wpZ2">
            Regeringens förslag till ändringar i lagen mot skatteflykt innebär
            en kraftig utvidgning och förändring av lagens tillämpningsområde.
            Förslaget får långtgående principiella och sakliga konsekvenser.
            Det är i praktiken fråga om att en ny generalklausul i skatterätten
            ersätter den gamla. Moderata samlingspartiet avvisar samtliga
            ändringsförslag. Godtas rege- ringens förslag kommer lagen att
            sakna varje form av precisering. Att sådan lagstiftning står i
            strid med regeringsformens bestämmelser om att normgivningsmakten
            är förbehållen riksdagen och att den offentliga mak- ten skall
            utövas under lagarna torde vara i det närmaste oomtvistligt. Lagförslaget
            står i strid med de grundläggande krav på rättssäkerhet och förutsebarhet
            för den enskilde som ett rättssamhälle måste tillgodose. De principiella
            invändningar som moderata samlingspartiet reste redan när den
            gällande generalklausulen bereddes i regeringskansliet har nu
            vuxit i styrka. Ändringsförslagen är sig tillräckliga för att
            ompröva generalklau- sulinstitutet på den offentliga rättens område.
          </p>
          <p xml:id="i-TeQZassvrFJJzrv1PBrbih">
            Ändring i lagen mot skatteflykt
          </p>
          <p xml:id="i-3rcMbYrFtQTXU4umoRux1E">
            1. Bakgrund
          </p>
          <p xml:id="i-EJR7USi65Rtr6KJCi1dg8x">
            Den första borgerliga trepartiregeringen övertog från den socialdemo-
            kratiska regeringen frågan om införandet av en s.k. allmän skatteflykts-
            klausul. Ett förslag om generalklausul hade utarbetats av en särskild
            ar- betsgrupp på uppdrag av företagsskatteberedningen och lagts
            fram i betän- kandet Allmän skatteflyktsklausul SOU 1975: 77.
            Frågan diskuterades inom den nya regeringen hösten 1977. Därvid
            un- derströks att det fortsatta beredningsarbetet särskilt skulle
            inriktas på att belysa hur rättssäkerheten skulle kunna tillgodoses
            i en eventuell lagstift- ning mot skatteflykt. Dessa överväganden
            ledde till att regeringen inte ansåg att något förslag kunde föreläggas
            riksdagen utan ytterligare remiss- behandling. I denna skulle
            rättssäkerhetsaspekterna på en sådan lagstift- ning särskilt belysas.
            Dåvarande budgetdepartementet utarbetade en de- partementspromemoria
            som sändes ut på sedvanlig remiss. 1979 beslöt folkpartiregeringen
            att till lagrådet överlämna ett förslag till lag mot skatteflykt
            för granskning. Frågan aktualiserades därefter i de 1 Riksdagen
            1982183.3 saml. Nr 2205-2208
          </p>
          <p xml:id="i-25otEqEVsx5LZAgxc1RG9D">
            Mot. 1982/83 2205—2208
          </p>
          <pb facs="riksdagen-motions-pdf/data/198283/mot_198283__2205/mot_198283__2205-002.pdf"/>
          <fw xml:id="i-89YVc52bVc8qPQuufyEaor">
            Mot. 1982/83: 2205 Sa
          </fw>
          <p xml:id="i-XZFUhKdoMzp8i3iKu9poNv">
            regeringsförhandlingar som fördes efter den borgerliga valsegern
            1979. I de ingående diskussioner som fördes mellan de tre partierna
            förklarade mode- rata samlingspartiet att tidigare invändningar
            med hänsyn till kraven på rättssäkerhet kvarstod. Med mycket stor
            tvekan godtog moderata sam- lingspartiet regeringsförklaringens
            formulering: ” Förslag till lag med all- män skatteflyktsklausul
            kommer att framläggas, förutsatt att lagrådets prövning ej ger
            anledning till annat.” Frågans fortsatta behandling gjordes alltså
            avhängig av lagrådets yttrande. Lagrådet var inte enigt. Två av
            ledamöterna godtog i allt väsentligt lagrådsremissens förslag.
            De båda andra hävdade däremot att en annan lagteknisk lösning
            borde väljas än den som förordats i remissen. Lagrådet tillstyrkte
            dock lagstiftning i ämnet. I enlighet med regeringsförklaringen
            förde trepartiregeringen efter ytter- ligare överväganden förslaget
            vidare till riksdagen. Proposition förelades riksdagen den 2 oktober
            1980. I stort sett på dagen fyra år efter det att den första trepartiregeringen
            övertagit frågan från den socialdemokratiska re- geringen ställde
            sig den borgerliga regeringen med stor tvekan bakom ett förslag
            om generalklausul i skatterätten. Den noggranna och tidskrävande
            prövningen av rättssäkerhetsaspek- terna berodde främst på de
            principiella invändningar som moderata sam- lingspartiet anförde
            mot lagstiftning av detta slag. Även om de direkta effekterna
            av en generalklausul inte bör underskattas, var det framför allt
            det principiella ställningstagandet som förslaget inrymde som
            orsakade vårt motstånd. Förslaget riskerade att bereda vägen för
            en utveckling av den offentliga maktutövningen mot minskad rättssäkerhet
            och minskad förutsebarhet för den enskilde. I och med den socialdemokratiska
            rege- ringens förslag till utvidgning av generalklausulen har
            våra invändningar vuxit i styrka. Vi godtog trots de principiella
            invändningarna förslaget om en allmän skatteflyktsklausul därför
            att lagen endast skulle vara tillämplig på en serie av transaktioner
            som kunde sägas klart strida mot lagens grunder och som tillsammantagna
            syftade till skatteförmåner. Lagen skulle utvärderas efter fem
            år med särskild hänsyn tagen till rättssäkerhetsfrågorna. I anledning
            av väckt motion om skärpning av skatteflyktsklausulen anförde
            de moderata ledamöterna i skatteutskottet (1982/83: 5): ” Den
            skat- teflyktsklausul som infördes genom riksdagsbeslut hösten
            1980 är tidsbe- gränsad och gäller i fråga om rättshandlingar
            som företas under åren 1981— 1985. Den skall mot slutet av perioden
            utvärderas från rättssäkerhetssyn- punkt. Det är viktigt att lagstiftningen
            i detta avseende verkligen blir föremål för en omfattande utvärdering
            och att någon förändring i skärpande syfte inte vidtas under lagstiftningens
            nuvarande giltighetstid.”
          </p>
          <pb facs="riksdagen-motions-pdf/data/198283/mot_198283__2205/mot_198283__2205-003.pdf"/>
          <fw xml:id="i-U6SpmRXXUdJ5poCdkZfiS8">
            Mot. 1982/83: 2205 3
          </fw>
          <p xml:id="i-9zJGhy5LS6ThjspfwTGchy">
            2. Principiell syn på generalklausul inom skatterätten
          </p>
          <p xml:id="i-TPfKG7s7R34Yes9feqzmG8">
            Redan i regeringsformens portalparagraf 1 kap. 1 $ stadga: ”
            All offentlig makt i Sverige utgår från folket.” och ”Den offentliga
            makten utövas under lagarna.” Detta är utgångspunkten för regeringsformens
            bestämmel- ser om normgivningsmakten — makten att genom lagstiftning
            reglera olika samhällsförhållanden. Riksdagens roll som ensam
            lagstiftare slogs fast i den nya författningen. Den ansågs vara
            en naturlig konsekvens av stadgandet: ” All offentlig makt i Sverige
            utgår från folket.” Den enskildes rätt kan bara bestämmas och
            inskränkas genom lag. Lag kan endast stiftas av folkets ombud
            i Sveriges riksdag. Att den offentliga makten skall utövas under
            lagarna innebär en garanti mot godtycke och att maktutövningens
            gränser är klart utstakade och dess innebörd till sina konsekvenser
            förutsebara. När den offentliga sektorn byggs ut förskjuts inflytandet
            från den enskil- de till stat och kommun. Under senare år har
            de ekonomiska problem som följer av snabbt växande offentliga
            utgifter och stigande skatter stått i centrum för diskussionen
            om den offentliga sektorns roll. Mindre upp- märksammade har de
            påfrestningar varit som rättsstaten utsätts för när den offentliga
            sektorns tillväxt föder allt fler och alltmer genomgripande regleringar
            av rättslig natur. Så länge den offentliga sektorn är begränsad
            kan rättsstatens principer i allmänhet upprätthållas utan svårare
            konflikter med det offentligas ambi- tioner att utöva sin makt
            effektivt. Men när den offentliga sektorn växer och den offentliga
            makten griper in allt djupare på varje enskilt område, uppstår
            konflikter mellan rättsstatens ideal och det allmännas strävan
            att reglera och styra. En vidgad offentlig maktutövning har visat
            sig svår att förena med kravet på klara och tydliga lagar. Å ena
            sidan har lagstiftningen blivit alltmer komplicerad och därmed
            svårtillgänglig för den enskilde. Det blir svårt för denne att
            leva efter dem och förutse deras tillämpning. Å andra sidan har
            det blivit allt svårare för lagstiftaren att förutse och reglera
            den mångfald konkreta konflikter som lagstiftningen avser att
            reglera. Denna motsättning har lett till att lagstiftningen allt
            oftare getts ramkaraktär och fått en mycket allmän utformning.
            Därmed blir det i allt högre grad endast formellt som lagstiftningsmakten
            utövas av riksdagen. I praktiken har domstolar och myndigheter
            getts möjlighet att laga efter läglighet i de enskilda fallen.
            Det kan med fog hävdas att demokratin gröps ur när riksdagen avhänder
            sig en väsentlig del av den effektiva normgivningsmakten. Ju mer
            lagarna förlorar i konkretion, ju mer reell makt som överförs
            till de tillämpande myndigheterna, desto mindre makt återstår
            åt det folk från vilket all offentlig makt utgår. Riskerna ökar
            också för att de enskilda medborgarna behandlas god- tyckligt
            av det allmänna. När lagarna i stället för att vara entydiga normer
          </p>
          <pb facs="riksdagen-motions-pdf/data/198283/mot_198283__2205/mot_198283__2205-004.pdf"/>
          <fw xml:id="i-F9XQ9WqWzDKRwYECmjWib2">
            Mot. 1982/83: 2205 4
          </fw>
          <p xml:id="i-24NMH7qyXzDujpSFnSy4qW">
            för rättstillämpningen förändras till delegation från riksdag
            till domstolar och myndigheter ökas utrymmet för skönsmässiga
            bedömningar i de en- skilda fallen. Generalklausuler, såsom den
            i lagen om skatteflykt, måste definitions- mässigt ha en mycket
            allmän karaktär. De innebär därutöver att andra regler i ett lagverk
            sätts ur kraft. När sådana generalklausuler trots detta använts
            i bl.a. civillagstiftningen och tillämpats i tvister mellan enskilda
            har det ankommit på domstolarna att vid sina avgöranden stödja
            sig på förarbeten, men också på allmänna rättsgrundsatser, sedvänja
            och praxis. Lagstiftningen har därigenom icke kommit att strida
            mot kraven på förut- sebarhet och allmängiltighet. Generalklausulen
            i skatterätten utgör det första exemplet på dylik lag- stiftning
            inom ett centralt offentligrättsligt område. Det är nu inte längre
            fråga om att oväldiga domstolar tillämpar en klausul som införts
            av en opartisk lagstiftare. Staten är i stället både part och
            lagstiftare och genom sin dömande makt den som tillämpar lagen.
            Argumenten mot generalklausuler i allmänhet får därför alldeles
            särskild tyngd när de är avsedda att tillämpas på förhållandet
            mellan statsmakten och den enskilde medborgaren. Utöver bristen
            på förutsebarhet och demo- kratisk förankring av rättstillämpningen
            öppnar generalklausuler som re- glerar den enskildes förhållande
            till staten vägar till rättsmissbruk. Frestel- sen för statsmakterna
            kan bli stor att i en rad olika sammanhang genom generalklausuler
            stärka statens makt på den enskildes bekostnad. Därige- nom skulle
            domstolar och myndigheter ges allt större möjligehter att utan
            att vara bundna av enskilda lagregler döma i konflikter mellan
            den enskilde och det allmänna. I den situationen hotas den demokratiska
            rättsordningen att gradvis urholkas.
          </p>
          <p xml:id="i-4qhHZ1GjDETTDchAg6kciE">
            3. Förslaget till utvidgad skatteflyktsklausul Gällande generalklausul
            har utformats efter en noggrann prövning med hänsyn till hur kravet
            på rättssäkerhet för den enskilde skall tillgodoses. Trots de
            begränsningar som gjordes av lagens tillämpning var vi starkt
            tveksamma till principgenombrottet och inför de gränsdragningsproblem
            som skulle följa. Vi ifrågasatte om staten över huvud taget skulle
            ges ett instrument som kunde sätta medborgarnas grundläggande
            rättigheter i fara. Regeringens förslag innebär att skatteflyktsklausulen
            utvidgas kraftigt. Den nuvarande lagens s.k. omvägsrekvisit i
            2$, punkt 1, preciserar grän- sen mot förfaranden som av rättssäkerhetsskäl
            ansetts böra lämnas utanför skatteflyktsklausulen. Regeringen
            föreslår att detta grundläggande rekvisit skall avskaffas. Och
            någon annan begränsning föreslås inte. Den föreslag- na klausulens
            avgränsning mot alltjämt tillåtna förfaranden framgår enbart av
            punkterna 2 och 3. Denna förändring innebär att generalklausulen
            kommer att sakna allt eget materiellt innehåll.
          </p>
          <pb facs="riksdagen-motions-pdf/data/198283/mot_198283__2205/mot_198283__2205-005.pdf"/>
          <fw xml:id="i-Mt4Lq7sqfFP1VkWqjX7Wyj">
            Mot. 1982/83: 2205 5
          </fw>
          <p xml:id="i-AgLs47oEXpJqATkhhHSVKd">
            Regeringensformens bestämmelser om normgivningsmakten och den
            offentliga maktutövningen ger inget entydigt svar på frågan om
            hur preci- serad lagstiftningen måste vara för att den skall anses
            stå i överensstäm- melse med grundlagen. Regeringens förslag till
            utvidgning av skatte- flyktsklausulen saknar dock varje form av
            precisering. Att sådan lagstift- ning står i strid med regeringsformen
            torde vara närmast oomtvistligt. Generalklausulen i skatterätten
            skiljer sig från andra generalklausuler så till vida att den ger
            företräde åt motivuttalanden när lagtext och motiv kolliderar.
            Den innehåller i sig ingen norm som strider mot andra bestäm-
            melser utan är snarast att betrakta som en lagtolkningsregel som
            säger att motivuttalanden i vissa fall skall tillmätas större
            vikt än lagtexten. Detta tvivelaktiga förhållande finns visserligen
            redan i den nu gällande lagen. Men det mildras av att lagen getts
            en klar avgränsning genom det s.k. omvägsrekvisitet. Avskaffas
            detta, ställs frågan i blixtbelysning om vilket som väger tyngst
            när lagen skall tillämpas — lagtexten eller motivut- talanden.
            Omvägsrekvisitets materiella innebörd ansluter dessutom till praxis
            att skentransaktioner kan ogiltigförklaras. Regeringsförslaget
            innebär i prakti- ken en delegation till de tillämpande organen
            att på oklara grunder sätta gällande skatterätt ur spel. Detta
            kan inte rimligen vara förenligt med Sveriges grundlag. Lagrådet
            är skyldigt att granska lagförslagens överens- stämmelse med författningen.
            Det är anmärkningsvärt att lagrådets yttran- de icke innehåller
            några överväganden på denna punkt. Regeringens förslag kan sägas
            vara ett underkännande av riksdagens förmåga att utöva den lagstiftningsmakt
            som enligt grundlagen tillkommer riksdagen. Genom generalklausulen
            sätts lagar ur kraft som stiftats av riksdagen själv. De ersätts
            av en allmänt hållen bestämmelse som i normens form innebär en
            omfattande delegation av maktutövning till domstolar och myndigheter.
            När regeringen förutskickar att generalklausulen i framtiden också
            skall kunna tillämpas av taxeringsnämnderna framstår konflikten
            mellan detta slag av lagstiftning och den demokratiska rättsstatens
            krav som än mer uppenbara. Det kan då knappast ens vara teoretiskt
            möjligt att garantera rättssäkerheten och förutsebarheten i tillämpningen.
            Risken för godtycke kommer kraftigt att öka. Den nu gällande generalklausulen
            tillämpas inte om den skattskyldige kan visa att han skulle ha
            förfarit på samma sätt även om det inte hade medfört någon skatteförmån.
            Regeringen vill eliminera denna begränsning då den anses ge den
            skattskyldige betydande utrymme att arrangera olika transaktioner
            så att klausulen inte blir tillämplig. En annan begränsning som
            regeringen vill avskaffa avser de fall där det gått att visa att
            det vid sidan av skatteförmånen förelegat andra ej helt obetydliga
            skäl för förfa- randet.
          </p>
          <pb facs="riksdagen-motions-pdf/data/198283/mot_198283__2205/mot_198283__2205-006.pdf"/>
          <fw xml:id="i-CPxNswimfYxfSs9j43HAyq">
            Mot. 1982/83: 2205 6
          </fw>
          <p xml:id="i-2pm9U3xPruu2w17d3qx6An">
            Lagrådet anför i denna del att varje bedömning måste göras med
            stor varsamhet. Om skatteförmånen skall anses som det huvudsakliga
            skälet till förfarandet fordras enligt lagrådet att förfarandet
            annars helt eller i viktiga delar framstår som praktiskt taget
            meningslöst. Det är uppenbart att lagrådets bedömning inte går
            att förena med rege- ringens mycket extensiva tolkning av de förfaranden
            som den föreslagna klausulen är avsedd att träffa. Inte ens lågt
            ställda rättssäkerhetskrav kan tillgodoses om t. ex. sådana förfaranden
            skulle omfattas av skatteflyktsklausulen som skulle ha använts
            även om det inte hade medfört någon skatteförmån. I praktiken
            blir konsekvensen av den föreslagna utvidgningen att en fullt
            laglig handling kan anses som ogill i skattehänseende med hänvisning
            till generalklausulen. Motivuttalandena kan dessutom tolkas så
            att det icke ens behöver ha varit den enskildes avsikt att minska
            sin skatt. Den som säljer sitt småhus fullt lagligt och formen
            för försäljningen leder till lägre skatt än han valt en annan
            form kan i enlighet med generalklausulen åläggas att betala mer
            skatt även om han kan visa att försäljningsformen är oberoende
            av skatteförmånen. I propositionen föreslås — punkt 3 — att lagen
            skall omfatta de fall där övriga rekvisit är uppfyllda och förfarandet
            skulle strida mot lagstiftning- ens grunder. Nuvarande regel begränsar
            tillämpningen till de förfaranden som klart strider mot lagbestämmelsens
            grunder. Lagrådet förefaller inte ha uppmärksammat denna förändring.
            Härigenom utvidgas lagens tillämpningsområde ytterligare, och
            rättssä- kerheten försvagas i motsvarande mån. Statens positioner
            förstärks påtag- ligt på den enskildes bekostnad. Den enskildes
            möjligheter att förutse skattekonsekvenserna kommer, om förslaget
            godtas av riksdagen, att bestämmas av dennes kännedom om statsmakternas
            inställning i tre hänseenden. Först måste han eller hon, liksom
            i dag, känna till lagarna. Dessa finns utgivna i olika lagsamlingar
            och är om inte lättillgängliga så dock tillgäng- liga. Vidare
            måste den enskilde rätta sig efter lagstiftningens grunder. Det
            förutsätter kännedom om de olika förarbetena — propositioner och
            riks- dagsuttalanden. För det tredje måste den enskilde känna
            till statsmakter- nas avsikter och motiv. Dessa är av två slag
            i den nya lagen. Dels är det fråga om avsikter och motiv som är
            uttryckta i olika sammanhang. Dels förutsätts enskilda enligt
            förslaget handla i enlighet med vad statsmakterna ”underförstått
            accepterat”. Det är en helt orimlig ordning i ett rättssam- hälle.
            Innebörden av regeringens motivskrivning särskilt i vad gäller
            de under- förstådda accepten är att rättstillämpningen kommer
            att styras inte bara av medvetna överväganden utan även av allmänna
            värderingsförskjutningar. Propositionen ger inte heller någon
            klar vägledning om den praktiska tillämpningen. De konkreta förfarandena
            som regeringen vill förhindra
          </p>
          <pb facs="riksdagen-motions-pdf/data/198283/mot_198283__2205/mot_198283__2205-007.pdf"/>
          <fw xml:id="i-25ZWhA6gpnd2rcs6mjQBF1">
            Mot. 1982/83: 2205 7
          </fw>
          <p xml:id="i-YF3JzeQovkMqBSotzpGGUj">
            med den nya generalklausulen är redan reglerade i speciallag.
            Och några exempel på förfaranden som godtas i dag men som träffas
            av den föreslag- na skatteflyktsklausulen ges inte. Förutom de
            mycket starka principiella invändningar som måste riktas mot regeringens
            förslag kommer det att leda till ytterligare belastning på taxeringsarbetet
            i olika instanser. Efter den utvidgning som nu föreslås kan antalet
            tvister mellan skattemydigheterna och de enskilda skattebetalarna
            väntas öka kraftigt. Redan i dag leder ett överklagande av ett
            taxeringsbeslut i första instans oftast till långa väntetider
            innan beslut slutgiltigt kan fattas. Därigenom kan en skattskyldigs
            ekonomiska intressen väsentligt skadas. Dagens situ- ation kan
            förutses bli om möjligt ännu mer besvärlig för skattemyndighe-
            terna och den enskilde skattebetalaren om regeringens förslag
            bifalles. De ändringar av generalklausulen som regeringen föreslagit
            innebär en så stor utvidgning och förändring av lagens tillämpningsområde
            att det i praktiken blir en ny generalklausul som ersätter den
            gällande. Förslaget har icke remissbehandlats på det sätt som
            föreskrivs i 6 kap. RF. Detta har varit motiverat med tanke på
            förslagets långtgående principiella och sak- liga konsekvenser.
            Moderata samlingspartiet kan icke godta ändringsförslagen. Det
            måste med kraft slås fast att lagstiftningsteknik inte får missbrukas
            på det sätt som är innebörden i regeringens förslag. Ändringsförslagen
            är i sig tillräck- liga för att ompröva generalklausulsinstitutet
            som sådant i offentligrättsliga sammanhang.
          </p>
          <p xml:id="i-URDBq46Ly4g9nwpokzyP7r">
            4. Avvägningen mellan rättssäkerhet och effektivitet
          </p>
          <p xml:id="i-PxYBD6X1Lg5oFAuiSiNaJJ">
            Den som ensidigt ser till statens intresse av en effektiv skatteindrivning
            kan alltid finna motiv för långtgående inskränkningar i den enskildes
            inte- gritet och rättssäkerhet. En sådan syn är dock inte förenlig
            med de rätts- säkerhetskrav som måste gälla. Skattelagstiftningen
            måste framför statens krav på effektiv skatteindrivning beakta
            den enskildes rätt till integritet, lagtillämpningens förutsebarhet
            och att staten som lagstiftare, verkstäl- lande och dömande inte
            brukar denna makt till övermakt. Då det finns en motsättning mellan
            den enskildes krav på rättssäkerhet och en effektiv skatteindrivning
            måste det entydigt slås fast att rättssam- hällets grundläggande
            principer, som de anges i vår författning, utgör den ram inom
            vilken övrig lagstiftning skall rymmas. Förslaget till utvidgad
            skatteflyktsklausul skall ses i samband med övrig lagstiftning
            på detta område, t.ex. den s.k. angiverilagen. Utvecklingen tycks
            obönhörligen gå emot ett samhälle där den enskilde medborgarens
            intressen och krav på rättssäkerhet kommer i andra hand. Skatteflykt
            och skattefusk måste motarbetas genom att skattelagarna utformas
            så enkelt och genomtänkt som möjligt. Ett lägre skattetryck och
            en mindre progressiv inkomstskatt minskar risken för skatteflykt.
            Det är
          </p>
          <pb facs="riksdagen-motions-pdf/data/198283/mot_198283__2205/mot_198283__2205-008.pdf"/>
          <fw xml:id="i-B7iBrgRZ6pJGuCUePMzZyC">
            Mot. 1982/83: 2205 8
          </fw>
          <p xml:id="i-6db2S2A1x1sLknGhTrxg6m">
            också lättare att utforma en klar och enkel lagstiftning om skatterna
            är färre till antalet. Skattelagstiftningens syfte skall vara
            att med bibehållet rättsskydd för de hederliga medborgarna kunna
            göra sak mot de ohederliga. Den utveckling måste förhindras som
            leder till att allt som icke uttryckligen är tillåtet blir förbjudet
            eller som det t. o. m. kan bli, med hänvisning till generalklausu-
            len i skatterätten, att också det tillåtna förbjuds. Skattelagstiftningens
            ofullständighet är förvisso stötande för allmänhe- tens rättsmedvetande,
            bl. a. därför att den ger utrymme för orättvisor och för vad som
            uppfattas som godtycke. Men starka skäl talar för att general-
            klausulen, med de förändringar regeringen föreslagit, kommer att
            uppfat- tas som långt mer stötande genom det godtycke som då kan
            komma att prägla rättstillämpningen på ett för den enskilde ytterst
            centralt område.
          </p>
          <p xml:id="i-8q5MpC4ysZwAsF4YRnmqE4">
            Hemställan
          </p>
          <p xml:id="i-JwCdJwLEBkAvT8Vy4MM8BL">
            Med hänvisning till ovanstående hemställs att riksdagen avslår
            regeringens proposition 1982/83: 84 såvitt avser ändring i lagen
            mot skatteflykt.
          </p>
          <p xml:id="i-AcsXA932dgH2jXETQHE63v" type="date">
            Stockholm den 1 februari 1983
          </p>
          <div xml:id="i-Ez68uQgTkD5NaBqYwqmmxi" type="signatureBlock">
            <list xml:id="i-D35E7XJDuKLKLKWKxwVtkR">
              <item xml:id="i-9jTUHEKJ2k7FACTrpRjEmv" who="i-Pe1ftVDt68xexZMLUFEKsL" type="signature">
                ULF ADELSOHN (m)
              </item>
            </list>
          </div>
          <p xml:id="i-WG43Lqd6WXspBFWkEzMNSZ">
            LARS TOBISSON (m) H. BERTIL LIDGARD (m) INGEGERD TROEDSSON (m)
            INGRID SUNDBERG (m) CARL BILDT (m) ANDERS BJÖRCK (m) NILS CARLSHAMRE
            (m) ROLF DAHLBERG (m) PER PETERSSON (m) STAFFAN BURENSTAM LINDER
            (m)
          </p>
          <p xml:id="i-Fr6zB9hjcNZ8ADhh6sHywM">
            L. ARNE ANDERSSON (m) i Ljung
          </p>
        </div>
      </div>
    </body>
  </text>
</TEI>
