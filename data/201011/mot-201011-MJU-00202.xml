<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00202">
  <teiHeader>
    <fileDesc>
      <titleStmt>
        <title>Mål för minskat matavfall</title>
        <author corresp="i-7YbH6oTUwG4Qn94QEVE6as">av Gunvor G Ericson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mål för minskat matavfall</title>
          <idno type="rdwebb">GY02MJ202</idno>
          <rs type="number">MJ202</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ202/text</ref>
          <ref type="dokument_url_html">http://data.riksdagen.se/dokument/GY02MJ202</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ202</ref>
          <ref type="doc">http://data.riksdagen.se/fil/A2A0FA10-F72B-485D-98C6-E3F28422248A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E3KYhWcniQxcs8CApAXc6C" type="signed"/>
        <correspContext corresp="i-E3KYhWcniQxcs8CApAXc6C">
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-HGuv3vQrfzA8dQx7LvTM4X" type="numbering">
          <date when="2010-10-26"/>
        </correspAction>
        <correspAction xml:id="i-CheDpFh673u9jcEvoSA9fg" type="submission">
          <date when="2010-10-20"/>
        </correspAction>
        <correspAction xml:id="i-XMEvZcK4PihsxS8e7oLVQi" type="transfer">
          <date when="2010-10-20"/>
        </correspAction>
        <correspAction xml:id="i-BFAk4v9gnF9gEYqpMdqbVq" type="assigned"/>
        <correspContext corresp="i-BFAk4v9gnF9gEYqpMdqbVq">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5V4GqeHCJkBeZdCcVunbWF">
            Förslag till riksdagsbeslut
          </head>
          <p xml:id="i-S4HU6ooGZudcq6PSX5rwXg">
            Riksdagen tillkännager för regeringen som sin mening vad som
            anförs i motionen om att Sverige bör anta ett hållbarhetsmål i
            syfte att minska det onödiga matavfallet med 20 % på fem år.
          </p>
        </div>
        <div type="motContent">
          <head xml:id="i-F4eASmcxxK7TLLPBQFCTC" type="h1">
            Motivering
          </head>
          <p xml:id="i-NTYYpXEfnGEMBe1PnpPK1N">
            Att det slängs mycket mat i hela livsmedelskedjan är en viktig
            fråga när det gäller matens miljöpåverkan.
          </p>
          <p xml:id="i-EHfi3PYApfghPbzy3PBt2D">
            Det är ofrånkomligt att en del mat slängs i skolan, på sjukhus
            och inom äldreomsorgen. Men mycket av den mat som vi producerar
            går till spillo i onödan. Undersökningar visar att 2040 procent
            av maten i industriländerna går till spillo eller slängs. I Sveriges
            skolor slängs 10 00030 000 ton skolmat per år för mellan 200 och
            600 miljoner kronor per år, enligt rapporten Minskat svinn av
            livsmedel i skolkök från Naturvårdsverket.
          </p>
          <p xml:id="i-4YCtJLSwzJFJoYj2nwW19B">
            Svinn av livsmedel som uppstår hos skolkök utgörs enligt Naturvårdsverket
            av följande:
          </p>
          <list style="ul">
            <item xml:id="i-UpwSps37ezvvD9dfdqzjJr">
              Dåliga och kasserade råvaror.
            </item>
            <item xml:id="i-3rF6wo8hozsL94myvcdnDd">
              Tillagnings- och beredningsavfall från köket.
            </item>
            <item xml:id="i-Bc9QAt479w2gAhJbqyKhNd">
              Tallriksavskrap.
            </item>
            <item xml:id="i-VYKA1BG6j5JzmPkD8hsr6N">
              Matavfall från servering av mat (kantinavfall).
            </item>
            <item xml:id="i-T3m9eZpKfc8k6W2TV1SFLP">
              Matavfall från mat som inte har varit ute i serveringen.
            </item>
            <item xml:id="i-8fMtaLPhFG1hPzYwU2AiXM">
              Överbliven mat.
            </item>
            <item xml:id="i-VD61oFEychmWQQzvr5UJry">
              Flytande avfall.
            </item>
          </list>
          <p xml:id="i-LqJ2eQXbcKcKTvGx7xgA7S">
            Tillagad mat som inte har varit ute i serveringen, men som blir
            över och inte kan tas till vara är ett stort problem i vissa kommuner.
            Det gäller framförallt de kommuner med mottagnings- eller serveringskök
            som beställer mat från ett centralkök och där maten levereras
            i ett varmhållningssystem. Ofta beställs det för mycket mat, för
            säkerhets skull. Mottagningsköken saknar ofta nedkylningsmöjligheter
            och då måste överbliven mat kasseras. Maten har ofta även varmhållits
            för länge från tillverkningen och kan då inte sparas av den anledningen.
            Därmed vågar man påstå att det slängs mer mat vid mottagningskök
            än i kök där personalen själv lagat maten på plats.
          </p>
          <p xml:id="i-Y4FCBUCCD7yN4qzW2rLahY">
            Mat som lagas på plats minskar både energiåtgången och transporterna.
            Rester som inte går åt kan användas, exempelvis gröt i brödbakning,
            ben blir buljong och grönsaksrester i grytor. Med minskade kostnader
            för att ta hand om slängd mat och genom att säsongsanpassa råvarorna
            blir det billigare med lokala tillagningskök än att ta emot centralt
            lagad mat. Därför behövs en strategi för att minska svinnet i
            de kommunala köken och för att bättre kunna tillvarata matresterna.
          </p>
          <p xml:id="i-X6TL2gWL7ga8AFXdCsdip">
            Kort sagt; den mat som slängs ger upphov till stor miljöpåverkan
            utan att i andra änden ge någon som helst nytta.
          </p>
          <p xml:id="i-EL4wetLi3bPrCPCdcukBg8">
            Matavfall har bäring på livsmedelsförsörjningen i världen och
            inbegriper frågor kring hushållsekonomi, ny teknik, förpackningsmaterial,
            forskning och utveckling, energiförsörjning och beteendevetenskap.
          </p>
          <p xml:id="i-XhLdTFW4wyrtpYVQ1SyNiU">
            I en interpellation våren 2010 från undertecknad svarade Eskil
            Erlandsson inte på frågan om han avser att agera för ett nytt
            hållbarhetsmål i syfte att minska det onödiga matavfallet med
            20 procent på fem år.
          </p>
          <p xml:id="i-BDXobzRDrgV45uqwM76qUJ">
            Däremot hänvisade ministern till Konferensen om klimatsmart mat
            (Climate Smart Food), som arrangerades under det svenska ordförandeskapet
            i EU. Ett resultat av konferensen är att en plattform för forskning
            om svinnet av mat etablerades. Ett annat är att några medlemsstater
            har startat ett gemensamt samarbete kring hållbar livsmedelsproduktion
            och livsmedelskonsumtion, där Sverige deltar. Livsmedelsverket
            har erhållit extra resurser för att minska livsmedelskedjans miljöpåverkan.
            Just nu pågår ett projekt om livsmedelssvinn i hem och skola för
            att öka kunskaperna om bland annat orsakerna. Det är viktigt att
            få en väl dokumenterad bakgrunds- och problembeskrivning innan
            lämpliga insatser och åtgärder kan vidtas som minskar den negativa
            miljöbelastningen.
          </p>
          <p xml:id="i-HoQR9UYj1x6U1Sim6YCTYs">
            Det är naturligtvis viktigt att ha en bakgrund och att myndigheter
            jobbar för att minska svinnet men det motsätter inte att arbetet
            tydliggörs genom att det finns mål att jobba mot.
          </p>
          <p xml:id="i-8U4G8THjsu3WVstGobruL7">
            Konsumentföreningen Stockholm har också föreslagit att Sverige
            bör anta ett hållbarhetsmål i syfte att minska det onödiga matavfallet
            med 20 procent på fem år. Konsumentföreningen har skrivit till
            regeringen i frågan. I skrivelsen lyftes fram att det idag tas
            få initiativ i Sverige för att på allvar minska matavfallet längs
            livsmedelskedjan, i butiker, hushåll, storhushåll och offentlig
            sektor och att det därför krävs en uttalad målsättning för att
            tvinga myndigheter och övriga aktörer att utforma strategier och
            samordna resurser för arbetet. Det finns gott om erfarenheter
            från andra länder som har ambitiösa program för att minska det
            ätbara matavfallet, exempelvis är Storbritannien och Holland föredömen.
          </p>
          <head xml:id="i-QbuDhxqtd4gX5qa3eSUu26" type="h1">
            Svinn har klimatpåverkan
          </head>
          <p xml:id="i-PRYMm5AxT3MrX1nD4oamVB">
            Från miljösynpunkt betyder minskat svinn av livsmedel att energianvändning,
            råvaruförbrukning och utsläpp vid produktion och hantering av
            livsmedel minskar. Exempelvis skulle en halvering av mängden svinn
            av livsmedel från skolkök kunna motsvara en klimatpåverkan på
            i storleksordningen 10 00030 000 ton koldioxidekvivalenter per
            år.
          </p>
          <p xml:id="i-RPVZnzgxpmyei9rw12iYt4">
            Olika livsmedel har bidragit olika mycket till påverkan på miljön
            under framställningen. Exempelvis ger kött och fisk upphov till
            större påverkan på miljön än potatis och grönsaker. Det innebär
            att det är viktigare att det inte uppstår svinn av kött och fisk
            än av potatis. Det saknas uppgifter om vilka typer av livsmedel
            som det uppstår svinn av i skolköken och få skolor har genomfört
            någon form av mätning på svinnet.
          </p>
          <head xml:id="i-XZHGL85n2ewUBpGVWfRAzg" type="h1">
            Kostnader kan bli besparingar
          </head>
          <p xml:id="i-EUBvV76tLX6JSeBjn6c4Wq">
            En kommun som försöker få kontroll på svinnet i skolorna är Tyresö
            kommun. De har genomfört beräkningar av vad svinnet från tallriksavskrapet
            kostar och där har det visat sig att kostnaden för tallriksavskrapet
            i genomsnitt är 77 öre per elev och dag. Om uppgiften tillämpas
            på samtliga skolmatsportioner som tillagas i landet skulle detta
            kunna innebära att totala kostnaden för enbart tallriksavskrapet
            skulle uppgå till drygt 1,1 miljoner kr per dag i svenska skolor.
            Skolmat serveras ca 180 dagar om året och skulle då ge en årlig
            kostnad för enbart tallriksavskrap på mellan 100 och 300 miljoner
            kronor per år.
          </p>
          <p xml:id="i-9LgofmFRDa6AV1ZdQHrfvE">
            Naturvårdsverket tror att svinnet kan minska betydligt och att
            det finns potential för att minska svinnet med i snitt 50 procent,
            det vill säga mellan 5 000 och 10 000 ton mat. Godare mat ger
            mindre svinn, mer nyttig mat i magen till en lägre totalkostnad.
            Stora som små reagerar likadant, är maten inte god så slänger
            de maten.
          </p>
        </div>
        <div type="motSignatures">
          <list>
            <item xml:id="i-4usz9h948JUuXKUoSA7c2B" who="i-7YbH6oTUwG4Qn94QEVE6as">
              Gunvor G Ericson (MP)
            </item>
          </list>
        </div>
      </div>
    </body>
  </text>
</TEI>
