<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00339">
  <teiHeader>
    <fileDesc>
      <titleStmt>
        <title>Åtgärda vagabonderande strömmar</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärda vagabonderande strömmar</title>
          <idno type="rdwebb">H002N339</idno>
          <rs type="number">N339</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N339/text</ref>
          <ref type="dokument_url_html">http://data.riksdagen.se/dokument/H002N339</ref>
          <ref type="dokumentstatus_url_xml">http://data.riksdagen.se/dokumentstatus/H002N339</ref>
          <ref type="doc">http://data.riksdagen.se/fil/18BAEB87-9F1E-48E0-A67B-A1EB6E6290A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6Wa84rWcyB5spd3eyKR7Kw" type="signed"/>
        <correspContext corresp="i-6Wa84rWcyB5spd3eyKR7Kw">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Ph1oXpwyQ8Achwcegz2d5f" type="numbering">
          <date when="2012-10-05"/>
        </correspAction>
        <correspAction xml:id="i-PjxMFySVCJA8AuBu3Sq2LB" type="submission">
          <date when="2012-10-04"/>
        </correspAction>
        <correspAction xml:id="i-SkNnf6cNR6p287K1cT6erx" type="transfer">
          <date when="2012-10-04"/>
        </correspAction>
        <correspAction xml:id="i-rjpFVGr1XtcEUotbcV9KK" type="assigned"/>
        <correspContext corresp="i-rjpFVGr1XtcEUotbcV9KK">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8krEDArvRU21L9JqLiF3h4" type="motHeader"/>
      <div xml:id="i-8Zmqkf4FdWoGeza2RYjj18" type="motBody">
        <div xml:id="i-DWAWKo8pLid3LBfsWy5biC" type="motProposal" subtype="förslag">
          <head xml:id="i-4RvkstFuGL7CjyRB4odpFF">
            Förslag till riksdagsbeslut
          </head>
          <p xml:id="i-XSvuLSgn1qUfLh6ycij4rW">
            Riksdagen tillkännager för regeringen som sin mening vad som
            anförs i motionen om behovet av åtgärder som avskaffar problemet
            med vagabonderande strömmar.
          </p>
        </div>
        <div xml:id="i-NYttKds7bu6p4rELza7gZs" type="motContent">
          <head xml:id="i-C3NmLnMycYNDUasCiixoYR" type="h1">
            Bakgrund
          </head>
          <p xml:id="i-WrW1JwT5LDDJFKVvpuidBr">
            Begreppet vagabonderande strömmar används för att beskriva fenomenet
            att returströmmen i en krets kan ta andra vägar än de tänkta och
            skapa oönskade fenomen. Det kan handla om delar av eller hela
            returkretsen och är något som ofta förekommer i fjärrvärmesystem.
            Även i vattenledningar förekommer det att returströmmen hittar
            en väg tillbaka som är bättre än den ledning som är avsedd för
            returen. Det handlar alltså om elström som hittar sin väg i olika
            metallstrukturer i vår byggda miljö men kan även handla om återledning
            i mark.
          </p>
          <p xml:id="i-TeMQ3XbHvco9wK7TwHtSQC">
            När returledningen tar den avsedda vägen, i de kablar man lägger
            ut, motverkas det magnetfält som bildas i framledningen av det
            fält som bildas av returen. Elinstallationer som är konstruerade
            så att all återledning sker i därför avsedda kablar bildar därför
            väldigt små magnetfält i sin omgivning. Det är emellertid inte
            självklart att alla installationer utförs på ett sådant sätt idag.
          </p>
          <p xml:id="i-Ezpa8hmB831xYKQa6jJDGE">
            Pumpar och motorer, exempelvis för fläktar, är idag ofta inmonterade
            på ett sätt som gör att det minsta motståndet (resistansen) för
            returströmmen att återgå till den matande transformatorn går via
            fjärrvärmesystemet, vattenledningsnätet eller ventilationstrummorna.
          </p>
          <p xml:id="i-8QJHwACjHGTPuWRR8oofEL">
            När frammatning och återmatning tar olika vägar motverkar inte
            de magnetfält som alltid bildas där elström rusar fram varandra.
            Magnetfälten kan då bli mycket stora. Eftersom detta är oavsiktliga
            effekter mäts de vagabonderande strömmarna och de magnetfält de
            skapar inte särskilt ofta. Kunskapen är därför inte så stor kring
            fenomenet. En sak vet man dock med säkerhet. Korrosion i fjärrvärmenät
            och vattenledningar påverkas så att den ökar kraftigt när el leds
            i rören. Enbart detta borde vara en anledning till att inte tillåta
            vagabonderande strömmar. Ett annat skäl är att magnetfält som
            uppstår på grund av dåliga konstruktioner kan variera kraftigt
            och byta väg utan att vi vet om det och därför flytta runt fälten
            i olika system. Det bidrar till att kvaliteten på elen försämras
            och utgör även en hälsorisk. Magnetfält från vagabonderande strömmar
            kan vara så kraftiga att de allvarligt påverkar biologiskt material.
          </p>
          <head xml:id="i-FMhpm9jamykLaNeTWjKftd" type="h1">
            Förslag till åtgärd
          </head>
          <p xml:id="i-KivqE8DpyvGovtVS5XMBDr">
            Den viktigaste åtgärden är att den som ansvarar för infrastruktur
            för annat än eldistribution, som fjärrvärme, fjärrkyla, vatten,
            avlopp eller liknande, inte skall ha rätt att i samma system transportera
            el. Det är faktiskt det man gör idag. Riksdagen borde ta beslut
            om en lag som förbjuder det.
          </p>
          <p xml:id="i-4tgfJ1efNUj6rABFzTt5By">
            Eftersom det är svårt att ta total kontroll över hur elektronerna
            väljer att hitta hem kanske ett sådant förbud måste kläs i någon
            form av regelverk eller praktiska anvisningar för hur installationer
            skall utformas och var ansvarsgränserna bör ligga. Det är förmodligen
            inte rimligt att ett kommunalt vattenverk eller ett fjärrvärmeföretag
            skall ansvara för att installationer inne i en fastighet inte
            alstrar vagabonderande strömmar. Regelverket bör därför kanske
            utformas så att man förtydligar ett krav på elektrisk isolering
            av den infrastruktur som nätägaren ansluter till varje fastighet.
            Samt även regler för montering av pumpar, motorer och andra elinstallationer
            anläggningsägaren nyttjar för sin egen verksamhet.
          </p>
          <p xml:id="i-Y9HgzJFFUTL31JgCbrXRBf">
            Regler för hur installationer i varje byggnad ska utformas för
            att minimera vagabonderande strömmar bör hanteras som en separat
            fråga skild från den distribuerande infrastrukturen utanför husen.
            Regeringen bör naturligtvis även i den frågan återkomma till riksdagen
            med förslag på hur elsäkerhetsfrågorna kan hanteras för att minimera
            uppkomsten av vagabonderande strömmar även inne i affärsbyggnader,
            bostadshus, fabriker och andra lokaler.
          </p>
        </div>
        <div xml:id="i-Vad4yosT5Ew1z1ax9278En" type="signatureBlock">
          <list xml:id="i-SKM1vHhX8obyDi4qR8ACAQ">
            <item xml:id="i-jLt9zYE6UBjxV4fJVBNsC" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
