<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00020">
  <teiHeader>
    <fileDesc>
      <titleStmt>
        <title>med anledning av prop. 2007/08:110 En förnyad folkhälsopolitik</title>
        <author corresp="i-SZKUTdtCrCo58yNCQsH76">av Ylva Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:110 En förnyad folkhälsopolitik</title>
          <idno type="rdwebb">GV02So20</idno>
          <rs type="number">So20</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So20/text</ref>
          <ref type="dokument_url_html">http://data.riksdagen.se/dokument/GV02So20</ref>
          <ref type="dokumentstatus_url_xml">http://data.riksdagen.se/dokumentstatus/GV02So20</ref>
          <ref type="doc">http://data.riksdagen.se/fil/CD9EA064-3BDE-4BA3-BDC1-63671B31C9A1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RCnRXp9X9cJ4ZvRLTXSqVb" type="basedOn"/>
        <correspContext corresp="i-RCnRXp9X9cJ4ZvRLTXSqVb">
          <ref>Proposition 2007/08:110</ref>
        </correspContext>
        <correspAction xml:id="i-86Hn19zYgEvhpKfGDLbvyg" type="signed"/>
        <correspContext corresp="i-86Hn19zYgEvhpKfGDLbvyg">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
        </correspContext>
        <correspAction xml:id="i-3amheGxXfej2jXJFQp6cYZ" type="referral">
          <date when="2008-04-04"/>
        </correspAction>
        <correspAction xml:id="i-EpXSQUcG6CFsNhVCvz7GX1" type="dismissal">
          <date when="2008-04-03"/>
        </correspAction>
        <correspAction xml:id="i-V3Zxgcbg9f6CN7daRPBiTL" type="dismissal">
          <date when="2008-04-03"/>
        </correspAction>
        <correspAction xml:id="i-2HnCrJ3H9tXy3ieF1z3ppt" type="transfer">
          <date when="2008-04-02"/>
        </correspAction>
        <correspAction xml:id="i-4Dv7ZVXQKuuUCKrc7V9Qz6" type="submission">
          <date when="2008-04-02"/>
        </correspAction>
        <correspAction xml:id="i-Tp7HY23tEg3DeRVKNFQNqD" type="assigned"/>
        <correspContext corresp="i-Tp7HY23tEg3DeRVKNFQNqD">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FQ7KeQxq4gxzY4pbpfMHCG" type="motBody">
        <div xml:id="i-STeZuJ4iSQbtCJwaNDJV4R" type="motProposal" subtype="förslag">
          <head xml:id="i-NQf2PzHvYf5KQTi8Hhfi4d">
            Förslag till riksdagsbeslut
          </head>
          <list xml:id="i-HcGAgosb3QM25uXFFULgTj" style="ol">
            <item xml:id="i-AyNma2r5wA9spwrWMHrk9j">
              Riksdagen tillkännager för regeringen som sin mening vad som
              anförs i motionen om barns och ungas uppväxtvillkor.
            </item>
            <item xml:id="i-S2daeMi87ZiJmtjYN8uMMX">
              Riksdagen tillkännager för regeringen som sin mening vad som
              anförs i motionen om HBT-personers hälsa.
            </item>
            <item xml:id="i-2kvD9VHopJoTm6RmYSQ8TW">
              Riksdagen tillkännager för regeringen som sin mening vad som
              anförs i motionen om insatser när det gäller smittskydd.
            </item>
            <item xml:id="i-MqzhBA4ZtomQeSHhpzYcNS">
              Riksdagen tillkännager för regeringen som sin mening vad som
              anförs i motionen om intensifierat arbete mot tobak.
            </item>
            <item xml:id="i-D6aABHMrEJYnE8JnDbxfyA">
              Riksdagen tillkännager för regeringen som sin mening vad som
              anförs i motionen om insatser mot alkohol och narkotika.
            </item>
            <item xml:id="i-C6u9tmpBBdJwZiwqG5KgJz">
              Riksdagen tillkännager för regeringen som sin mening vad som
              anförs i motionen om åtgärder mot spelberoende.
            </item>
            <item xml:id="i-23fbPgGgY3wQY9XRN8fif3">
              Riksdagen tillkännager för regeringen som sin mening vad som
              anförs i motionen om arbetet mot våld mot kvinnor och barn.
            </item>
            <item xml:id="i-2SEVHjcHWFHypkbPooDanD">
              Riksdagen tillkännager för regeringen som sin mening vad som
              anförs i motionen om att främja fysisk aktivitet.
            </item>
          </list>
        </div>
        <div xml:id="i-JYUi29wnQstTzwkCBKRThf" type="motContent">
          <head xml:id="i-WW1CB4VzJJg981zXky6dpS" type="h1">
            Inledning
          </head>
          <p xml:id="i-BDMrqFc6nWCoNwDe6QgohX">
            Att skapa samhälleliga förutsättningar för en god hälsa på lika
            villkor för hela befolkningen är det övergripande målet för folkhälsopolitiken
            som riksdagen antog våren 2003 och som socialdemokraterna stöder.
            Ett verkligt effektivt folkhälsoarbete bygger på ett gemensamt
            ansvarstagande mellan individen och samhället. Regeringens folkhälsoproposition
            innebär i detta avseende ingen egentlig ny inriktning utan är
            i grunden en fortsättning på tidigare politik på folkhälsoområdet.
            Detta understryks av att de elva målområdena i propositionen är
            desamma som tidigare, även om några smärre språkliga justeringar
            gjorts. I propositionen föreslås inte heller någon förändring
            när det gäller rådande ansvarsfördelning på folkhälsoområdet.
          </p>
          <p xml:id="i-Pb5Fd5EqeRJujomthAay9N">
            Folkhälsoarbetet hamnar ofta i diskussioner om specifika detaljfrågor,
            men perspektivet måste vara bredare än så. Vi socialdemokrater
            anser att folkhälsoarbetet och kopplingen till att minska klyftorna
            i samhället måste tydlig­göras. Minskade sociala och ekonomiska
            klyftor är det mest verkningsfulla medlet för en bättre folkhälsa.
            Det betyder satsningar på arbete, bra utbildning för alla, integration
            och värnandet av den generella välfärden. Regeringens allmänna
            politik går i många stycken i motsatt riktning med försvagat ekonomiskt
            skyddsnät genom sänkt tak och ersättningsnivå i a-kassan och försämrade
            ekonomiska villkor i sjukförsäkringen. Det är förslag som direkt
            slår hårt mot utsatta grupper med små ekonomiska marginaler.
          </p>
          <p xml:id="i-UqmqeE2Zn6e4ctvFQSFvKh">
            Mäns och kvinnors hälsotillstånd och livschanser har ett tydligt
            socioekonomiskt mönster där rika, välutbildade människor och de
            som har yrken med hög status har ett markant försprång. Sverige
            är inget undantag. Intressant nog tycks det starka sambandet mellan
            BNP och livslängd avta eller helt försvinna när det gäller de
            rikare länderna. I stället är det mycket som tyder på att i länder
            av Sveriges typ är det just fördelningen av den ekonomiska tillväxten
            som är avgörande för att nå hälsovinster. Inom ramen för forskningsprojektet
            News har detta samband mellan klyftor i samhället och hälsotillstånd
            undersökts närmare. Mot denna bakgrund är det mycket allvarligt
            att den borgerliga regeringens ekonomiska politik på ett systematiskt
            sätt faktiskt ökar klyftorna i samhället genom enorma skattesänkningar
            för de allra rikaste samtidigt som sjuka och arbetslösa får ännu
            tuffare villkor.
          </p>
          <p xml:id="i-5KrprdcjdZ52dDE7N9rJ3q">
            Individens möjligheter att göra hälsofrämjande val ska stödjas
            av samhället. Om detta är nog alla partier överens. Men detta
            perspektiv räcker inte. Samhället måste också se över lagstiftning,
            struktur och organisation för att ett folkhälsoarbete ska bli
            effektivt. Information är en viktig del, och det är på detta område
            som tyngdpunkten i arbetet måste finnas. Men både regleringar
            och ekonomiska styrmedel behöver också övervägas i vissa fall.
            Det är ofta här som skillnaderna mellan partierna visar sig. Ett
            tydligt exempel är rökningen och beslutet 2004 om att förbjuda
            rökning i serveringsmiljöer, ett direkt arbetsmiljöproblem för
            tiotusentals anställda i restaurangnäringen och naturligtvis ett
            problem för många av restaurangbesökarna. När detta beslut togs
            2004 var frågan kontroversiell och det rådde oenighet i riksdagen.
            Nu är den genomförda lagstiftningen accepterad av de flesta och
            ses som en riktig och naturlig folkhälsoåtgärd.
          </p>
          <p xml:id="i-L4Mi6Ur7x8GTURRVQsApWy">
            Regeringens proposition är till stor del av deskriptiv karaktär.
            Det betonas att folkhälsa är allas ansvar, och det förs många
            resonemang om individens möjligheter. Men det kan konstateras
            att de konkreta förslagen på de stora politikområdena nästan helt
            saknas. I propositionen står att det ska satsas på föräldrastöd,
            men hur det ska gå till i praktiken är inte klarlagt. När man
            granskar de faktiska förslagen handlar det om ganska indirekta
            åtgärder. Det handlar om att kartlägga och analysera (föräldrastöd),
            genomföra nationell mätning (av ungas psykiska hälsa), upprätta
            en nationell databas (av längd och vikt), ge ett uppdrag till
            Socialstyrelsen att initiera ett projekt för att öka kunskapen
            i befolkningen om självmordsprevention samt betala ut stöd till
            organisationer och lokal verksamhet samt till tobaksområdet. Allt
            detta är bra och kan säkert vara av värde. Det som saknas är konkreta
            insatser för att åtgärda konkreta problem. Samhället måste ta
            ett större och mer konkret ansvar för folkhälsan. Vi vill därför
            se en bredare satsning som tar fasta på helheten (att folkhälsa
            är allas ansvar) men som utgår ifrån att det krävs konkreta förstärkningar,
            förändringar och initiativ inom olika verksamheter. Vi vill i
            detta sammanhang ta upp områdena barns och ungas uppväxtvillkor,
            smittskydd, tobak, alkohol och narkotika, spelberoende, våld mot
            kvinnor och barn samt fysisk aktivitet.
          </p>
          <head xml:id="i-JrKViK8vP4eKcuh99SbgkE" type="h1">
            Barns och ungas uppväxtvillkor
          </head>
          <p xml:id="i-LPWAq254wPr6MWnLp9hGw5">
            Vi socialdemokrater anser att det är av största vikt att en folkhälsoproposition
            innehåller och prioriterar åtgärder för att förbättra barns och
            ungas uppväxtvillkor. Regeringens huvudförslag på detta område
            i propositionen är att ett frivilligt föräldrastöd ska erbjudas
            alla föräldrar med barn upp till 18 års ålder. En särskild utredare
            ska ta fram ett förslag på nationell strategi för kvalitetshöjande
            kompetensuppbyggnad och utveckling av samhällets stöd och hjälp
            till föräldrar i deras föräldraskap. Vidare ska det anordnas en
            nationell konferens om en nationell strategi för föräldrastöd,
            och det ska avsättas resurser till en nationell undersökning om
            barns och ungdomars hälsa.
          </p>
          <p xml:id="i-F5qh1APmjv3XGK2QgpS6T6">
            Vi socialdemokrater tycker att det är bra att det utvecklas ett
            arbete för föräldrastöd, men sammantaget anser vi inte att de
            föreslagna åtgärderna räcker. Framför allt behövs det mer och
            fler konkreta åtgärder för att samhället ska kunna stödja och
            hjälpa barn och ungdomar som mår dåligt. Några sådana förslag
            finns inte i propositionen. Vi efterlyser ett engagemang för och
            en upprustning och förstärkning av skolhälsovården och den barn-
            och ungdomspsykiatriska verksamheten.
          </p>
          <p xml:id="i-vpsihTjDFosF5n518isA9">
            Många av de barn och ungdomar som signalerar psykisk ohälsa har
            också problem av social karaktär. Det handlar om små barn vars
            föräldrar sviktar i omsorgen om dem på grund av en egen psykisk
            sjukdom eller missbruk. Det kan också handla om större barn som
            visar upp egna riskbeteenden i form av allvarliga uppförande-
            och koncentrationsstörningar, aggressivitet, utagerande beteende,
            brister i den sociala utvecklingen, skolk, missbruk och kriminalitet.
            Det här är beteenden som ger dem problem i skolan och gör deras
            övriga liv svårhanterligt. En grov uppskattning är att vart tionde
            barn är i riskzonen för en negativ utveckling, och att 2 till
            5 % har mer allvarliga problem.
          </p>
          <p xml:id="i-MdALuRMyDk1DC7bLstN2Yx">
            För att samhället ska kunna hjälpa dessa barn krävs att det finns
            personal och resurser för att ingripa, stödja och hjälpa. Det
            behövs tidiga insatser och en väl fungerande elevhälsa. Elevhälsan
            i skolan bör omfatta skolsköterska, skolkurator, skolpsykolog,
            skolläkare och specialpedagoger. Skolhälsovården inrättades en
            gång för att väga och mäta barnen, för att hålla koll på undernäring,
            sneda ryggar och synfel. Nu när barns och ungdomars fysiska hälsa
            kraftigt har förbättrats är det i stället andra frågor som tar
            större plats inom dagens elevhälsa. Det handlar om ätstörningar,
            övervikt, depression, oro, sömnsvårigheter, ångest, missbruksproblem
            etc.
          </p>
          <p xml:id="i-Q49sUkmZvK9RND8j4tDRRn">
            Det finns stora skillnader i pojkars och flickors uppväxtvillkor.
            Pojkar och flickor möter delvis olika typer av svårigheter och
            utmaningar. Det finns t.ex. en mycket oroande ökning av psykisk
            ohälsa hos unga kvinnor som måste beaktas. Det måste finnas ett
            könsperspektiv när olika former av stöd och hjälp utformas.
          </p>
          <p xml:id="i-hRgiKJ5dKjfPLLV2XugPL">
            Samarbete och samordning krävs för att insatser för barn och
            ungdomar ska bli effektiva. Det finns goda erfarenheter från kommuner
            som börjat samverka med övriga samhällsinstanser som ger stöd
            åt barn och ungdomar. På flera ställen i landet har bildandet
            av en samlad ungdomshälsa (ett exempel är Blå Kamelen i Helsingborg)
            visat sig vara ett framgångsrikt sätt att organisera sig på. Genom
            att skapa gemensamma verksamheter kan samordningen och kvaliteten
            utvecklas. Förutom de nuvarande ungdomsmottagningarna kan en samlad
            ungdomshälsa innehålla primärvård, socialtjänst och barn- och
            ungdomspsykiatrisk kompetens.
          </p>
          <p xml:id="i-SzuLwZQaBm3EDLG5guzC4a">
            Förstärkningar till barn- och ungdomspsykiatrin (BUP) behövs
            och måste kombineras med bättre samverkan mellan BUP, elevhälsan
            och ungdomsmottagningarna. En enkät till verksamhetschefer i BUP
            visade för något år sedan att över hälften av mottagningarna måste
            ägna en stor del av sin tid åt s.k. första linjens vård, alltså
            sådant som egentligen skulle skötas av primärvården eller skolhälsovården.
            Detta skapar ett tryck på BUP-mottagningarna och bidrar till att
            huvuddelen av patienterna på många mottagningar aldrig får träffa
            en läkare. Även om huvudmännen prioriterar BUP och gör en målmedveten
            satsning kommer det att ta flera år att få stora förbättringar.
            Mot denna bakgrund är det allvarligt att regeringen inte kommer
            med några nya initiativ när det gäller psykiatrin. Den socialdemokratiska
            regeringen tillsatte en stor psykiatriutredning 2003 som fick
            uppdraget att brett se över organisation och resursbehov inom
            hela psykiatrin. Denna utredning blev klar för snart 1,5 år sedan,
            men fortfarande har regeringen inte lämnat några besked om, tillskjutit
            några resurser till eller aviserat någon samlad proposition om
            psykiatrin. Det är oacceptabelt.
          </p>
          <p xml:id="i-CykZX38i9HwzevydUtSzW5">
            En större psykiatrisatsning bör omfatta en långsiktig plan där
            psykiatrins mål, omfattning och åtagande i ett längre perspektiv
            slås fast. Verksamheten inom såväl den slutna som den öppna psykiatrin
            behöver förstärkas och utvecklas på många områden. Det behövs
            ett brett program för kompetensutveckling för personalen, fler
            vårdplatser, särskilda insatser för psykiskt sjuka/störda ungdomar
            i åldern 1825 år, bättre möjligheter till rehabilitering och sysselsättning,
            en prioritering av barn- och ungdomspsykiatrin och en särskild
            vårdgaranti för psykiska sjukdomar som tryggar sambandet mellan
            utredning och påbörjandet av behandling. En satsning måste vara
            långsiktig och starta omedelbart. Vi socialdemokrater har anvisat
            medel för en sådan satsning i vårt budgetalternativ.
          </p>
          <p xml:id="i-FP71FniywBbsHfJ3Lo1CUr">
            Vi socialdemokrater föreslår en nationell handlingsplan för psykiatrin.
          </p>
          <head xml:id="i-UrK5Eg3czMKpb1psUtukbk" type="h2">
            HBT-personers hälsa
          </head>
          <p xml:id="i-J6af8XJvevvRU4sbRaPEKo">
            En övervägande del av HBT-personer har en god hälsa. Det visar
            undersökningar som Folkhälsoinstitutet presenterade 2006. Det
            var dock en betydligt större andel med sämre hälsa bland HBT-personer
            än i den övriga befolkningen. Speciellt den psykiska hälsan var
            sämre. Skillnaderna i hälsa var också stora inom gruppen HBT-personer.
            Transpersoner hade nästan genomgående den sämsta hälsan, följt
            av bisexuella och homosexuella. Det var lika vanligt att rapportera
            ett bra hälsotillstånd bland homo- och bisexuella män som bland
            män i övriga befolkningen. Det fanns dock stora skillnader bland
            kvinnor. Bra hälsa var betydligt vanligare bland kvinnor i övriga
            befolkningen (72 %) än bland homo- och bisexuella kvinnor (60
            %). Framför allt rapporterade homo- och bisexuella kvinnor i åldern
            4564 år samt män i åldern 1629 år i större utsträckning dålig
            hälsa än övriga befolkningen. Bisexuella och transpersoner hade
            sämre allmänt hälsotillstånd än homosexuella personer.
          </p>
          <p xml:id="i-2Ae1FhdXXUvyudsNAnEE7c">
            Även andra studier har visat att ohälsan bland HBT-personer behöver
            uppmärksammas särskilt så att samhällets stöd kan förbättras.
          </p>
          <p xml:id="i-Ha6YMqh9np2KgQ9X3Du4m4">
            Mot denna bakgrund föreslår vi att regeringen tar ett särskilt
            initiativ för att säkerställa att kontinuerliga och systematiska
            uppföljningar och undersökningar görs av hälsoutvecklingen för
            HBT-personer, för att nå ytterligare kunskap så att samhället
            kan erbjuda och utveckla bättre stöd och hjälp för HBT-personer.
          </p>
          <head xml:id="i-QCwbtidhee6SrkcgZtuNJH" type="h1">
            Smittskydd
          </head>
          <p xml:id="i-Ga2xrWqQDtkKaX7XnsWPpV">
            År 2006 antog riksdagen på förslag av den socialdemokratiska
            regeringen, men i brett politiskt samförstånd, en nationell strategi
            mot hiv/aids. Målet var att halvera antalet nysmittade i vårt
            land på tio års sikt. Det är ett fullt realistiskt mål. Siffrorna
            från 2007 är alarmerande, och årssiffran 541 nysmittade är den
            högsta sedan 1986. Av dessa hade 178 smittats i Sverige, vilket
            kan jämföras med ett genomsnitt på 88 fall per år under den senaste
            femårsperioden. Ökningen av smitta i Sverige sker i alla grupper
            men främst i gruppen män som har sex med män. Dessvärre är dessa
            siffror inte heller särskilt överraskande. Andra sexuellt överförbara
            sjukdomar har ökat, vilket tyder på en förändring i riskbeteende,
            och detta syns nu också i statistiken över hiv/aids. Många som
            har arbetat just med män som har sex med män har vittnat om att
            det har en låg prioritet när det gäller att få resurser och möjligheter
            att arbeta riktat mot denna grupp. Informationsinsatser behöver
            förnyas. Information är en färskvara. Dessbättre behöver dagens
            generation inte vara med om att begrava nära vänner som dött i
            aids. Men det påverkar säkert också beteendet och gör det än mer
            angeläget att samhället går in med olika informationsinsatser.
            De stora informationsinsatser som gjordes under tidigare årtionden
            har ingen verkan nu, och många ungdomar var inte ens födda när
            dessa kampanjer genomfördes som mest intensivt. Utvecklingen har
            påtalats och varit känd för regeringen under en tid, och problematiken
            beskrivs i propositionen. Men uppenbarligen har inte detta lett
            till insikten att det behövs något större initiativ från regeringens
            sida.
          </p>
          <p xml:id="i-Kzi8RC9fQL7g6Mf7skB5ti">
            Budgeten för det preventiva arbetet mot hiv och andra smittsamma
            sjukdomar ska enligt propositionen ligga på dagens 145 miljoner
            kronor per år under resten av mandatperioden, och något större
            initiativ föreslås inte heller i propositionen. Det kommer inte
            att vara en hållbar strategi. Vi föreslår att regeringen tar initiativ
            till en nationell informationskampanj kring smittskydd och hivfrågan.
            En viktig del av detta bör vara att stödja de personer som i dag
            lever som hivpositiva i Sverige.
          </p>
          <head xml:id="i-SXLS8ZSorgz3NTVgM93vP6" type="h1">
            Tobak
          </head>
          <p xml:id="i-RD8L13daqf8ztYhXJK6f7Z">
            Att få människor att avstå tobak är en stor hälsovinst både för
            individen och för samhället. Arbetet med att begränsa tobaksbruket
            måste ske genom både information och lagstiftning. De restriktioner
            som har införts, senast förbudet mot rökning i serveringsmiljöer
            2005, har inte handlat om att förbjuda någon att röka utan att
            hindra rökaren att utsätta andra för röken på jobbet, i offentliga
            lokaler och i serveringsmiljöer. Lagstiftning och information
            har lett till ändrade värderingar i samhället där den rökfria
            miljön blivit en självklar norm och ses som ett naturligt hänsynstagande
            till andra. Arbetet med att minska rökningen måste fortsätta.
            Det är nu dags att gå vidare för en rökfri arbetstid. I många
            kommuner och stadsdelar inom den offentliga sektorn har detta
            redan börjat. En stor majoritet av de anställda tycker det är
            bra, andra känner sig förföljda och ser sin integritet kränkt.
            Få inser den fulla potentialen av införande av en rökfri arbetstid.
            Rökningens kostnader är stora för individ och samhälle. Sjukskrivning
            i rökrelaterad sjukdom kostar årligen 18 miljarder kronor och
            förtidspensionering och förtida död ytterligare 6 miljarder. För
            varje rökare har arbetsgivaren en genomsnittlig merkostnad på
            30 000 kr årligen (rökpauser, åtta fler sjukdagar i genomsnitt),
            vilket visar hur lönsamt det är för arbetsgivaren att investera
            i stöd för rökande anställda. Tre av fyra rökare vill sluta röka.
            De tre har stor nytta av en stödjande arbetsmiljö med en rökfri
            policy och avvänjningsstöd arbetsgivaren har här sin allra största
            möjlighet att främja de anställdas hälsa. Vi anser att det är
            viktigt med förebyggande arbete för att bekämpa tobaksbruket i
            Sverige. Det handlar bl.a. om informationssatsningar, och då riktade
            sådana. Framför allt är det viktigt i förebyggande syfte. När
            det gäller våra ungdomar krävs också skärpt lagstiftning angående
            ungdomars tillgång till tobak.
          </p>
          <p xml:id="i-JFzwQxkpBsMq5D4qRJGDVH">
            För att komma åt tobaksbruket bland ungdomar anser vi att det
            är viktigt att minska tillgängligheten till tobak. Åldersgränsen
            för köp av tobak är i dag 18 år, men denna gräns upprätthålls
            inte alltid av tobaksförsäljarna. Om en person säljer tobak till
            en minderårig kan personen dömas till olaglig cigarettförsäljning.
            Vi anser att det behövs ytterligare skärpningar för att incitamenten
            att sälja till minderåriga ska minimeras.
          </p>
          <p xml:id="i-BvmBBDfAj8aVtRhm2pxCgv">
            Vi föreslår att tobakslagen ändras så att det krävs tillståndsplikt
            för försäljning av tobak. Det innebär att en handlare som säljer
            tobak till minderårig kan få sitt tillstånd indraget.
          </p>
          <head xml:id="i-D7K2d7gjXQXwVSFmXWsxem" type="h1">
            Alkohol och narkotika
          </head>
          <p xml:id="i-Xcb5VCxU54kLGysJf9kak5">
            För att bryta 1990-talets ökning av narkotikamissbruk och alkoholkonsumtion
            antogs på regeringens förslag en alkoholhandlingsplan 2001 och
            en narkotikahandlingsplan 2002. Det förebyggande arbetet förstärktes,
            såväl lokalt som centralt. Informationskampanjer drogs i gång;
            kommuner och landsting tog fram egna handlingsplaner, och ett
            stort antal lokala drogförebyggare anställdes för att samordna
            det förebyggande arbetet.
          </p>
          <p xml:id="i-Drd824uwMh4qg7iSdrAmbf">
            Det centrala arbetet kom att ledas av Alkoholkommittén respektive
            Mobilisering mot narkotika (som leddes av en särskild narkotikasamordnare)
            allt med utgångspunkten att det behövs en stark nationell resurs
            för att driva det alkohol- och narkotikaförebyggande arbetet i
            en tid av ökad tillgänglighet för ungdomar av både alkohol och
            narkotika.
          </p>
          <p xml:id="i-7MvJevs9ta2iEshmBwsGpN">
            Det visade sig också att det förstärkta förebyggande arbetet
            gav resultat. Under 2000-talet avstannade ökningen av alkoholkonsumtionen
            bland ungdomar, och vi kunde till och med se en minskning i en
            del avseenden. När det gäller narkotika har vi sett en stadigt
            minskande kurva när det gäller andelen ungdomar som uppger att
            de provat narkotika sedan år 2001.
          </p>
          <p xml:id="i-Cwbvt7tvNUYb4aPzVfu34X">
            Den borgerliga regeringen har från 2008 lagt ned Alkoholkommittén
            och Mobilisering mot narkotika. Vi tycker att det är ett mycket
            olyckligt beslut. Specialiseringen har varit bra och lett till
            ökad kraft i det förebyggande arbetet. När uppgifterna sköts helt
            internt eller överförs till andra myndigheter är risken stor att
            arbetet blir otydligare och tappar i fokus, tempo och samordning.
          </p>
          <p xml:id="i-NHzBvWKH8EJD5zrS7Fythb">
            Det förebyggande arbetet ska stödjas av en tydlig narkotikalagstiftning
            och en restriktiv alkoholpolitik. Vidare måste arbetet mot dopning
            fortsätta. Dopning är inte bara idrottsrelaterat utan är kanske
            ett långt större problem utanför idrotten. De preparat som i första
            hand används är anabola androgena steroider. Dopningsjourens verksamhet
            spelar en viktig roll. När det gäller en restriktiv alkoholpolitik
            är det bl.a. viktigt att detaljhandelsmonopolet försvaras, att
            en effektiv ålderskontroll sker vid försäljning och servering
            av alkohol, att alkohollangning beivras, att svensk alkoholskatt
            betalas vid näthandel och att Sverige fortsätter att arbeta för
            minimiskatter på alkohol inom EU samt minskade införselkvoter
            på alkohol. Vidare bör möjligheterna att införa varningstexter
            på alkoholförpackningar prövas. En annan fråga som måste lösas
            är folkölsförsäljningen i butiker. Efterlevnaden av åldersgränsen
            är bristfällig på många håll, vilket innebär att öl säljs till
            minderåriga.
          </p>
          <p xml:id="i-XF4pYKfW65rcj5kWFC6zi2">
            Vi föreslår att folkölsförsäljning ska vara tillståndspliktig
            så att tillståndet kan dras in om regelverket inte följs.
          </p>
          <head xml:id="i-TbjSmS14RYMjmyyH2mv8UW" type="h1">
            Spelberoende
          </head>
          <p xml:id="i-16KEvzmWcBFwai7pnYitSK">
            Spel har lockat människor genom alla tider, även om spelformerna
            och dess utbud har förändrats. I dag är spel en mycket omfattande
            verksamhet som bara i Sverige omsätter runt 36 miljarder kronor
            per år. För många människor är spel ett roligt och hanterbart
            nöje, men för många människor har spelet också en baksida. Den
            består av skuld och lögn inför familj, vänner och närstående samt
            i slutändan ekonomiska problem. Man räknar med att ca 1,4 % av
            svenska folket har problem med spel, och 0,5 % har så stora problem
            att de räknas som spelberoende. För många människor kan ett spelberoende
            leda till allvarliga konsekvenser. Spelberoende kan på många sätt
            likna alkoholism och narkotikaberoende. Den som är spelberoende
            tänker ständigt på spel, blir rastlös eller irriterad när han
            eller hon försöker begränsa sitt spelande. Ofta leder spelberoende
            till ett liv av stora lögner för att dölja vidden av sitt spelande.
            Vi socialdemokrater är för en statligt reglerad spelmarknad. Oreglerade
            Internetspel bör motverkas.
          </p>
          <p xml:id="i-E9bZuNJqH4QLztvp5ohWAr">
            Kunskapen om orsakerna till spelmissbruket och hur missbruket
            ska behandlas är begränsade. Det behövs mer forskning och mer
            stöd för rådgivning och behandling kring spelmissbruk och spelmissbrukare.
            Det är nödvändigt att fortsätta och vidareutveckla de satsningar
            som den förra regeringen gjorde. Både kommuner och landsting behöver
            skaffa sig bättre strategier för att stödja spelmissbrukare och
            deras anhöriga. Det är rimligt att satsa ytterligare på rådgivning,
            hjälp och stöd till dem som drabbats av spelandets negativa effekter.
            Det är också rimligt att politiken på olika sätt försöker begränsa
            tillgängligheten till spel, inte minst för minderåriga. Vinståterbetalningen
            bör fortsatt vara låg, antalet aktörer på spelmarknaden vara begränsat
            och tillsyn och regelverk stärkas. Spelreklamen för de legala
            aktörerna bör ses över och stramas upp. Reklamförbudet för icke-legala
            aktörer ska efterföljas.
          </p>
          <p xml:id="i-Y7La6Z8BiQRpCTwmaGT8fA">
            Som tidigare beskrivits har spelmissbruk likheter med andra missbruksproblem.
            Socialstyrelsens nya riktlinjer om missbruks- och beroendevård
            omfattar enbart alkohol och narkotika. Ansvaret för övriga beroenden,
            som spel, sex och mat, ligger hos Folkhälsoinstitutet. Att ansvaret
            är delat trots den snarlika problematiken gör det svårare för
            den spelberoende, som inte faller under socialtjänstlagen, att
            få hjälp till den vård som behövs för att bryta sitt spelmissbruk.
            Synen på spelmissbruk behöver också vidgas. Vid sidan om spelmissbruket,
            som i dag oftast kopplas till det kommersiella spelandet, finns
            det risk att överdrivet spelande av dataspel kan ha liknande negativa
            konsekvenser. När det gäller barn och ungdomar behöver såväl förskola,
            skola, skolbarnsomsorg (fritids) som föräldrar ta ett större ansvar.
          </p>
          <p xml:id="i-4yW4yv19QKWnZQNnJMdh9U">
            Totalt sett anser vi att frågan om spelmissbruk måste ges en
            högre politisk legitimitet. Vi föreslår att frågan om spelmissbruk
            ska skrivas in i socialtjänstlagen. För att socialtjänstens långtgående
            ansvar när det gäller missbrukare ska utsträckas till att gälla
            spelmissbruk krävs en uttrycklig lagändring.
          </p>
          <head xml:id="i-3P1QMdLzvTb1JokvHhSaEn" type="h1">
            Våld mot kvinnor och barn
          </head>
          <p xml:id="i-EuDM4Zfy8qAok99Xe8qxwA">
            Mäns våld mot kvinnor är ett av de allvarligaste folkhälsoproblemen
            i det svenska samhället. Frågan nämns bara helt kort i regeringens
            proposition. Vi tycker att frågan behöver lyftas fram och prioriteras
            tydligare. Mäns våld mot kvinnor är ett jämställdhetsproblem där
            den traditionella könsmaktsordningen med mäns överordning och
            kvinnors underordning fortfarande har betydelse. Den socialdemokratiska
            regeringen vidtog en rad åtgärder för att motverka mäns våld mot
            kvinnor och barn. Vi reformerade sexualbrottslagen och skapade
            nya lagar mot sexköp, kvinnofridskränkning och människohandel.
            Vi utvidgade besöksförbudet och ökade skyddet för barn som bevittnar
            våld i hemmet. Barnahus inrättades. Vi utvecklade myndigheternas
            samarbete och satsade på fortbildning inom rättsväsendet och socialtjänsten.
            Kvinno- och brottsofferjourerna har fått bättre möjligheter att
            verka. Ändå finns det mycket mer att göra för att nå målet att
            mäns våld mot kvinnor och barn ska upphöra. Vi tycker att regeringens
            nyligen framlagda handlingsplan på området är för defensiv nya
            initiativ och konkreta åtgärder saknas till stor del.
          </p>
          <p xml:id="i-4xaSB1jYmNtv6Gj5gZ1UCz">
            Fortfarande är barn osynliga när det handlar om våld inom familjen.
            Barn som utsatts för brott har rätt till ett professionellt bemötande
            och tjänar på att myndigheterna samarbetar. Därför inrättades
            de första barnahusen i Sverige, efter isländsk modell. Barnahusen
            samlar i en barnvänlig miljö utredande myndigheter under samma
            tak, polis, åklagare, socialtjänst, läkare och psykologer.
          </p>
          <p xml:id="i-7kxXA284dTt91mqE7iUojm">
            Vi föreslår att det ska finnas minst ett barnahus i varje län.
          </p>
          <p xml:id="i-RDSCLtwWuoHu4byaGALeb4">
            Socialdemokraternas politik på området redovisas i sin helhet
            i motion 2007/08:Ju9 av Thomas Bodström m.fl. (s) Handlingsplan
            för att bekämpa mäns våld mot kvinnor, hedersrelaterat våld och
            förtryck samt våld i samkönade relationer.
          </p>
          <head xml:id="i-8B4GftHSW1rskWXy4LM9U6" type="h1">
            Fysisk aktivitet
          </head>
          <p xml:id="i-RBwd6hvuYpCdipQwL658Vo">
            För lite fysisk aktivitet är ett av de stora problemen i det
            moderna samhället och grunden till många välfärdssjukdomar. Framför
            allt är det den vardagliga fysiska aktiviteten som minskat i stora
            befolkningsgrupper. Ökad motion har inte kunnat kompensera det
            faktum att många rör på sig för lite i vardagslivet.
          </p>
          <p xml:id="i-J73BY7gqgQDP7qajev4NgB">
            Samhället kan och bör arbeta för att stimulera och möjliggöra
            en ökad fysisk aktivitet i befolkningen. Detta arbete måste bedrivas
            brett och långsiktigt. Det handlar om att sjukvården stimulerar
            till ökad fysisk aktivitet t.ex. genom motiverande hälsosamtal
            eller rekommendationer om motion (motion på recept). Hälso- och
            sjukvårdens kompetens kan också ställas till förfogande för de
            skolor som vill ha hjälp med en systematisk genomgång av skolmat,
            skolhälsovård, motion eller rörelse på schemat och uppmuntrande
            till aktiv lek. Idrottsrörelsen är en viktig aktör och utgör en
            extremt värdefull infrastruktur för fysisk aktivitet i varenda
            kommun i hela Sverige. Bidragsgivningen till idrotten ska respektera
            att idrottsrörelsen är och ska vara en självständig folkrörelse.
            Däremot kan uppföljningen av bidragsgivningen förbättras.
          </p>
          <p xml:id="i-D7ydiwgGFwkMSsrkwByhnP">
            Ökad fysisk aktivitet gäller alla åldrar och måste ske utifrån
            egna förutsättningar. Fysisk aktivitet för äldre pekades ut som
            ett viktigt område i den nationella äldreutvecklingsplanen som
            antogs 2006. Aktivitetsprogram som är anpassade till äldres behov
            är ett viktigt sätt att stimulera till fysisk aktivitet. En förutsättning
            för att fler ska röra på sig tillräckligt i vardagen är att samhällets
            fysiska planering sker utifrån detta perspektiv. Ett grundläggande
            område är möjligheterna till säker gång- och cykeltrafik, men
            staten och kommunerna har också ett övergripande ansvar för den
            fysiska planeringen och måste planera utifrån människors behov
            av fysisk aktivitet, naturområden och rekreation.
          </p>
          <p xml:id="i-WCYaGETbvxoAuYH3zXJa5K">
            Regeringen tar i folkhälsopropositionen upp några av de ovan
            redovisade frågorna. Bland annat ska en utvärdering göras av fysisk
            aktivitet på recept. En manual ska utarbetas kring fysisk aktivitet
            och samhällsplanering, och ett dialogforum ska diskutera vad olika
            aktörer kan göra. Vi tycker det är bra men lite tunt och vagt.
            Vi föreslår att regeringen tar initiativ till en dialog med samtliga
            aktörer som ska leda fram till en nationell strategi för att främja
            ökad fysisk aktivitet i hela befolkningen.
          </p>
        </div>
        <div xml:id="i-XA3GHQEiuNauVj8c8fEvs2" type="signatureBlock">
          <list xml:id="i-3gv5vTzixJRYNxjimS3iv2">
            <item xml:id="i-Ls3w5eWkJ6JcQ5JrYuB17V" who="i-SZKUTdtCrCo58yNCQsH76" type="signature">
              Ylva Johansson (s)
            </item>
            <item xml:id="i-YG2NF7xaDzpvJVCJgJ3X8W" who="i-MMa2PA7yJ45qkfsEkcFqYb" type="signature">
              Christer Engelhardt (s)
            </item>
            <item xml:id="i-XSSTYq3otCAvCpexQKCZcP" who="i-TZHBPDEfPriGgMd5y7LfJG" type="signature">
              Lars U Granberg (s)
            </item>
            <item xml:id="i-SyZXbht3cRR6ZFsqw3SaTe" who="i-6Tm6CkqvW55XWkdqUgBH82" type="signature">
              Marina Pettersson (s)
            </item>
            <item xml:id="i-EL6MbbXwpFtz8ieFZWDuDq" who="i-2Bind9dyirGQ1UMwS9XjsT" type="signature">
              Lennart Axelsson (s)
            </item>
            <item xml:id="i-TnH2TGLr1FrLp5Xm787Sc3" who="i-H4Edsjz4cmdv9sJHCLVnfS" type="signature">
              Catharina Bråkenhielm (s)
            </item>
            <item xml:id="i-4UjvwhLhH9T9T8NmV76SwX" who="i-LzTEdVdf1xwBggoSshMrHP" type="signature">
              Per Svedberg (s)
            </item>
            <item xml:id="i-Xvcz4neDm37GgocJVmvgiR" who="i-YHze8naQ3VfThjRidPfYK7" type="signature">
              Ann Arleklo (s)
            </item>
          </list>
        </div>
      </div>
    </body>
  </text>
</TEI>
