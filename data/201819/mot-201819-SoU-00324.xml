<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-00324">
  <teiHeader>
    <fileDesc>
      <titleStmt>
        <title>Informationsplikten för hivpositiva</title>
        <author corresp="i-X9jqcGenibr5tWEbnZgddm">av Annika Hirvonen Falk (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:324 av Annika Hirvonen Falk (MP)</title>
          <idno type="rdwebb">H602324</idno>
          <rs type="number">324</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H602324/text</ref>
          <ref type="dokument_url_html">http://data.riksdagen.se/dokument/H602324</ref>
          <ref type="dokumentstatus_url_xml">http://data.riksdagen.se/dokumentstatus/H602324</ref>
          <ref type="docx">http://data.riksdagen.se/fil/4A58A1AA-D67E-416D-A3B7-266CF8891C0B</ref>
          <ref type="pdf">http://data.riksdagen.se/fil/54C50A9C-8720-438D-A3EF-03BE3D291AB8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DhjWLizmxHTT6RmerGvzT9" type="signed"/>
        <correspContext corresp="i-DhjWLizmxHTT6RmerGvzT9">
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-LSr3mqE66gK7GDZ46zErs3" type="submitted">
          <date when="2018-11-13"/>
          <time when="14:55:15"/>
        </correspAction>
        <correspAction xml:id="i-GzG2qbyCmdAQrvLKZ8sj8h" type="reviewed">
          <date when="2018-11-13"/>
          <time when="16:02:11"/>
        </correspAction>
        <correspAction xml:id="i-2Ta1hzYn39iJ43nygk9eR9" type="referred">
          <date when="2018-12-05"/>
        </correspAction>
        <correspAction xml:id="i-JDFQJX54y6jKBLkNsnYuFh" type="assigned">
          <date when="2019-05-07"/>
          <time when="16:11:09"/>
        </correspAction>
        <correspContext corresp="i-JDFQJX54y6jKBLkNsnYuFh">
          <ref type="assignedTo">Socialutskottet</ref>
        </correspContext>
        <correspAction xml:id="i-HYDyPe3ckyPHKUQbGWUsTP" type="behandlas_i"/>
        <correspContext corresp="i-HYDyPe3ckyPHKUQbGWUsTP">
          <ref type="uppgift">2018/19:SoU11</ref>
          <ref type="ref_dok_id">H601SoU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU11</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KnZ98qKgAsNXHFXLLSJMiN" type="motHeader">
        <div xml:id="i-R2a746mHmWDubbCPjYWk6m" type="motTitle">
          Motion till riksdagen 2018/19:324 av Annika Hirvonen Falk (MP)
          Informationsplikten för hivpositiva
        </div>
      </div>
      <div xml:id="i-YBSPXwVnUAJ3cGeC3WGGpL" type="motBody">
        <div xml:id="i-X8v4AAwwAbhVDTza5CpGyR" type="motProposal" subtype="förslag">
          <head xml:id="i-U6QAjqVXqnnCbnakRHX5zF">
            Förslag till riksdagsbeslut
          </head>
          <list xml:id="i-27zNEoaxiMeWT72WXMcHFB">
            <item xml:id="i-8Kw8f43V5NKaXK1Qo6v8e3" sortKey="Yrkande 1">
              Riksdagen ställer sig bakom det som anförs i motionen om att
              i smittskyddslagen avskaffa den kontraproduktiva informationsplikten
              för hivpositiva och tillkännager detta för regeringen.
            </item>
          </list>
        </div>
        <div xml:id="i-DxThzENefweR5ACUPf4AMd" type="motContent">
          <head xml:id="i-Lv4cPWwgEMiWEjEREz1Mq7" type="h1">
            Motivering
          </head>
          <p xml:id="i-9NWkUXrmeFX2Edp9BYeTUz">
            Sedan 1985 gäller att hivpositiva har en straffsanktionerad plikt
            att upplysa en eventuell sexuell partner om sin medicinska status.
            Redan 2013 utfärdade Folkhälsomyndigheten (då Smittskyddsinstitutet)
            ett kunskapsunderlag där det konstaterades att risken för överföring
            av hiv är minimal vid samlag där kondom används, om den hivinfekterade
            parten har en välfungerande antiviral behandling. Även då kondom
            inte används är smittorisken mycket låg. Efter detta gäller att
            endast efter beslut från behandlande läkare kan den som lever
            med välbehandlad, så kallad smittfri hiv, befrias från informationsplikten.
          </p>
          <p xml:id="i-AEWLEgDuGxgcUCbfLmji7b">
            Informationsplikten är problematisk på flera vis. Den ger den
            hivpositiva partnern hela ansvaret i en potentiellt smittspridande
            situation, medan det rimliga är att alla människor, hivnegativa
            som hivpositiva, har ansvar för sin egen hälsa. Regeln bidrar
            till en försämring av det hivpreventiva arbetet genom att göra
            att människor vaggas in i en falsk trygghet om att om inget sägs
            finns ingen smittorisk och därmed inget eget ansvar för att använda
            kondom. Detta trots att forskning visar att de flesta som smittar
            andra inte själva vet om att de bär på viruset. Det är även väldigt
            svårt att leva upp till lagen och den medför rent praktiskt att
            många hivpositiva är rädda för att bli anmälda av sina före detta
            partners.
          </p>
          <p xml:id="i-CU1h1EtZBeVpLGD4TGfby9">
            FN:s organ för hiv-/aidsfrågor Unaids har riktat skarp kritik
            mot Sverige och andra länder som tillämpar straffrättsliga åtgärder
            mot dem som överför eller utsätter andra för risken att få hiv.
            Det finns ingen forskning som stöder att en bred tillämpning av
            strafflagstiftning förhindrar hivöverföring, utan snarare riskerar
            detta att undergräva de mänskliga rättigheterna. Unaids har uppmanat
            länder att begränsa kriminaliseringen till fall av avsiktlig överföring,
            det vill säga till när en person känner till sin hivpositiva status
            och utför handlingar i avsikt att överföra hiv och faktiskt gör
            detta.
          </p>
          <p xml:id="i-CXSeeRbtdZ3m5deXgZ5LBT">
            Internationellt existerar det en bred samsyn om att det aldrig
            bör förekomma tvång i arbetet när det gäller hiv. Det är främst
            framgångsrik hivprevention samt väl utbyggda möjligheter till
            testning som är framgångsrikt för att minska antalet hivöverföringar.
            Testning, vård och behandling måste ske på frivillig väg istället
            för genom tvång och repressalier. Dagens lagstiftning kan få en
            motsatt effekt där en del väljer att inte testa sig då de vet
            vilka långtgående konsekvenser ett positivt provsvar kan få.
          </p>
          <p xml:id="i-8u93x5sG4epUvWhQBVFQXK">
            Smittskyddslagens informationsplikt för hivpositiva är alltså
            relativt verkningslös ur medicinsk synvinkel och dålig som ideologisk
            markering. Den bör därför avskaffas. Istället bör fokus läggas
            på att minska stigmatiseringen genom information om att en väl
            fungerande behandling gör infektionen i princip smittfri, och
            genom att informationsplikten avskaffas helt.
          </p>
        </div>
        <div xml:id="i-CrWFXJ7VTqsWFA2pLxarL6" type="motSignatures">
          <list xml:id="i-TBKB1Um7QQ8vTUWLPuAu68">
            <item xml:id="i-UwHbxz77qhxrcs2x2XzN8P" who="i-X9jqcGenibr5tWEbnZgddm">
              Annika Hirvonen Falk (MP)
            </item>
          </list>
        </div>
      </div>
    </body>
  </text>
</TEI>
