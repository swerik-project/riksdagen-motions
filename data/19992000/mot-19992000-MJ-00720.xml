<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0720/mot_199900_MJ_0720-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ720 pnr: mp523
          </p>
          <p>
            Motion till riksdagen
          </p>
          <p>
            1999/2000:MJ720 av Gudrun Lindvall m.fl. (mp)
          </p>
          <p>
            Marina reservat
          </p>
          <p>
            Inledning
          </p>
          <p>
            Under senare år har ett antal naturreservat avsatts i rent marin
            miljö, s.k. marina reservat, som syftar till att skydda livet
            under havsytan, den biologiska mångfalden vi inte ser, men som
            är viktig att bevara och som behöver skydd på många håll. Till
            de områden som fredats på detta sätt hör Gullmarsfjorden och Stigfjorden
            i Bohuslän, samt vattnen kring Gotska Sandön och Holmöarna i Västerbotten.
            Men fortfarande finns många områden som borde ha ett skydd, men
            som inte fått det. Dit hör området runt Koster på Västkusten och
            området runt Landsort i Östersjön bland andra. Planen Marina reservat
            i Sverige har inte realiserats.
          </p>
          <p>
            Konflikter
          </p>
          <p>
            Arbetet med inrättandet av marina reservat har pågått länge,
            men har hittills inte lett till tillräckliga bevarandeinsatser.
            Det finns konflikter. Hoten mot inte bara miljöförstöring med
            gifter som anrikas och sjukdomar som M74. På vissa områden utgör
            även fisket ett hot. Det finns biotoper som grunda kustområden
            med exempelvis mjukbottnar, ålgräsängar och musselbankar, barnkammare
            för många arter, som förstörs av vissa fiskeredskap som trål.
            I många fall handlar ett skydd snarare om att reglera fiskemetod
            än att för- bjuda fiske. Annat beståndsbevarande fiske som sker
            utifrån de biologiska förutsättningarna kan mycket väl enligt
            vår mening bedrivas inom marina reservat. Från Miljöpartiet de
            grönas sida menar vi att denna typ av konflikter kan och måste
            lösas samtidigt som dessa unika och nödvändiga biotoper skyddas.
          </p>
          <p>
            Budgeten 2000
          </p>
          <p>
            I årets budgetproposition finns en text om havsmiljön (sid 11
            i utgiftsområde 20). Här sägs att behovet av skydd är stort och
            att arbete pågår. Det är bra. Från Miljöpartiets sida har vi i
            flera partimotioner påpekat detta behov. Arbetet måste nu fördjupas,
            konkretiseras och påskyndas.
          </p>
          <p>
            31
          </p>
          <pb facs="riksdagen-motions-pdf/data/199900/mot_199900_MJ_0720/mot_199900_MJ_0720-0002.pdf"/>
          <p>
            32
          </p>
          <p>
            Hemställan
          </p>
          <p>
            Med hänvisning till det ovan anförda hemställs att riksdagen
            som sin mening ger regeringen till känna vad i motionen anförts
            om marina reservat. Stockholm den 30 september 1999 Gudrun Lindvall
            (mp) Mikael Johansson (mp) Ingegerd Saarinen (mp) Helena Hillar
            Rosenqvist (mp) Per Lager (mp)
          </p>
          <p>
            Marianne Samuelsson (mp) Thomas Julin (mp)
          </p>
          <p>
            Gunnar Goude (mp) Kia Andreasson (mp)
          </p>
          <p>
            Elanders Gotab, Stockholm 1999
          </p>
          <p>
            Mot. 1999/2000 MJ720
          </p>
          <p>
            32
          </p>
        </div>
      </div>
    </body>
  </text>
</TEI>
