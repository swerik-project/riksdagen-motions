<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-00026">
  <teiHeader>
    <fileDesc>
      <titleStmt>
        <title>med anledning av skr. 2017/18:278 Nationell planering för transportinfrastrukturen 2018–2029</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M, C, KD, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:26 av Jessica Rosencrantz m.fl. (M, C, KD, L)</title>
          <idno type="rdwebb">H60226</idno>
          <rs type="number">26</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H60226/text</ref>
          <ref type="dokument_url_html">http://data.riksdagen.se/dokument/H60226</ref>
          <ref type="dokumentstatus_url_xml">http://data.riksdagen.se/dokumentstatus/H60226</ref>
          <ref type="docx">http://data.riksdagen.se/fil/53153045-3AE5-48EC-A691-F43E0C620E6F</ref>
          <ref type="pdf">http://data.riksdagen.se/fil/66473B73-6C03-464F-B971-816930818940</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Kc3AcmXkcmGKhXRxHt6DUP</idno>
            <name>Edward Riedl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QmnxJJDq8STgQq3kheKCuA" type="basedOn"/>
        <correspContext corresp="i-QmnxJJDq8STgQq3kheKCuA">
          <ref>Skrivelse 2017/18:278</ref>
        </correspContext>
        <correspAction xml:id="i-Uxzh7pwzLfAYgoRmvf79Nm" type="signed"/>
        <correspContext corresp="i-Uxzh7pwzLfAYgoRmvf79Nm">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-Kc3AcmXkcmGKhXRxHt6DUP"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-5QUSwQFaazTZF6GHyxaAkw"/>
          <note type="signatory" corresp="i-GXidniMLQ9UWnXEsb1Vcu2"/>
        </correspContext>
        <correspAction xml:id="i-VgNssPT3xKR7XhpErsrdjW" type="submitted">
          <date when="2018-10-01"/>
          <time when="17:38:15"/>
        </correspAction>
        <correspAction xml:id="i-HHAZsoN8GaC2xCEDHSn1NZ" type="reviewed">
          <date when="2018-10-03"/>
          <time when="12:45:20"/>
        </correspAction>
        <correspAction xml:id="i-NJQ64fq1pnsugQsRPBfXQS" type="dismissed">
          <date when="2018-10-09"/>
        </correspAction>
        <correspAction xml:id="i-PrBrAHJ6C3ceXojyyFYpfW" type="referred">
          <date when="2018-10-16"/>
        </correspAction>
        <correspAction xml:id="i-NEMpBpWAGsjuVHSYMZ8LRP" type="assigned">
          <date when="2022-01-26"/>
          <time when="14:32:16"/>
        </correspAction>
        <correspContext corresp="i-NEMpBpWAGsjuVHSYMZ8LRP">
          <ref type="assignedTo">Trafikutskottet</ref>
        </correspContext>
        <correspAction xml:id="i-8v5c7EMacRhEhGFmktn117" type="behandlas_i"/>
        <correspContext corresp="i-8v5c7EMacRhEhGFmktn117">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XZpkBX1Ejr2tymd1GPADMX" type="behandlas_i"/>
        <correspContext corresp="i-XZpkBX1Ejr2tymd1GPADMX">
          <ref type="uppgift">2018/19:TU15</ref>
          <ref type="ref_dok_id">H601TU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU15</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ANk7frJpF2JZYwwzztpWkN" type="behandlas_i"/>
        <correspContext corresp="i-ANk7frJpF2JZYwwzztpWkN">
          <ref type="uppgift">2018/19:TU14</ref>
          <ref type="ref_dok_id">H601TU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU14</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DCqR4MBp7tTZUxajWdMtze" type="behandlas_i"/>
        <correspContext corresp="i-DCqR4MBp7tTZUxajWdMtze">
          <ref type="uppgift">2018/19:TU17</ref>
          <ref type="ref_dok_id">H601TU17</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU17</ref>
          <ref type="ref_dok_titel">Järnvägsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wt2omSNCEstzSpkrsiSxyV" type="motHeader">
        <div xml:id="i-MA4AVYTF95Ury2MnmrYWTg" type="motTitle">
          Motion till riksdagen 2018/19:26 av Jessica Rosencrantz m.fl.
          (M, C, KD, L) med anledning av skr. 2017/18:278 Nationell planering
          för transportinfrastrukturen 2018–2029
        </div>
      </div>
      <div xml:id="i-NRYXPV8q4kX8qvbUqJk3Ba" type="motBody">
        <div xml:id="i-PD2YPBmYswracovpUDZSTv" type="motProposal" subtype="förslag">
          <head xml:id="i-TGRi75DHYQ6wmD3nZj3HvK">
            Förslag till riksdagsbeslut
          </head>
          <list xml:id="i-9a5VbJKHPEuVL3CRYJYDNq" style="ol">
            <item xml:id="i-S4pmv6rdUEenoUs6KvSAw3">
              Riksdagen ställer sig bakom det som anförs i motionen om Alliansens
              transportpolitiska utgångspunkter och tillkännager detta för regeringen.
            </item>
            <item xml:id="i-4sNEDf383bhbV1aCjBjB2s">
              Riksdagen ställer sig bakom det som anförs i motionen om järnväg
              och tillkännager detta för regeringen.
            </item>
            <item xml:id="i-Q9BJxhTfWTvFURMkc2khV2">
              Riksdagen ställer sig bakom det som anförs i motionen om vägar
              och tillkännager detta för regeringen.
            </item>
            <item xml:id="i-UDfDiWufHBy8iAgr6htt3Q">
              Riksdagen ställer sig bakom det som anförs i motionen om en hållbar
              transportsektor och tillkännager detta för regeringen.
            </item>
            <item xml:id="i-JPW74FRuPK3MUwSHTq3B8h">
              Riksdagen ställer sig bakom det som anförs i motionen om flyg
              och tillkännager detta för regeringen.
            </item>
            <item xml:id="i-5fx1s3GwUhiRGBmeoHQ5kM">
              Riksdagen ställer sig bakom det som anförs i motionen om sjöfart
              och tillkännager detta för regeringen.
            </item>
          </list>
        </div>
        <div xml:id="i-TfpLKpY6tP2Xr663amyuZq" type="motContent">
          <head xml:id="i-GQ2YVuRy9qEmhjpPYbWxqh" type="h1">
            Processen kopplat till nationell plan för 2018–2029
          </head>
          <p xml:id="i-PetReHbthJLoFRsRxMBL45">
            Det är allvarligt att den rödgröna regeringen har visat en stor
            saktfärdighet i sitt arbete med att ta fram och besluta om den
            nationella planen för 2018–2029. Den tröghet och brist på handlingsförmåga
            som har kännetecknat regeringens agerande i andra frågor under
            mandatperioden har även varit tydlig när det kommer till beslutet
            om den nationella planen.
          </p>
          <p xml:id="i-ByWRKwPfZvhT5wEvzejV59">
            Enligt regeringens propositionsförteckning skulle en skrivelse
            med anledning av beslutet om nationell plan ha överlämnats till
            riksdagen den 9 maj i år. Detta skulle ha möjliggjort en behandling
            av ärendet i riksdagen under våren 2018, innan mandatperioden
            var över. Dessvärre var det dock inte förrän den 4 juni 2018 som
            regeringen kunde eller valde att presentera den nationella planen.
            Konsekvensen av detta är att det försenat planeringen för kommuner
            och landsting runt om i hela landet.
          </p>
          <p xml:id="i-Xfmr8VJScZV7K4HbLNZUVe">
            Den rödgröna regeringen har inte lämnat någon närmare information
            som klargör orsakerna till den utdragna processen. Den rödgröna
            regeringens stora saktfärdighet i ärendet innebar att hanteringen
            av skrivelsen i riksdagen, till skillnad mot den praxis som har
            utvecklats under de senaste mandatperioderna, ej kunde genomföras
            under den föregående mandatperioden. Sammantaget innebär det en
            demokratisk svaghet och medför en bristande transparens.
          </p>
          <p xml:id="i-JbZFqN5egatpJbFyCFP3UK">
            Regeringen Löfven presenterade 2016 en infrastrukturproposition
            som var märkbart tom på konkret innehåll och färdriktning. Den
            saknade svar på ett stort antal frågor av avgörande karaktär när
            det gäller utvecklingen av vår transportinfrastruktur. Särskilt
            tydligt är det att regeringen saknar både tidsplan och finansiering
            för utbyggnaden av den höghastighetsjärnväg man påstår sig vilja
            bygga. Under de samtal som hölls mellan regeringen Löfven och
            Alliansen om finansiering av nya stambanor före sommaren 2018
            blev det uppenbart att Socialdemokraterna och Miljöpartiet varit
            oförmögna att ta fram ett underlag och presentera ett konkret
            förslag. Det är anmärkningsvärt i ljuset av de resurser och den
            tid som Socialdemokraterna och Miljöpartiet har haft till sitt
            förfogande. Alliansen anser även att det är allvarligt att regeringen
            aktivt valt att prioritera ned underhållet av Sveriges vägnät
            som utgör själva ryggraden i vårt transportsystem.
          </p>
          <p xml:id="i-VWcAgn1ZU4KBvTCE9iYaJR">
            Enligt praxis beslutar regeringen, inte riksdagen, om de enskilda
            objekten i den nationella planen. Det är en ordning som tjänat
            Sverige väl och Alliansen avser att hedra denna.
          </p>
          <head xml:id="i-YTgLazxwBj6xzYn6SLGexJ" type="h1">
            Alliansens transportpolitiska utgångspunkter
          </head>
          <p xml:id="i-MbPL8E6TA2eN1bPHWRTUxw">
            Transportsektorn står för en tredjedel av de totala svenska växthusgasutsläppen,
            den största delen från vägtrafik. Den svenska fordonsflottan måste
            därför bli mer hållbar och utsläppen från sektorn minska. För
            att minska miljöpåverkan men behålla mobilitet måste transporterna
            bli effektivare och såväl användningen av biodrivmedel som forskning
            och introduktion av ny teknik öka. Sverige är EU:s till ytan tredje
            största land och det land som har längst avstånd mellan landsändarna.
            För att bibehålla och fortsätta utveckla ett konkurrenskraftigt
            Sverige krävs en fungerande infrastruktur. Det är viktigt för
            att företag ska kunna frakta sina varor, för att människor enkelt
            ska kunna resa till och från och inom Sverige och för att det
            enkelt ska gå att pendla till arbetet. En fungerande infrastruktur
            är hela Sveriges blodomlopp som binder samman landet. Därför är
            det avgörande att vi vårdar den infrastruktur vi har samtidigt
            som nya satsningar görs för att stärka transportsystemet.
          </p>
          <p xml:id="i-8J7L6tkMNCXvtjPT16XbUu">
            Sverige ligger långt fram i klimatomställningen, men det betyder
            inte att vi kan luta oss tillbaka. De klimatmål riksdagen beslutat
            om, att Sverige inte ska ha några nettoutsläpp av växthusgaser
            år 2045 och att utsläppen från transportsektorn ska minska med
            70 procent till 2030 jämfört med 2010, kräver en effektiv klimatpolitik.
            För att minska de svenska utsläppen behövs en genomgripande teknisk
            utveckling och omställning av samhället.
          </p>
          <p xml:id="i-8znuK3RKK3agK7dDtQhR4h">
            I arbetet för att nå en hållbar utveckling av vårt samhälle spelar
            infrastruktur en viktig roll. Genom att satsa på klimat- och miljösmarta
            lösningar kan vi utveckla Sverige och behålla vår konkurrenskraft
            på ett hållbart sätt. Alliansen tror inte på att ställa olika
            transportslag mot varandra; vi behöver både flyg, järnväg, väg,
            sjöfart och inte minst i våra städer även cykel för att människor
            ska kunna arbetspendla och resa, för att företag ska kunna ta
            emot och skicka sina varor och för att sammanlänka hela Sverige.
            Dessa transporter sker ofta i samverkan mellan olika transportslag.
            Att som den rödgröna regeringen återkommande ställa exempelvis
            tåg mot landsväg är direkt kontraproduktivt. Alliansen tror i
            stället på att nyttja varje transportslag så effektivt som möjligt
            och ligga i framkant vad gäller morgondagens lösningar för att
            våra transportslag ska vara så klimatsmarta som möjligt.
          </p>
          <head xml:id="i-88SNsAHgw7XoMncuMHeRVn" type="h1">
            Den rödgröna regeringens transportpolitik har försvagat Sverige
          </head>
          <p xml:id="i-2L7eMNy9zfJSRTvg5uEQyy">
            Sedan 2014 har den rödgröna regeringen höjt skatterna med totalt
            60 miljarder kronor och ökat statens utgifter med 100 miljarder
            kronor. Trots detta har regeringens transportpolitik bidragit
            till att urholka svensk konkurrenskraft och slagit mot jobb och
            tillväxt i hela landet. Utgångspunkten att höja skatter och fördyra
            för transporter slår hårt mot människor och företag som många
            gånger saknar alternativ. Det är ett sätt att försvaga svensk
            tillväxt och försämra förutsättningarna för ett land som redan
            har bland Europas längsta avstånd och långt till marknaderna i
            Europa.
          </p>
          <head xml:id="i-9XsL2EzTRozFERLBUWesoz" type="h2">
            Kilometerskatt för lastbilar
          </head>
          <p xml:id="i-7D4dsxvyBsMT5VvdkjawWB">
            Sverige är beroende av konkurrenskraftiga transporter. Alliansen
            säger därmed nej till att införa en kilometerskatt för lastbilar.
            Det vore en ren straffskatt på avstånd och skulle slå hårt mot
            jobb, företagande och tillväxt i hela landet. Vår skogs- och basindustri
            skulle drabbas av ökade transportkostnader och Sverige skulle
            få svårare att hävda sig i en allt tuffare global konkurrens med
            de långa avstånd vi dessutom har. Järnvägen kommer aldrig att
            kunna dras till varenda ort, företag eller butik, och att införa
            en straffskatt som slår hårdast mot de som saknar alternativ är
            ett skadligt sätt att bedriva transportpolitik på.
          </p>
          <p xml:id="i-MHnf4RKXLxhmoTPPJyWnbx">
            Regeringen Löfven aviserade tidigare under 2018 att en proposition
            om kilometerskatt skulle presenteras innan valet den 9 september.
            Alliansen anser att det är bra att propositionen inte presenterades
            då vi är emot en ny skattepålaga i form av kilometerskatt.
          </p>
          <head xml:id="i-Wjx2aximrMT8pTnsz9rviy" type="h2">
            Nationell flygskatt
          </head>
          <p xml:id="i-HqwqR8fGLKWZYENk5VZ1VB">
            Flyget är ett hittills oslagbart transportmedel när det kommer
            till att transportera människor längre sträckor på kort tid. Ur
            ett infrastrukturellt kostnadsperspektiv är det även ett effektivt
            transportmedel då flyget inte behöver några anlagda vägar eller
            järnvägar för att kunna ta sig fram.
          </p>
          <p xml:id="i-9PeDCUVh678qfK2ZDjNJsB">
            I ljuset av att Sverige är det land i Europa som har längst mellan
            landsändarna och är relativt glesbefolkat, är vikten av goda flygförbindelser
            än mer betydelsefull. Därför tror vi inte på straffskatter på
            avstånd i form av den rödgröna regeringens införda flygskatt.
            Det är en skatt på mobilitet som skadar Sveriges konkurrenskraft
            och försämrar tillgängligheten i vårt land. Skatten saknar fullständigt
            en miljöstyrande effekt och motverkar, snarare än främjar, arbetet
            med att minska flygets klimat- och miljöpåverkan. Nyligen rapporterade
            exempelvis ett flygbolag att de skjuter upp investeringarna i
            nya bränslesnålare flygplan. Bolaget menar att beslutet delvis
            togs på grund av att flygskatten ökar kostnaderna och därmed bidrog
            till att affären ansågs alltför riskabel i nuläget. Det är angeläget
            att införa effektiva styrmedel som leder till minskade utsläpp
            och teknikutveckling. På så sätt kan Sverige och den svenska flygbranschen
            bli ledande i en grön omställning. Alliansen vill införa krav
            på obligatorisk inblandning av förnybart bränsle, för att säkerställa
            att utsläppen från flygandet minskar på riktigt; införa klimatstyrande
            start- och landningsavgifter för att premiera de som använder
            effektiva motorer eller mer förnybart bränsle; och göra en riktad
            satsning på forskning och utveckling av biobränslen för flyget.
          </p>
          <p xml:id="i-FKMjcsEQibK3kDgiQ1Ri5C">
            I oktober 2016 fattade den internationella luftfartsorganisationen
            ICAO beslut om ett globalt klimatstyrmedel för det internationella
            flyget. Alliansen välkomnar beslutet då det enda sättet att verkligen
            kunna hantera klimatutmaningen är genom ökat samarbete och internationella
            avtal. Beslutet innebär att det internationella flyget ska kompensera
            utsläpp som överstiger 2020 års utsläppsnivå. Globala utmaningar
            kräver globala lösningar. Alliansen anser att Sverige måste vara
            pådrivande för att ICAO-systemet faktiskt levererar och vill att
            Sverige tar ledartröjan för att omförhandla de internationella
            avtal och konventioner som sätter stopp för beskattning av flygbränsle.
          </p>
          <head xml:id="i-N6VEyyat2aNj6h9kybwf4c" type="h2">
            Återförstatligande av järnvägsunderhållet
          </head>
          <p xml:id="i-5LxvdJKX2WzQzRYhZV5tyA">
            Den rödgröna regeringen har varit pådrivande i att staten ska
            ta det samlade ansvaret för kontroll och utförande av underhållet
            på de svenska järnvägarna. 2015 presenterades den största översyn
            av svensk järnväg som någonsin utförts, SOU 2015:110 ”En annan
            tågordning – bortom järnvägsknuten”. I den gav utredaren Gunnar
            Alexandersson tillsammans med flera tunga företrädare för transportnäring,
            industri och samhälle en rad förslag som skulle både stärka och
            öka effektiviteten på spåren. Att den rödgröna regeringen inte
            på sedvanligt sätt har remitterat utredningen utan begravt den
            på Näringsdepartementet är respektlöst inte bara mot det gedigna
            arbete som genomförts och tågbranschen som ser stora behov av
            förändringar, utan även mot de företag och människor som varje
            dag drabbas av tågens förseningar eller urspårningar. Regeringen
            Löfvens stora ord om höjning av järnvägsunderhållet blir ett luftslott
            när man inte har för avsikt att komma till rätta med de många
            organisatoriska brister som finns och få så mycket underhåll som
            möjligt för de pengar som satsas.
          </p>
          <p xml:id="i-53ToxktXw6xgwDkw9g2RRB">
            Att den tidigare regeringen varken hade förmågan eller viljan
            att använda skattebetalarnas pengar effektivt visas även av deras
            ambition att återförstatliga järnvägsunderhållet. Forskning och
            utredningar som gjorts om ämnet visar att det är en utveckling
            åt fel håll. Den ökade kvalitet och sjunkande kostnadsbild som
            blir resultatet av konkurrensutsättning genom upphandling verkar
            inte regeringen ha varit intresserad av. Enligt en studie från
            Statens väg- och transportforskningsinstitut från 2014 har konkurrensutsättningen
            genom upphandling lett till sänkta kostnader med ca 12 procent.
          </p>
          <p xml:id="i-49Q1bquMY92V4LsMnAtnix">
            Järnvägen har många organisatoriska brister men att flera aktörer
            är med och bidrar till utveckling och innovation är inte problemet.
            På vägsidan har underhåll upphandlats i konkurrens sedan länge
            och fungerar mycket bra. Trafikverket behöver få bättre kunskap
            om hur man gör goda upphandlingar för att vi ska kunna säkerställa
            mesta och bästa möjliga underhåll per investerad skattekrona.
            Det är positivt att Trafikverket tar ett mer samlat ansvar för
            verksamheten, vilket inkluderar besiktningsverksamheten. Alliansen
            anser att ett fullständigt återförstatligande är fel väg att gå.
          </p>
          <head xml:id="i-RELHUK8RabRmz368BNeSUK" type="h2">
            Den rödgröna regeringen har nedprioriterat vägunderhållet
          </head>
          <p xml:id="i-LXgNsr4mk7UHEoZnkPAzyM">
            Det är tydligt att den rödgröna regeringen har nedprioriterat
            det svenska vägnätet. Detta trots att Trafikverket betonat att
            vi riskerar att bygga upp en underhållsskuld på vägsidan om vi
            inte hanterar underhållet på rätt sätt. Trafikverkets generaldirektör
            Lena Erixon kommenterade detta till Aftonbladet den 11 oktober
            med ”det här motsvarar inte vad vi sa”, samtidigt som hennes bedömning
            är att viss del av vägnätet därmed kommer att släpa efter och
            tappa i funktion. Lena Erixon förklarade även att följden blir
            att mer lågtrafikerade vägar kommer att få sänkt standard.
          </p>
          <p xml:id="i-9gzA7N1A8uvjYsDWsu7Nk1">
            I vårändringsbudgeten för 2016 valde regeringen Löfven att minska
            vägunderhållet med en halv miljard kronor för det innevarande
            året. Det är en kraftig nedskärning som får konsekvenser i samtliga
            regioner, vilket Trafikverket har bekräftat. Trafikverket har
            även bekräftat att regeringens nedskärning leder till att vägnätets
            underhåll blir än mer eftersatt. De delar som främst påverkas
            är det lågtrafikerade landsbygdsvägnätet, som ligger längre ned
            i Trafikverkets prioritering. Samtidigt innebär det att slaget
            är som hårdast mot de delar av landet där mycket talar för att
            bilen kan vara det enda alternativet för att transportera sig.
          </p>
          <head xml:id="i-9eKCVj18yJ6vC7yiCbkA3z" type="h1">
            Samhällsekonomiskt effektiva och kloka investeringar
          </head>
          <p xml:id="i-GbsScbqbFwJPpQo5XrF854">
            Riksdagen har fattat beslut om att det övergripande transportpolitiska
            målet är att säkerställa en samhällsekonomiskt effektiv och långsiktigt
            hållbar transportförsörjning för medborgarna och näringslivet
            i hela landet.
          </p>
          <p xml:id="i-HHzu4a9nixnQ5MakxagBNj">
            För att investeringar i infrastruktur ska generera så stor samhällsnytta
            som möjligt är det av yttersta vikt att de samhällsekonomiska
            kalkylmodeller som ligger bakom de prioriteringar som görs är
            korrekta och rättvisande. Alliansen menar att regeringen därmed
            bör arbeta för att utveckla de samhällsekonomiska kalkylmodellerna
            vad gäller infrastrukturinvesteringar. Exempelvis bör det övervägas
            att göra en genomlysning och omarbetning av värderingen av godstransporter.
          </p>
          <p xml:id="i-Xk3N2WXqDeCsFhS3qC4WNe">
            Samhälleliga investeringar i transportinfrastruktur föregås av
            åtgärdsvalsstudier och prioriteras enligt fyrstegsmodellen där
            t.ex. trimning av redan befintlig transportanläggning föregår
            en nyinvestering. I sammansatta sammanhang där primärkommun, regionkommun
            och stat gemensamt eller var för sig driver transportinfrastrukturprojekt
            som samverkar är dialog för samsyn nödvändigt för att undvika
            suboptimerade lösningar.
          </p>
          <p xml:id="i-FRrXNvPCmsfp4Phjnz5w1v">
            För att varje investerad krona ska göra så stor samhällsnytta
            som möjligt är det centralt att göra jämförande analyser för att
            välja rätt metod för varje enskilt projekt. Vi anser därför att
            Trafikverket vid beslut om investeringar och upphandlingar i väg
            och järnväg ska göra en bred analys av vilken metod som ger störst
            effektivitet, nytta och produktivitet.
          </p>
          <p xml:id="i-HmfZNT56gDaLGPJBxB7L2k">
            Regelverket för strategisk och ekonomisk planering av vägar och
            järnvägar är komplext och svåröverskådligt, delvis på grund av
            att det tillkommit vid olika tider och tillämpats med olika syften.
            Detta gör det svårt att göra en realistisk planering som kan spänna
            över flera områden, såsom hänsyn till miljö- och kostnadseffektivitet.
            Det är på många punkter tydligt att planeringen av vägar och järnvägar
            behöver bli effektivare.
          </p>
          <p xml:id="i-Hmt9A3TTxxm26f2kh6mne7">
            Alliansregeringen tog 2013 fram lagstiftning som syftar till
            effektivisering och ökad produktivitet vid planeringen av vägar
            och järnvägar. Förslagen byggde på resultaten från den parlamentariska
            Transportinfrastrukturkommittén. Bland åtgärderna i propositionen
            finns bl.a. en planeringsmodell som ska resultera i upp till två
            år kortare planeringsprocesser för större projekt och betydliga
            tidsvinster för små och medelstora projekt. Lagstiftningen ger
            goda möjligheter till effektivisering och ökad produktivitet.
            Därför är vi i Alliansen fortsatt angelägna om att detta arbete
            fortgår, då det fortfarande finns tidsvinster att göra och pengar
            att spara. Fysiska och marknadsmässiga förutsättningar förändras
            över tid, medan behovet av smart planering av infrastruktur består.
            Lagstiftningen om effektivare planering av vägar och järnvägar
            bör därför utvärderas i syfte att öka effektiviteten och produktiviteten
            i kommande investeringar.
          </p>
          <head xml:id="i-JtPUFPdcPEe6TCGaW9PvKi" type="h1">
            Järnväg
          </head>
          <p xml:id="i-curkrEUnSmE4rLKkQ4hbF">
            Sverige har i förhållande till sin befolkning ett av Europas
            största järnvägsnät, vilket innebär att enbart vidmakthållande
            av systemets funktion är mycket resurskrävande. Alliansregeringen
            gjorde en historisk satsning och fördubblade anslagen till drift
            och underhåll till järnvägen. Vi välkomnar att den rödgröna regeringen
            har fortsatt på den inslagna vägen under föregående mandatperiod.
            Alliansen är även tydlig med att vi behöver ny kapacitet på järnvägen
            och välkomnar att regeringen Löfven valde att bygga vidare på
            flera av de investeringar som Alliansregeringen tidigare inlett.
          </p>
          <p xml:id="i-49fzj2kSNoxgNkN6g71x4K">
            Runt om i landet är det tyvärr alltför vanligt att människor
            står och fryser på perrongen och väntar på ett försenat tåg. Även
            näringslivet drabbas av det faktum att försenade godsleveranser
            leder till kostnadsökningar och försvagad konkurrenskraft. Ett
            konkurrenskraftigt Sverige behöver en järnväg man kan lita på.
          </p>
          <p xml:id="i-4iCMuRk3MBbcEapLTiVSBX">
            För att detta ska bli verklighet krävs en kombination av resurser
            och en god styrning. Alliansen välkomnar att Trafikverket nu arbetar
            med att ta fram en nationell underhållsplan och anläggningsregister
            för järnvägsunderhållet. Förhoppningen är att detta kan leda till
            ett mer proaktivt arbete i syfte att därmed kunna minska antalet
            störningar som drabbar tågen på järnvägen. I motsats till regeringen
            är vi fortsatt för ett konkurrensutsatt järnvägsunderhåll som
            enligt tillgänglig forskning ger oss mer järnvägsunderhåll per
            investerad krona.
          </p>
          <head xml:id="i-V1dBMhUdgMrawtRaBWTFPF" type="h2">
            Tågen måste gå i tid
          </head>
          <p xml:id="i-V2DYybZFS835xeK4JYwFee">
            Oavsett var i Sverige man bor ska man kunna lita på att tågen
            kommer och går i tid. Kaoset på järnvägen och de många tågförseningarna
            är ett hårt slag mot alla som är beroende av tåget till arbetet
            och för att få ihop livspusslet. I maj 2018 var fyra av tio långdistanståg
            försenade enligt Trafikverket, och i ett europeiskt perspektiv
            ligger Sverige i bottenskiktet när det gäller punktlighet.
          </p>
          <p xml:id="i-WevC4qdH9SvMNJy1PUXnez">
            En nyligen publicerad undersökning av EU-kommissionen där man
            intervjuat över 25 000 EU-medborgare visar att det finns ett omfattande
            missnöje med järnvägens service i Sverige. Svenska järnvägar får
            ett lågt betyg när det gäller frågor om punktlighet och pålitlighet.
            Sett till just punktlighet är det enbart två länder som har mer
            missnöjda resenärer än de svenska.
          </p>
          <p xml:id="i-SWZpByBbMVDedmX294JT3Z">
            Den rödgröna regeringen har varit oförmögen att ta tag i järnvägens
            organisatoriska problem under den gångna mandatperioden. Det handlar
            bl.a. om en tydligare styrning av Trafikverket, mer information
            till resenärer och bättre planering av underhållsinsatser så att
            tåg inte ställs in i sista sekunden eller resenärer blir strandsatta
            ute på spåren.
          </p>
          <head xml:id="i-2vZh73GMip1vG4QC4dGWKF" type="h2">
            Konkurrens bidrar till en bättre fungerande järnväg
          </head>
          <p xml:id="i-6DJdjHTj81HuQ2agcQyueK">
            För att främja öppenhet och konkurrens på järnvägsspåren är det
            viktigt att det finns goda och enkla möjligheter att jämföra priser
            och tidtabeller. Det måste även vara enkelt att köpa resor över
            läns- och transportslagsgränser. För att öka resenärsnyttan och
            förbättra konkurrensen bör det skapas en branschgemensam portal
            för öppna data så att nya tjänster och exempelvis appar kan utvecklas.
          </p>
          <p xml:id="i-Q9hdEu4NWit4WZm5UBKdq3">
            Alliansen betonar vikten av konkurrensneutral tillgång till digital
            infrastruktur kopplat till biljett- och betalningssystem för ökad
            effektivitet på järnvägen. Transportstyrelsen har i uppdrag att
            utöva marknadstillsyn, vilket syftar till att skapa en effektiv
            och konkurrensneutral marknad. Detta uppdrag verkar dock inte
            prioriteras tillräckligt högt, vilket förmodligen beror på att
            regeringen inte fäster särskilt stor vikt vid frågan. För att
            nå en bättre konkurrens på spåren krävs det att regeringen och
            myndigheter vidtar åtgärder för att jämna ut konkurrensvillkoren
            mellan de olika aktörerna.
          </p>
          <p xml:id="i-FJMce9BAZ1Gxyjw8He8xCg">
            De flesta bedömningar pekar på att behoven av investeringar och
            underhåll av järnväg fortsatt är stora. Tyvärr är konkurrensen
            i bygg- och anläggningsbranschen svag, något som Konkurrensverket
            konstaterade redan 2011. Med ökad konkurrens stärks möjligheterna
            till mer innovation, effektivisering och lägre priser i branschen.
            För svensk infrastruktur kan ökad konkurrens bidra till det slutgiltiga
            målet att mer väg och järnväg kan byggas för varje satsad krona.
          </p>
          <head xml:id="i-6tgx2zkTC4YuPCi7W5SjYd" type="h1">
            Vägar
          </head>
          <p xml:id="i-EUva2ENw8LMpWSttDupy9P">
            Alliansen vill betona att vägnätet utgör själva ryggraden i vårt
            transportsystem. Enligt Trafikanalys resvaneundersökning sker
            drygt hälften av alla personresor med bil. Det exemplifierar på
            ett tydligt sätt vilken avgörande roll det svenska vägnätet spelar
            för vårt transportsystem. Även ur näringslivets perspektiv spelar
            vägtransporter fortsatt en mycket viktig roll. Trafikanalys senaste
            kartläggning av godstransporter visar att tunga lastbilar står
            för en klar majoritet av de inrikes transporter som utförs. Sverige
            behöver alla trafikslag men godstransporter på järnväg och till
            sjöss kommer aldrig kunna nå fram till varje skogsbruk eller matvaruaffär.
            Därför är ett väl fungerande vägnät en avgörande faktor för ett
            konkurrenskraftigt Sverige.
          </p>
          <p xml:id="i-8c8KQ3PhGwiAXU6aJexo7t">
            Enligt Trafikverkets basprognos till 2030 kommer persontransportarbetet
            att växa med 26 procent till 2030 jämfört med 2010. Samtidigt
            kommer godstransportarbetet att öka med hela 55 procent under
            samma period. Det här innebär att det är av central vikt att arbeta
            för att reducera de kapacitetsbrister som vi redan i dag kan se
            i vårt transportsystem. För att åstadkomma det krävs investeringar
            i kapacitetshöjande åtgärder tillsammans med effektiva underhålls-
            och reinvesteringsåtgärder på såväl väg som järnväg. Trimningsåtgärder
            innebär åtgärder i befintlig infrastruktur som kan bidra till
            att förbättra den allmänna funktionen. Den här typen av åtgärder
            är i allmänhet kostnadseffektiva och kan på ett smart sätt bidra
            till att öka kapaciteten i den infrastruktur vi redan har. Det
            kan exempelvis handla om begränsade ombyggnader som leder till
            att transportsystemet kan utnyttjas på ett effektivare sätt.
          </p>
          <p xml:id="i-UfSCStgAkEbDG9R6EYSMRL">
            Av det svenska vägnätet består 43 000 mil av enskilda vägar,
            medan endast ca 10 000 mil är statliga och 4 100 mil är kommunala.
            Ansvarig för de enskilda vägarna är väghållarna, exempelvis enskilda
            markägare, vägföreningar eller samfällighetsföreningar. Av dessa
            får 7 700 mil statsbidrag som ska bidra till att vägarna tillgodoser
            behoven och håller hög transportkvalitet. En väl fungerande infrastruktur
            är en grundläggande förutsättning för en levande landsbygd.
          </p>
          <p xml:id="i-TLtYtLEdoXquJaTzRKhe5J">
            De enskilda vägarna är en viktig del i detta. Det är de enskilda
            vägarna som möjliggör att en miljon människor dagligen kan påbörja
            och avsluta sin resa till jobb och hem. Enskilda vägar är även
            en viktig förutsättning för råvarutransporter. Många tunga transporter
            för både jord- och skogsbruk går på enskilda vägar. Alliansen
            medverkade i regeringsställning till ett kraftigt ökat stöd till
            de enskilda vägarna och anser fortsatt att de enskilda vägarna
            är av stor vikt. Det finmaskiga vägnätet måste ha en hållbar och
            bra standard för bärighet och väghållningen måste fungera året
            runt. Staten bör fortsättningsvis ta ett ekonomiskt ansvar för
            att upprätthålla en god standard på det enskilda vägnätet, och
            myndigheternas tillämpning av regelverken bör syfta till att underlätta
            för underhåll och reinvestering av dessa vägar.
          </p>
          <head xml:id="i-2gi8g1CMm879NbMJrgo3wd" type="h1">
            En hållbar transportsektor
          </head>
          <p xml:id="i-AKBh4mnjTJisrMR2nTuxBi">
            Sverige ligger långt fram i klimatomställningen, men det betyder
            inte att vi kan luta oss tillbaka. De klimatmål riksdagen beslutat
            om, att Sverige inte ska ha några nettoutsläpp av växthusgaser
            år 2045 och att utsläppen från transportsektorn ska minska med
            70 procent till 2030 jämfört med 2010, kräver en effektiv klimatpolitik.
            För att minska de svenska utsläppen behövs en genomgripande teknisk
            utveckling och omställning av samhället.
          </p>
          <p xml:id="i-9tTHqHZH8vR87UGgCrkKME">
            Samtidigt är det viktigt att denna omställning sker utan att
            Sveriges konkurrenskraft försvagas. Att sänka de svenska utsläppen
            genom att flytta företag, jobb och utsläpp från Sverige är inte
            att ta globalt ansvar. Tvärtom. Nyckeln till verkligt klimatarbete
            är att visa att det går att kombinera sänkta utsläpp med tillväxt.
            Det är viktigt att Sverige på riktigt driver på i det internationella
            miljö- och klimatarbetet.
          </p>
          <p xml:id="i-QNVa5mi88h6CixBaEcZPrk">
            Under Alliansens åtta år i regeringsställning sjönk Sveriges
            utsläpp med 19 procent samtidigt som ekonomin växte med nästan
            10 procent. Ett resultat som den rödgröna regeringen inte har
            förmått upprepa. Regeringen Löfven har fokuserat på åtgärder som
            av experter kritiserats för att vara ineffektiva. Konjunkturinstitutet
            slog exempelvis fast att sju av regeringens åtta klimatsatsningar
            i budgeten för 2018 brister i effektivitet.
          </p>
          <p xml:id="i-DmPsgY29EiMPFPyGuVAuBG">
            Alliansen vill föra en klimat- och miljöpolitik som gör skillnad
            på riktigt. För oss är det självklart att miljö och klimat inte
            står i motsats till tillväxt och jobbskapande, utan att de kan
            gå hand i hand. För detta krävs väl utformade och effektiva styrmedel
            och att principen om grön skatteväxling upprätthålls. Förorenaren
            ska betala för sin miljöpåverkan samtidigt som förnybar och miljövänlig
            teknik kan växa fram.
          </p>
          <head xml:id="i-59BJbn9FuS99xFCRhK297B" type="h2">
            Minskade utsläpp från sjöfarten och vägtrafiken
          </head>
          <p xml:id="i-BmTqNLHpBSk79WGc97UJUa">
            Transportsektorn står för en tredjedel av de totala svenska växthusgasutsläppen,
            den största delen från vägtrafik. Den svenska fordonsflottan måste
            därför bli mer hållbar och utsläppen från sektorn minska. För
            att minska miljöpåverkan men behålla mobilitet måste transporterna
            bli effektivare och såväl användningen av biodrivmedel som forskning
            och introduktion av ny teknik öka.
          </p>
          <p xml:id="i-2XiA5ceJqiRciwskrQai2r">
            Fartyg som drivs med fossila drivmedel betalar idag ingen energiskatt
            för bränslet men dock om de laddar batterierna med landström.
            Nedsättningen som finns i dag omfattar enbart större fartyg. Detta
            hämmar omställningen från fossila drivmedel till förnybar el inom
            sjötrafiken. Nedsättningen av energiskatten på el bör därför gälla
            även för mindre fartyg.
          </p>
          <p xml:id="i-TSbkEkt6Q2U7FCL48nUsRj">
            Alliansen vill därför:
          </p>
          <list xml:id="i-21wmZFnk8SqS43oZCT9YKQ" style="ul">
            <item xml:id="i-YGeGcHYxEi43iMfjrhUpBf">
              Möjliggöra fossilfri laddning och tankning i hela landet genom
              att bygga ut infrastrukturen med exempelvis laddstationer för
              elbilar samt tankstationer för vätgas till bränsleceller.
            </item>
            <item xml:id="i-Qr6kq4UKW2pMeQoPJJVVXb">
              Utveckla och förbättra det nuvarande bonus–malus-systemet till
              en kraftfull grön bilbonus, för att ge ökad klimat- och miljöstyrning
              och större drivkrafter att ställa om. Systemet ska vara teknikneutralt,
              självfinansierat och intäktsneutralt över tid.
            </item>
            <item xml:id="i-8AW5255LDLZwQxSUFPvpSc">
              Göra en översyn av hur och om skatten på all elektrifierad kollektivtrafik,
              tunga fordon samt miljölastbilar skulle kunna sänkas samt om de
              är de mest verkningsfulla åtgärderna för att minska utsläppen.
            </item>
            <item xml:id="i-Po7kXxPw74kJGRAhTRrV46">
              Införa en nedsättning av elskatten för alla fartyg.
            </item>
          </list>
          <head xml:id="i-KMAChkzhgmV1HcZ8KisXRc" type="h2">
            Ett grönare flyg
          </head>
          <p xml:id="i-Fkco9xYz2RftGnoCGG68sK">
            Flygsektorn står för en ökande del av de globala klimatutsläppen.
            Regeringens flygskatt har ingen klimatstyrning som premierar effektiv
            teknik och den drabbar regioner utanför storstadsregionerna oproportionerligt
            hårt. Det är angeläget att införa effektiva styrmedel som leder
            till minskade utsläpp och teknikutveckling. På så sätt kan Sverige
            och den svenska flygbranschen bli ledande i en grön omställning.
          </p>
          <p xml:id="i-WfknN2QTYPbWxfNSjyQoHj">
            Alliansen vill:
          </p>
          <list xml:id="i-EcRgUbQmg3e3dJsyiVWKnM" style="ul">
            <item xml:id="i-67DE44TaEtUC5zPRsVqc2s">
              Införa krav på obligatorisk inblandning av förnybart bränsle,
              för att säkerställa att utsläppen från flygandet minskar på riktigt.
            </item>
            <item xml:id="i-RxekDDf74Cc4xueShXn5e8">
              Införa klimatstyrande start- och landningsavgifter för att premiera
              de som använder effektiva motorer eller mer förnybart bränsle.
            </item>
            <item xml:id="i-5ajQEsecGPNLBUkdMqg6SB">
              Att Sverige tar ledartröjan för att omförhandla de internationella
              avtal och konventioner som sätter stopp för beskattning av flygbränsle.
            </item>
            <item xml:id="i-8yQifjC1GRniURSRDvAZqg">
              Göra en riktad satsning på forskning och utveckling av biobränslen
              för flyget.
            </item>
          </list>
          <head xml:id="i-KqL7HRJPm9fYvoVuiDohkU" type="h2">
            Elvägar – en av flera åtgärder som kan minska utsläppen från
            transportsektorn
          </head>
          <p xml:id="i-9E7f5hpzD1C3niYGJV3XNG">
            För att nå målet om att Sverige ska ha en fossiloberoende fordonsflotta
            2030 måste transportsystemet förändras. Genom att använda redan
            befintlig väginfrastruktur på nya och effektivare sätt kan utsläppen
            minska utan att transportkostnaderna ökar, samtidigt som Sveriges
            konkurrenskraft värnas. I stora delar av landet saknas alternativ
            till vägen för att kunna transportera gods eller arbetspendla.
            Vägen erbjuder även en flexibilitet som många andra transportslag
            saknar.
          </p>
          <p xml:id="i-W9ycJZEXJmsYDbS2EMoKy9">
            Ett exempel på hur befintlig väginfrastruktur kan användas effektivare
            och miljövänligare är försöken med att elektrifiera de tunga vägtransporterna
            som påbörjades under alliansregeringens tid vid makten. I Sverige
            testas just nu två olika tekniker för elektrifiering av tunga
            vägtransporter. Den ena tekniken bygger på överföring av elektricitet
            via luftledningar och den andra bygger på skenor där fordonet
            hämtar ström från ledningar i vägen. Tekniken med luftledningar
            har kommit längst och en två kilometer lång sträcka på E16 i Sandviken
            invigdes för trafik under sommaren 2016. Samtidigt fortsätter
            tekniken med överföring av elektricitet från en skena i vägen
            att utvecklas mellan Rosersberg och Arlanda.
          </p>
          <head xml:id="i-LYEh9CHwedT7j9LJjRmmWo" type="h1">
            Flyg
          </head>
          <p xml:id="i-YZDjmaDdXPcBEEt5kJgXYH">
            Sveriges geografiska förutsättningar innebär att flyget spelar
            en viktig roll i vårt samlade transportsystem. Sveriges stora
            avstånd gör att vi är helt beroende av ett fungerande flyg och
            möjlighet för näringslivet och invånarna att lätt kunna ta sig
            runt om i Sverige och ut i världen. De olika flygplatserna binder
            samman Sverige, skapar arbetstillfällen och ökar möjligheterna
            till turism i hela landet. Alliansen kommer fortsatt vara drivande
            i arbetet med att värna de regionala flygplatserna runt om i landet.
          </p>
          <head xml:id="i-W4Lp6yJgUz3mL8wd7RGNQn" type="h1">
            En attraktiv och väl fungerande kollektivtrafik
          </head>
          <p xml:id="i-GTamtM3WNGjdanGhVeu2Hi">
            En väl fungerande kollektivtrafik lägger grunden för att transportsystemet
            i hela Sverige ska fungera på ett tillfredsställande sätt. Buss,
            spårväg, tunnelbana och pendeltåg reducerar utsläppen och minskar
            trängseln på vägarna. Ökat kollektivt resande bidrar till att
            uppfylla de transportpolitiska mål som riksdagen har beslutat
            om. Därför vill Alliansen att kollektivtrafiken fortsätter att
            byggas ut på ett ansvarsfullt sätt i hela landet. Alliansen vill
            också göra en översyn av hur och om skatten på all elektrifierad
            kollektivtrafik, tunga fordon samt miljölastbilar skulle kunna
            sänkas samt om de är de mest verkningsfulla åtgärderna för att
            minska utsläppen.
          </p>
          <p xml:id="i-8XCCZ3dEeXck9FUwLpBSyF">
            Människor runt om i Sverige ska kunna känna sig trygga med att
            välja kollektiva färdmedel. Tryggheten ökar både genom att resenärerna
            kan lita på att bussen kommer och går på utsatt tid och genom
            att hållplatser, perronger och tåg känns säkra för alla resenärer.
            Kollektivtrafiken måste också vara tillgänglig för alla om attraktiviteten
            ska öka och fler ska välja kollektivtrafiken framför bilen.
          </p>
          <head xml:id="i-Bwu5PEJ2A1tEZoW3471okH" type="h1">
            Sjöfart
          </head>
          <p xml:id="i-JxfyfoSuDUczThGtg4R8rz">
            Sjöfarten har stor betydelse för det svenska transportsystemet.
            Ungefär 90 procent av Sveriges utrikeshandel mätt i volym transporteras
            sjövägen, vilket innebär ca 180 miljoner ton transporterat gods.
            Vid sidan av dessa godstransporter transporteras ungefär 30 miljoner
            passagerare per år med färja till och från Sveriges grannländer.
          </p>
          <p xml:id="i-8EjpCMff5cxEHfRPRDtDN2">
            Alliansregeringen påbörjade ett viktigt arbete för att införa
            EU:s regelverk för inre vattenvägar i Sverige, vilket kan leda
            till mer godstransporter till sjöss. Ökad inlandssjöfart leder
            till att transportinfrastrukturen på land avlastas och att det
            finns kapacitet för den samlade godsvolymen att öka. Alliansen
            anser att arbetet med att främja våra vattenvägar fortsatt måste
            prioriteras för att öka andelen hållbara transporter.
          </p>
          <p xml:id="i-MEsXTQA4AmLGwt23v1E2oz">
            I ljuset av att kapacitetsutnyttjandet av både järnvägsnätet
            och vägnätet runt om i vårt land är mycket högt kan en ökad andel
            av transporter till sjöss optimera användningen av vårt transportsystem.
            För att sjöfarten ska bli mer konkurrenskraftig behövs en god
            tillgänglighet till våra hamnar. Tåg och lastbilar behöver utan
            svårighet kunna lasta om i hamnarna för att vattenvägarna ska
            nyttjas i högre utsträckning än i dag. Alliansen anser därför
            att det är av stor vikt att arbeta för att säkerställa att infrastrukturen
            till och från våra hamnar fungerar väl.
          </p>
        </div>
        <div xml:id="i-6oQqy63WJW3taQiFG2UKkF" type="motSignatures">
          <list xml:id="i-RAcbTbBDGDcnD8NB4xp3MY">
            <item xml:id="i-N6n2pKXoww9fXHEC1r6tqZ" who="i-AFto3gTmjTfTgomtq31hLZ">
              Jessica Rosencrantz (M)
            </item>
            <item xml:id="i-S63HfWq69i6hrgh1gxSMnQ" who="i-Kc3AcmXkcmGKhXRxHt6DUP">
              Edward Riedl (M)
            </item>
            <item xml:id="i-Lmuhp4F87T2jw6KeUFNBqS" who="i-S1jBpohzgG7cgcBjfgN1Fb">
              Sten Bergheden (M)
            </item>
            <item xml:id="i-XBsM9hCjLSPWMFTVcjyVTG" who="i-3yGB8i2p5vZhm4Sy536rgC">
              Anders Hansson (M)
            </item>
            <item xml:id="i-K8Q8McfowdBSgHE5wYszRB" who="i-FucmvyHZ22CXcKRGnfjaC4">
              Anders Åkesson (C)
            </item>
            <item xml:id="i-6AjRsaLofaBeBb68GY3RTa" who="i-5QUSwQFaazTZF6GHyxaAkw">
              Magnus Jacobsson (KD)
            </item>
            <item xml:id="i-VKLyo5UQk9gk6HXDqrS41x" who="i-GXidniMLQ9UWnXEsb1Vcu2">
              Helena Gellerman (L)
            </item>
          </list>
        </div>
      </div>
    </body>
  </text>
</TEI>
