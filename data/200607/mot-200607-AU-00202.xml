<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00202">
  <teiHeader>
    <fileDesc>
      <titleStmt>
        <title>Familjehemsföräldrars situation</title>
        <author corresp="i-JSSYZnWrKjtbfWDmu1qLSb">av Magdalena Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjehemsföräldrars situation</title>
          <idno type="rdwebb">GU02A202</idno>
          <rs type="number">A202</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A202/text</ref>
          <ref type="dokument_url_html">http://data.riksdagen.se/dokument/GU02A202</ref>
          <ref type="dokumentstatus_url_xml">http://data.riksdagen.se/dokumentstatus/GU02A202</ref>
          <ref type="doc">http://data.riksdagen.se/fil/DE8D4773-418F-4ED5-96D4-44E0D765A9CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9ZfQ2QKYuAQkpCiUoDV8r3" type="signed"/>
        <correspContext corresp="i-9ZfQ2QKYuAQkpCiUoDV8r3">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-PazuWtwsZiXQNoXjYNatQC" type="referral">
          <date when="2006-11-07"/>
        </correspAction>
        <correspAction xml:id="i-KaU8tHS1bpJqvfV9xrT9Kp" type="dismissal">
          <date when="2006-11-07"/>
        </correspAction>
        <correspAction xml:id="i-Wix8BCeR6iUhUQzz7n8YvP" type="submission">
          <date when="2006-10-31"/>
        </correspAction>
        <correspAction xml:id="i-HRdsTk1pqvcmBTATFSNGF4" type="numbering">
          <date when="2006-10-27"/>
        </correspAction>
        <correspAction xml:id="i-RhHVdUwETTYZmvoAehAJE6" type="assigned"/>
        <correspContext corresp="i-RhHVdUwETTYZmvoAehAJE6">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YYPVDb1LEhuXFyS9nuXnLx">
            Förslag till riksdagsbeslut
          </head>
          <p xml:id="i-HLTHow7oWRqnFcz6PySZdk">
            Riksdagen tillkännager för regeringen som sin mening vad i motionen
            anförs om uppdraget som familjehemsförälder.
          </p>
        </div>
        <div type="motContent">
          <head xml:id="i-6mR76NkAeP3TcufPdRKqX6" type="h1">
            Familjehemsföräldrars situation
          </head>
          <head xml:id="i-TcfrqE35LFXoGNHxMywBqF" type="h1">
            Motivering
          </head>
          <p xml:id="i-B7cF7fUESjRAXSXDsdWMVU">
            Många barn i vårt land kan av olika anledningar inte bo kvar
            i sin ursprungliga familj utan behöver ett annat boende. En familjehemsplacering
            är då ofta att föredra framför placering på institution. En förutsättning
            för det är att det finns lämpliga familjer som vill och kan ta
            emot barn i sitt hem.
          </p>
          <p xml:id="i-EthjJBnoLuMF81ehZQpYNZ">
            De personer som är familjehemsföräldrar har ett svårt och grannlaga
            arbete. De skall inte bara släppa in en ny familjemedlem i den
            egna familjen, med alla påfrestningar det kan föra med sig, de
            skall också medverka till en god och givande kontakt med den biologiska
            föräldern/föräldrarna och ha kontakt med socialtjänst och skola
            m.m.
          </p>
          <p xml:id="i-M6QYD3kVXtQznEK78XV6od">
            Det är bekymmersamt att det i dag är en stor brist på familjer
            som vill åta sig uppdrag som familjehem, särskilt till tonåringar,
            och att många kommuner har svårt att rekrytera familjehem i den
            omfattning som behövs. Samtidigt kan konstateras att pojkar och
            flickor som nuförtiden placeras i familjehem generellt sett har
            svårare problem jämfört med tidigare. Familjer som tar emot barnen
            ställs därför inför större svårigheter. Det kan ibland behövas
            att minst en familjehemsförälder vistas hemma på hel- eller deltid.
          </p>
          <p xml:id="i-5j5hpMpbFDbPqhGMCxunhr">
            Det är angeläget att förutsättningar skapas för att underlätta
            rekryteringen av familjehem och att olika typer av familjer kan
            rekryteras så att den flicka eller pojke som behöver bo i ett
            familjehem kan komma till ett som är lämpligt med avseende på
            barnets ursprung, språk eller annan bakgrund och finns i närheten
            av det egna hemmet.
          </p>
          <p xml:id="i-7jw3v3PKEj2gimwEeCr4og">
            För att öka intresset för att vara familjehemsförälder krävs
            omfattande information om vad det innebär att vara familjehem.
            Att göra familjehemsuppdraget mer attraktivt handlar i första
            hand inte om ökad ekonomisk ersättning utan om att underlätta
            för familjerna med avlastning och stöd, men om den egna familjens
            framtid och ekonomi står på spel är det förståeligt om presumtiva
            familjehemsföräldrar avstår från ett eventuellt uppdrag. Villkoren
            i olika trygghetssystem är i dag inte utformade efter familjehemsföräldrars
            förutsättningar. Ett exempel är arbetslöshetsförsäkringen. Missgynnas
            familjehemsföräldrar i detta avseende finns risken att personers
            vilja att åta sig sådana uppdrag påverkas.
          </p>
          <p xml:id="i-BMdKuJwtkvB6LGyw3H5P1i">
            Riksdagens revisorer har tidigare granskat vården av barn och
            unga i familjehem och där föreslagit att familjehemsvård skall
            likställas med förvärvsarbete och därmed också ge samma rättigheter
            och trygghet som andra arbeten. Jag delar den uppfattningen. Uppdraget
            som familjehemsförälder måste godkännas som ett arbete med rätt
            till arbetsrättslig trygghet. Det skall vara möjligt att arbeta
            som familjehemsförälder och vara berättigad till ersättning från
            a-kassan.
          </p>
        </div>
        <div type="motSignatures">
          <list>
            <item xml:id="i-TR1oDU3pEn9RPKSuoUruXj" who="i-JSSYZnWrKjtbfWDmu1qLSb">
              Magdalena Andersson (m)
            </item>
          </list>
        </div>
      </div>
    </body>
  </text>
</TEI>
