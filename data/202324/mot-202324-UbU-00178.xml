<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-00178">
  <teiHeader>
    <fileDesc>
      <titleStmt>
        <title>Kost-, nutritions- och näringslära för sjukvårdspersonal</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:178 av Markus Wiechel (SD)</title>
          <idno type="rdwebb">HB02178</idno>
          <rs type="number">178</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB02178/text</ref>
          <ref type="dokument_url_html">https://data.riksdagen.se/dokument/HB02178</ref>
          <ref type="dokumentstatus_url_xml">https://data.riksdagen.se/dokumentstatus/HB02178</ref>
          <ref type="pdf">https://data.riksdagen.se/fil/3462CF60-3B34-46C4-AC72-B37402CB3F0F</ref>
          <ref type="docx">https://data.riksdagen.se/fil/F72248EB-448E-4FDA-A515-D2121F601FA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DkdwVDdTPuzWLSmrxmwhtV" type="signed"/>
        <correspContext corresp="i-DkdwVDdTPuzWLSmrxmwhtV">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction type="submitted" xml:id="i-zq52KM9hXkvENV9j5wPWa">
          <date when="2023-09-27"/>
          <time when="16:55:59"/>
        </correspAction>
        <correspAction type="reviewed" xml:id="i-D5zqasAsghZyDq5BuzUEjv">
          <date when="2023-09-27"/>
          <time when="18:03:01"/>
        </correspAction>
        <correspAction type="referred" xml:id="i-AVaDGiJCGnwqtNr4eYKjf1">
          <date when="2023-10-17"/>
        </correspAction>
        <correspAction type="assigned" xml:id="i-JQVfuEUYq4tYsDxFkhARCs">
          <date when="2024-04-24"/>
          <time when="16:25:05"/>
        </correspAction>
        <correspContext corresp="i-JQVfuEUYq4tYsDxFkhARCs">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-NwnTvX77fvoJfUwP6cqDUg"/>
        <correspContext corresp="i-NwnTvX77fvoJfUwP6cqDUg">
          <ref type="uppgift">2023/24:UbU14</ref>
          <ref type="ref_dok_id">HB01UbU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:178 av Markus Wiechel (SD) Kost-, nutritions- och näringslära för sjukvårdspersonal</div>
      </div>
      <div type="motBody">
        <div type="motProposal" subtype="förslag">
          <head xml:id="i-DBCUH6spy2enqAYDmak23G">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-8nqZQkLieCfdfWPueo5zKF">
              Riksdagen ställer sig bakom det som anförs i motionen om att
              regeringen bör se över möjligheten att implementera kost-, nutritions-
              och näringslära som en obligatorisk del av undervisningen för
              samtliga medicinstudenter och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7uUkReDhpzz6N8FbHqU3RD">
            Motivering
          </head>
          <p xml:id="i-AHrL9LHwEHBTow31ktFqpd">
            I slutet av april 2014 publicerades en undersökning av hur mycket
            läkarstudenter får lära sig om nutrition och näringslära vid olika
            universitet runt om i Europa. Trots vetskapen om kostens betydelse
            och påverkan på såväl allmänhälsan som läkeprocessen, visade resultatet
            på ett mycket lågt antal undervisningstimmar i ämnet – oavsett
            land. Vad som tråkigt nog också framgick var att Sverige stack
            ut, med enbart 12,5 utbildningstimmar totalt som berör kost och
            näringslära på läkarprogrammen, och då fanns det en bred tolkning
            i fråga om vad som kunde inkluderas i ämnet. Det kan jämföras
            med cirka 50 timmar för motsvarande program i länder som Österrike
            och Spanien och bara hälften så många utbildningstimmar som genomsnittet
            på läkarprogrammen i Europa.
          </p>
          <p xml:id="i-Q6y4r3YkXoNN3gQ3wnTsux">
            12,5 utbildningstimmar innebär en ungefärlig utbildningstid på
            1–3 veckor (d.v.s. cirka 6–10 föreläsningar). Man kan kanske tycka
            att en läkare bör kunna ge närings- och kostrekommendationer för
            att hjälpa patienter med kroniska sjukdomar som har livs­stilsrelaterade
            orsaker. Det är dock tveksamt om det är så bra idag eftersom oerhört
            få läkare har den kompetens som krävs. Ändå vet vi att patienter
            har ett högt förtroende för vilka råd som en läkare ger. En läkare
            som inte vidareutbildat sig i ämnet och som uttalar sig kring
            kost har ur utbildningssynpunkt ungefär samma auktoritetsvärde
            som en person som läst en kostrådgivarutbildning på tre helger.
            Någon som har genomgått en vanlig högskolekurs på 7,5 högskolepoäng
            inom nutrition har till och med studerat mer om detta ämne än
            en läkare trots att det är en av de ledande riskfaktorerna för
            sjukdom och för tidig död, men också en viktig aspekt för en välfungerande
            läkeprocess.
          </p>
          <p xml:id="i-2f4iHAY2uP2D6CysuafXs4">
            En forskningsgenomgång (Crowley J, 2019) från 2019 av 24 studier
            som publicerats i välansedda The Lancet tydliggjorde det skriande
            behovet av att göra kost och näring till en betydligt större del
            av läroplanen för att framtidens läkare ska klara av att göra
            ett bra jobb. Man konstaterar att läkare bör ha grundläggande
            kunskaper för att kunna använda sig av närings- och kostråd för
            att hjälpa patienter att hantera kroniska sjuk­domar som har livsstilsrelaterade
            orsaker, men att ytterst få läkare idag har den kompetens som
            krävs. Genomgången visade även att läkarstudenter själva vill
            ha mer utbildning i näringslära för att utveckla sina färdigheter
            men att utbildningen inte tillgodoser den efterfrågan som finns.
            Bland de synpunkter som kommit från studenterna nämndes både låg
            kvantitet (för få timmar) och låg kvalitet på näringsutbildningen.
            Studenterna själva menade att ämnet var nedprioriterat och att
            det rådde brist på intresse och expertis bland lärarna. Vidare
            menade de att de fick alldeles för få exempel på kost- och näringsrådgiv­ning
            under sin praktik. Mot bakgrund av detta ansåg studenterna att
            de hade dåliga kunskaper i näringslära efter utbildningen, vilket
            bekräftades av låga resultat i tester.
          </p>
          <p xml:id="i-EqhvvKeaGe11QnHQN44Xr3">
            Det råder inget tvivel om att bristerna i näringslära också påverkar
            vården negativt och att även om bristen på utbildning om nutrition
            gäller över hela världen så är läget i Sverige värre än på andra
            håll. Innovativa satsningar som exempelvis onlinekurser och föreläsare
            från andra professioner (exempelvis dietister) har enligt den
            omfattande genomgången visat på både kort- och långsiktiga fördelar
            för såväl patienter som vården i stort. För vare sig läkarprogrammet
            eller sjuksköterskeprogrammet finns det idag några detaljerade
            krav på kunskaper inom kost‑, nutritions- eller näringslära. Varje
            lärosäte bestämmer därför självt hur det lägger upp strukturen
            på den utbildning det tillhandahåller så att dess studenter har
            möjlighet att uppnå de examenskrav som finns enligt högskoleförordningen,
            vilken som bekant överhuvudtaget inte ens täcker dessa områden.
          </p>
          <p xml:id="i-3AxJzUo963SkbautYtn1wh">
            Mot bakgrund av de uppenbara fakta som finns om hur viktigt det
            är med kost och näring för en hälsosam livsstil måste behovet
            av tillräckliga kunskaper om detta säkras inom vården. Den kostrådgivning
            som finns vid sjukhusen är idag närmast obefintlig, och även patienter
            som skulle höja sin livskvalitet rejält eller till och med förlänga
            sitt liv får inte den information de skulle behöva för att kunna
            leva bra – istället finns det skräckexempel på fall där sjukvården
            serverat eller uppmanat patienter att äta sådant som är direkt
            farligt för dem. Det krävs därför en omfattande utveckling och
            implemen­tering av innovativa utbildningsinitiativ, och näringslära
            måste vara ett obligatoriskt ämne för samtliga medicinstudenter,
            exempelvis genom tillägg i högskoleförordningen. Regeringen bör
            beakta detta.
          </p>
        </div>
        <div type="motSignatures">
          <list>
            <item xml:id="i-Ha1zpQ2SqgvcyPQdEh9dGy" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
