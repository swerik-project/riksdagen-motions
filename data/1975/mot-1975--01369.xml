<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01369">
  <teiHeader>
    <fileDesc>
      <titleStmt>
        <title>om utbildningspolitiken.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utbildningspolitiken.</title>
          <idno type="rdwebb">FY021369</idno>
          <rs type="number">1369</rs>
          <ref type="dokument_url_text">http://data.riksdagen.se/dokument/FY021369/text</ref>
          <ref type="dokument_url_html">http://data.riksdagen.se/dokument/FY021369</ref>
          <ref type="dokumentstatus_url_xml">http://data.riksdagen.se/dokumentstatus/FY021369</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TwSiTXyBoiDwk96QT6oM4W" type="signed"/>
        <correspContext corresp="i-TwSiTXyBoiDwk96QT6oM4W">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1369/mot_1975__1369-001.pdf"/>
      <fw xml:id="i-DdZvbTGycc4Mi45EeD4poW">
        Mot. 1975:1369 15
      </fw>
      <div xml:id="i-7H4WfZxMJzuEf3TW1JQS2a" type="motHeader">
        <div xml:id="i-TcqEsV2EXcz4cXsYJghqt" type="motTitle"/>
        <div xml:id="i-JxASC3ruQihAG8RonLnUCm" type="motSubmissionInfo"/>
      </div>
      <div xml:id="i-2RMAGDW6CTtFpYNDRaqchw" type="motBody">
        <div xml:id="i-S8tzh3idshT6V9NuoKJS43">
          <p xml:id="i-A4gjsX94Jzc4LDHHYXNMYE">
            Nr 1369
          </p>
          <p xml:id="i-AztTGQGov4rkNcxs5nc7gd">
            av herr Hermansson m. fl. om utbildningspolitiken.
          </p>
          <p xml:id="i-2zncBCqu2q5CKAj88cDcK4">
            Utbildningssystemet har i varje samhällssystem en dubbel roll.
            Det speglar de ekonomiska förhållandena och de rådande sociala
            vårderingar- na. Utifrån detta producerar utbildningen tjänster
            för det rådande produktionssystemets behov. Utbildning och forskning
            nyttjas också som redskap för att förstärka rådande samhälleliga
            värderingar, sådana dessa utformats inom samhällets ledande och
            härskande klass. Men utbildnings- systemet inskränker sig aldrig
            enbart till denna passiva roll. Dess roll är också dynamisk, pådrivande.
            Genom samlandet och meddelandet av kunskap uppstår kritiska tankeprocesser
            och tendenser till frigörelse från härskande värderingar. Utbildningssystemet
            kan alltså bli skådeplatsen för brytningar mellan skilda intressen
            och idéer och därmed ett frontavsnitt i klasskampen. I förhållande
            till samhällets ekonomiska bas kan utbildningssystemet därför
            i åtskilliga lägen spela en mycket aktiv roll i den totala samhällsutvecklingen
            och väsentligt påverka denna inom dess yttre, lagbundna ramar.
            Utbildningssystemets dubbla roll illustreras redan i den under
            antiken och feodaltiden iakttagbara brytningen mellan dess väsentligen
            religiöst betingade, systembevarande sida och de för hela världsbilden
            omvälvande resultaten av naturvetenskapens och den profana filosofins
            framsteg. Det frambrytande borgerliga samhället behövde för sin
            ekonomiska utveck- ling ta naturvetenskapen och det kritiska förnuftet
            i sin tjänst. Detta blev ett led i den borgerliga revolutionen
            och frigörelsen från feodalismen. Industrikapitalismen ställde
            en rad nya krav på utbildningen. Den krävde bl.a. ett visst grundläggande
            mått av allmän folkbildning: läskunnighet och annat som var nödvändigt
            för att praktiskt fungera som lönarbetare i industrin. Den krävde
            också ett mått av social ”uppfostran”, av disciplinering efter
            borgerliga värderingar och krav på underordning i produktion och
            samhällsprocess. Samtidigt som folkundervisningens klart auktoritära
            anda markerades, blev den i den objektiva utvecklingen en av grundförutsättningarna
            för massaktivitet och folkrörelser — genom att bl. a. avskaffa
            analfabetismen. Industrikapitalismens sista stadium, den statsmonopolistiska
            kapita- lismen, ger nya och än viktigare dimensioner åt utbildningssystemets
            utveckling. Produktivkrafternas karaktär blir alltmer samhällelig:
            produk- tionen och kapitalet koncentreras, sammanhang och inbördes
            beroende mellan produktionens olika moment och delar växer. Samtidigt
            förblir produktionen organiserad i privata former. Ett växande
            behov uppstår att söka kontrollera denna motsättning. En stor
            del av detta behov fylls av staten. Staten inträder i ekonomiska
            stödfunktioner. Staten griper
          </p>
          <pb facs="riksdagen-motions-pdf/data/1975/mot_1975__1369/mot_1975__1369-002.pdf"/>
          <fw xml:id="i-PHmHghb6DUNmsPjXfyrR4T">
            Mot. 1975:1369 16
          </fw>
          <p xml:id="i-P6uzbXsmLAvuJY7NHMmzvB">
            aktivare och på bredare front in för att forma och styra utbildning
            och idébildning efter produktionssystemets nya behov. I sin slutliga
            och mest avancerade form behöver monopolkapitalismen omfattande
            utbildning, effektiv teknisk skolning. Den behöver också omfattande
            forskning. Via staten skapas samtidigt mer av styrande och reglerande
            funktioner, som också gör sig gällande inom utbildningssyste-
            met. Teknokratisering, fasta studiegångar, efter näringslivets
            och statsap- paratens (”avnämarnas”) behov anpassad yrkesinriktning
            och dimensio- nering, ökad genomströmningshastighet, ”arbetsmarknadsutbildningens”
            växande roll som systembevarande socialpolitik och omskolningsmeka-
            nism för den reservarmé kapitalismen skapat — allt detta är uttryck
            för de nya kraven på utbildningsväsendet. Men samtidigt har utbildningsväsendets
            breddning och den avancerade forskningen andra, i viss mening
            progressiva verkningar. De för allt flera människor fram till
            mer kunskap än förr. En aldrig så uppköpt och kommersialiserad
            forskning kan inte undgå att producera också nya och för det bestående
            obekväma resultatet. Kritik och opposition mot systemets grunder
            växer, i och utanför utbildningsinstitutionerna. Allt detta ställer
            stora krav på indoktrinering och ideologisk styrning för att inte
            nya, kritiska värderingar skall kastas in som vapen i klasskampen
            och skärpa motsättningarna. Ur denna situation utvecklas utbildningsväsendets
            inre karaktär. Till de allmänna kännetecken denna karaktär uppvisar
            hör den alltmer undanskymda roll till vilken de humanistiska disciplinerna
            och den humanistiska tanketraditionen förvisats. Dit hör samhällsvetenskapernas
            anpassning till den officiella ideologin och förlorade vetenskapliga
            innehåll. Dit hör naturvetenskapernas brist på långsiktiga mål
            och deras inriktning på kommersiella eller destruktiva uppgifter.
            Allt detta speglar den borgerliga kulturuppfattningens upplösning
            och brist på målsättning. Den breda skolundervisningen har i en
            viss mening ”demokratiserats” — den allmänna medborgerliga kunskapsnivån
            är högre, indoktrineringen har mist åtskilliga av sina primitivaste
            och mest fördummande former av typen aga, katekesläsning och storsvenskhet.
            Men också i sin moderna strömlinjeform speglar den, ofta i beklämmande
            former, klassamhället och kapitalismens krassa nyttjandeinställning
            till människorna. Den restgrupp, som inte fortsätter till gymnasieskolan,
            är i hög grad barn från invandrarfamiljer och barn från de torftigaste
            av de nya betongförstäder- na. Den sociala snedrekryteringen och
            skeva könsfördelningen går igen i fördelningen på linjer. Högskolenivån
            är alltjämt i stort ett reservat för ungdomarna ur borgarklass
            och mellanskikt. Typen av kunskapskrav diskriminerar snarast i
            ökande grad barn från hem med svag skolunder- byggnad och studietradition.
            Prestationshetsen är en svår och neurosska- pande faktor. Otillräckliga
            lärarresurser ökar utslagningseffekten gent- emot arbetarklassens
            barn. Redan förskolorna, som i sin idé och sin potential innehåller
            klassutjämnande effekter, tenderar att bli placerings- stationer
            på grund av sina kvalitativa brister, dominansen av kvinnliga
          </p>
          <pb facs="riksdagen-motions-pdf/data/1975/mot_1975__1369/mot_1975__1369-003.pdf"/>
          <fw xml:id="i-VUkcy6CZU8VQzKxuks5nqE">
            Mot. 1975:1369 17
          </fw>
          <p xml:id="i-Dq1N7Z54Uj88iZ24XX8B42">
            vårdare och lärare under tidiga skolår konserverar könsrollerna.
            Demokratiseringen har uteblivit, om också skolans auktoritära
            former i yttre måtto avsevärt mildrats. De allt tidigare mognande
            barnen och ungdomarna söker en självständig livsstil och ett sätt
            att behärska sin situation — de möts av rektorsvälde, en idealiserande
            samhällsbild och flack karriärism. Vid högskolorna hindras kritisk
            forskning och demokra- tiskt lagarbete av fåtalsväldet och systemet
            av över- och underordning. Forskningens direkta beroende av storkapitalet
            ökar starkt. Mest markant är dock utbildningssystemets oförmåga
            att utveckla personlighetens helhet. Dess växande bundenhet till
            ”avnämarintressena” utgör grunden för en allt starkare teknokratisering
            av utbildningens innehåll. Därmed tillgodoses det kapitalistiska
            produktionssättets behov av snävt utbildade för en underordnad
            ställning förberedda människor. Den människa utbildningssystemet
            frambringar är en ”delmänniska”. Helhetsuppfattningen slås sönder
            i en tid, när arbetarklassen och folkflertalet alltmer har behov
            av en helheltssyn för att kraftfullt kunna kämpa, för att kunna
            förstå och angripa tidens stora problem och för att skapa sig
            ett nytt samhälle. Kapitalismen har inget behov av ett utbildningssystem,
            som frambring- ar människor med helheltssyn. Socialismen däremot,
            som grundar sig på arbetarklassens och folkflertalets makt och
            allsidiga samhällsaktivitet, dess självständighet och ansvar,
            måste nödvändigtvis ha ett utbildnings- system som hjälper människorna
            att allsidigt fungera och självständigt bygga och skapa. Men varken
            det socialistiska utbildningssystemet eller socialismens kunskaps-
            och bildningsideal stiger som en fullkomnad Fågel Fenix ur det
            sönderfallna kapitalistsamhällets aska. Det framgår ur en långvarig
            kamp för en ny, självständig kulturuppfattning. Denna existerar
            redan — den har fötts och burits fram i den tidiga arbetarrörelsens
            självständiga bildningstradition. Den är närvarande i dagens kamp
            mot utsugning, stress, utslagning och maktlöshet. Den finns i
            reaktionen mot miljöförstö- ring och kommersialism, i aktivistgrupper
            och alternativ forskning. Utan en omvälvning i produktionsförhållandena
            kan inte heller utbildningssy- stemet frigöras från sina kapitalistiska
            band. Men genom en både offensiv och defensiv dagskamp kan etappsegrar
            vinnas, som försvårar och försvagar utbildningssystemets anpassning
            till storkapitalets krav och i stället stärker de progressiva
            och kritiska element som är närvarande i systemet. Denna kamp
            är därför ett viktigt avsnitt i den allmänna klasskampen, Grunderna
            för ett socialistiskt utbildningssystem måste i dag anges i form
            av allmänna principer. Men i många konkreta hänseenden är delresultat,
            som ligger i linje med dessa principer möjliga att uppnå medan
            den borgerliga ramen ännu består — man påskyndar och stärker därmed
            kampen mot det borgerliga utbildningssystemet för en alternativ
            utbildning och samhällsåskådning. Vi formulerar här några av de
            nämnda principerna.
          </p>
          <pb facs="riksdagen-motions-pdf/data/1975/mot_1975__1369/mot_1975__1369-004.pdf"/>
          <fw xml:id="i-zfD4ETTHTLEHW4AsdjCuK">
            Mot. 1975:1369 18
          </fw>
          <p xml:id="i-5WkrH5CCwfdMZk2YdC3ERW">
            1. Socialismens bildningsidé syftar till personlighetens allsidiga
            utveck- ling och befrielse från begränsande och hämmande borgerliga
            värderingar. Socialismens utbildningssystem skall utveckla såväl
            människans kollek- tivitet som hennes individualitet. Kollektiviteten
            och solidariteten skall ersätta konkurrens, egoism och privatisering
            som utbildningens arbetsform och syftning. Men kollektiviteten
            innebär inte anpassning av individuali- teten efter hierarki och
            auktoriteter, som i det borgerliga samhället. För sin aktivitet
            i kollektivet behöver tvärtom människan större individuali- tet,
            större självständighet. Mot kapitalismens underordning sätter
            socia- lismen den kollektiva ansvarigheten och arbetet sida vid
            sida med andra individer. Mot kapitalismens karriärism sätter
            socialismen en individ medveten om sitt ansvar för andra och frigjord
            från auktoriteter och fördomar 2. I det socialistiska utbildningssystemet
            skall varje barn ha rätt till en plats i förskola. Förskolans
            främsta uppgift skall vara att ge intellektuell och känslomässig
            stimulans. Den ska aktivt motarbeta utvecklandet av könsroller.
            Dess resurser och arbetsformer måste utformas i enlighet härmed.
            3. Det allmänna skolsystemet (grund- och gymnasieskola) skall
            stimu- lera dynamiska, kritiska och skapande kunskaper och metoder.
            Eleverna skall från början införas i en demokratisk självförvaltningsmetod
            och i aktivt medinflytande i skolpolitiska frågor. Den sociala
            snedrekrytering som gör sig gällande i linjevalet skall brytas.
            Det sker genom ett upphävande stegvis av nuvarande linjedelning
            och dess åtskillnad mellan teoretiska och praktiska studier. Det
            allmänna skolväsendets uppgift skall vara att grundlägga en god
            samhällelig kringsyn och en fri, kritisk livs- och samhällsattityd.
            Detta krav måste hävdas gentemot det ekonomiska livets krav på
            tidig yrkesspecialisering, anpasslighet och underordning. Det
            måste också användas för att bryta könssegregationen, som slår
            igenom i gymnasieskolan. Konkurrensideologi och prestationshets
            skall bekämpas och avskaffas. 4. Högskoleväsendet skall frigöras
            ur de kapitalistiska intressenas växande grepp. En fullständig
            demokratisering inom högskolesektorn skall genomföras. De yttre
            riktlinjerna skall utformas av ansvariga, folkvalda organ. Inom
            dessa linjers ramar skall en konsekvent inre demokratisering genomdrivas.
            Fåtalsväldet skall brytas. Alla kategorier arbetande inom högskolesektorn
            skall på lika villkor deltaga i självstyrel- sen. Den sociala
            snedrekryteringen skall bekämpas bl. a. genom integre- ring av
            arbete och studier, genom urvalsinstrument som inte prioriterar
            traditionella teoretiska meriter och genom allmän studielön. 5.
            De teoretiska kunskapernas dominans och prestige skall brytas.
            Teoretiska studier och praktiskt arbete skall samspela i utbildningen.
            Detta samspel skall göras genomgående i hela utbildningssystemet.
            Praktiska ämnen och praktiskt kunnande skall allmänt uppvärderas.
            6. Studiernas förhållande till yrkeslivet skall i grund förändras.
            Det gamla universitetets ofta mållösa och verklighetsfrämmande
            utbildning —
          </p>
          <pb facs="riksdagen-motions-pdf/data/1975/mot_1975__1369/mot_1975__1369-005.pdf"/>
          <fw xml:id="i-EuC6DUpEdKLDFYh2xuftEq">
            Mot. 1975:1369 / 19
          </fw>
          <p xml:id="i-Bt7XGTWKDA1zd37SUu1AaM">
            prestigeutbildning — bör definitivt försvinna. Men den teknokratiska
            styrning, som placerar de studerande i låsta linjer och fack,
            skapar å sin sida passivitet, underordning och beroende av kapitalets
            krav. Människan skall skolas för sin allsidiga roll: för utövandet
            av demokratisk makt likaväl som för skapande yrkeskompetens. Integration
            i bildningsperspek- tivet är det enda som kan återskapa förbindelsen
            mellan humanism och naturvetenskap. 7. Det nuvarande inlärnings-
            och bedömningssystemet skapar inom skolväsendet en anpassad, i
            teknisk mening ”fungerande” människa. Självständighet och kreativitet
            missgynnas. Undomens, speciellt arbetar- ungdomens, främlingskap
            inför det borgerliga samhällets skola skärper i hög grad denna
            tendens. Auktoritets- och pluggskolan i dess nya form skall brytas
            ner. Värdenormer, som betonar skapande förmåga mer än bokstavskunskap,
            personlighetens mognad mer än teknisk användbarhet, skall vara
            måttstock för studiernas resultat. 8. Den borgerliga ideologins
            styrande och härskande roll i utbildnings- väsendet skall bekämpas.
            Det gäller den människosyn som skolan ställer sig bakom och som
            är en återspegling av samhälleliga maktförhållanden i stort. Det
            gäller mer konkret undervisningslitteratur, undervisningsmeto-
            der och bedömningsgrunder. En kritisk genomgång av detta måste
            ske. Föråldrade och förljugna framställningar måste utsorteras.
            Systembeva- rande ideologi skall lämna plats för alternativa redovisningar.
            Men också i den vidgade diskussionsfriheten måste utbildningsväsendet
            på en rad områden aktivt premiera nya värderingar. Det gäller
            t. ex. vid bekämpan- de av konkurrensideologi och maktlöshet,
            liksom av klass- och könsdisk- riminering. Med aktiv mobilisering
            av progressiva lärare, forskare och psykologer och av frigörelsesträvanden
            bland de studerande skall en rörelse inledas för att hävda nya
            värderingar och lägga grunden till en skola, uppbyggd av folkflertalet
            självt och ägnad att stödja det i dess sociala befrielsekamp.
            Mot bakgrund av det ovan anförda hemställer undertecknade att
            riksdagen hos regeringen begär tillsättande av en utredning, vars
            uppgift skall vara att omformulera skolsystemets huvud- målsättning
            och sociala värderingar i enlighet med vad som anförs i motionen.
          </p>
          <p xml:id="i-WzKK5PwzyLRiPFVJrADetk" type="date">
            Stockholm den 27 januri 1975 C.-H. HERMANSSON (vpk) NILS BERNDTSON
            (vpk) GUSTAV LORENTZON (vpk) EIVOR MARKLUND (vpk) INGA LANTZ (vpk)
          </p>
          <div xml:id="i-82NXeUy27GMxEM6mB4siRZ" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p who="unknown" type="signature">
              i Tyresö)
            </p>
          </div>
          <pb facs="riksdagen-motions-pdf/data/1975/mot_1975__1369/mot_1975__1369-006.pdf"/>
          <p xml:id="i-XSZ1gBEqgNm6nGWZEbop7g">
            GOTAB 75 8779 S Stockholm 1975
          </p>
        </div>
      </div>
    </body>
  </text>
</TEI>
