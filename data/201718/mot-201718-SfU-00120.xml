<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-00120">
  <teiHeader>
    <fileDesc>
      <titleStmt>
        <title>med anledning av prop. 2016/17:212 Möjlighet att avstå från återkallelse av uppehållstillstånd när arbetsgivaren självmant har avhjälpt brister</title>
        <author corresp="i-TmLYgRSM5JFBMdRVjsJ2q4">av Johanna Jönsson m.fl. (C, M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:120 av Johanna Jönsson m.fl. (C, M, L, KD)</title>
          <idno type="rdwebb">H502120</idno>
          <rs type="number">120</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H502120/text</ref>
          <ref type="dokument_url_html">http://data.riksdagen.se/dokument/H502120</ref>
          <ref type="dokumentstatus_url_xml">http://data.riksdagen.se/dokumentstatus/H502120</ref>
          <ref type="docx">http://data.riksdagen.se/fil/567E09B8-D882-47A8-97E2-759B9DF08AE4</ref>
          <ref type="pdf">http://data.riksdagen.se/fil/5827A84B-029E-482B-ABAD-421FC45D03F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Y5mnVecqYRMLeUaDQM49Gn" type="basedOn"/>
        <correspContext corresp="i-Y5mnVecqYRMLeUaDQM49Gn">
          <ref>Proposition 2016/17:212</ref>
        </correspContext>
        <correspAction xml:id="i-UeQ4ovxezPtcheFeeMbSiK" type="signed"/>
        <correspContext corresp="i-UeQ4ovxezPtcheFeeMbSiK">
          <note type="signatory" corresp="i-TmLYgRSM5JFBMdRVjsJ2q4"/>
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-YSKeLiTp6e1eVBrTwK4cRX"/>
        </correspContext>
        <correspAction xml:id="i-QD2yhJ7aSwq2tAjzjnMb3p" type="submitted">
          <date when="2017-09-20"/>
          <time when="17:29:49"/>
        </correspAction>
        <correspAction xml:id="i-TuQZVsRWCs8vcKvMM6ARJU" type="dismissed">
          <date when="2017-09-26"/>
        </correspAction>
        <correspAction xml:id="i-PZ7t5wbEfbjBbzpLsb8XGD" type="reviewed">
          <date when="2017-09-26"/>
          <time when="08:46:04"/>
        </correspAction>
        <correspAction xml:id="i-e1vSztdSGLgYqsq35EorJ" type="referred">
          <date when="2017-09-27"/>
        </correspAction>
        <correspAction xml:id="i-Ba4UevH1gPxX2QDtcbbP5k" type="assigned">
          <date when="2017-11-15"/>
          <time when="16:54:05"/>
        </correspAction>
        <correspContext corresp="i-Ba4UevH1gPxX2QDtcbbP5k">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-KVn9A3QwfdnrG7cqjqV4UG" type="behandlas_i"/>
        <correspContext corresp="i-KVn9A3QwfdnrG7cqjqV4UG">
          <ref type="uppgift">2017/18:SfU7</ref>
          <ref type="ref_dok_id">H501SfU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU7</ref>
          <ref type="ref_dok_titel">Möjlighet att avstå från återkallelse av uppehållstillstånd när arbetsgivaren självmant har avhjälpt brister</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QuDmrkwEU9YgXuHNhTCZb1" type="motHeader">
        <div xml:id="i-HNmS1GkW9pm4fxYmgBKLMv" type="motTitle">
          Motion till riksdagen 2017/18:120 av Johanna Jönsson m.fl. (C,
          M, L, KD) med anledning av prop. 2016/17:212 Möjlighet att avstå
          från återkallelse av uppehållstillstånd när arbetsgivaren självmant
          har avhjälpt brister
        </div>
      </div>
      <div xml:id="i-MKKbPeoktpWYf5hnqPPPEK" type="motBody">
        <div xml:id="i-UvDKZRkYUCUM3yZCi6w16P" type="motSummary">
          <head xml:id="i-RYSwXtPDnWCb199y78mHC8">
            1 Sammanfattning
          </head>
          <p xml:id="i-2AYDE82pDRxy7gvhjbeNVg">
            Sedan 2008 har Sverige en arbetskraftsinvandring som utgår från
            arbetsgivarens behov av arbetskraft i stället för en myndighetsbaserad
            bedömning av behovet av utländska arbetare i landet. Varje år
            kommer många tusen arbetskraftsinvandrare till Sverige, och bidrar
            med miljarder i produktion och skatteintäkter. Det är en ordning
            som tjänar Sverige väl och som ska värnas.
          </p>
          <p xml:id="i-7WeG2ZdbNLGLnH6RMULn1P">
            Det har dock uppstått en orimligt hård praxis gällande förutsättningarna
            för förlängning och återkallelse av tidsbegränsade arbetstillstånd.
            På grund av denna praxis utvisas många arbetskraftsinvandrare
            till följd av mindre förseelser från arbetsgivarens sida. Det
            kan handla om lön som av misstag en kortare period legat några
            hundra kronor under kollektivavtal, för sent tecknad tjänstepensionsförsäkring
            eller intjänad semester som inte tagits ut. Det är viktigt att
            värna villkoren på svensk arbetsmarknad och även fortsatt motverka
            missbruk av reglerna för arbetskraftsinvandring. Men det får inte
            leda till orimliga och oproportionella konsekvenser, varken för
            regelverkets trovärdighet eller för enskilda företag eller arbetskraftsinvandrare.
          </p>
          <p xml:id="i-KnwSdm9Y3i8TFnofPLbFtC">
            Riksdagen har tidigare begärt att regeringen ska utreda arbetskraftsinvandrares
            ställning på arbetsmarknaden utifrån detta perspektiv (2016/17:SfU11).
            Förslagen som regeringen lägger fram har betydande brister och
            hanterar i bästa fall en liten del av problemen. Utan snabbare
            agerande riskerar nödvändiga förändringar att inte hinna genomföras
            under den här mandatperioden. Långsamma processer gör framtiden
            osäker för enskilda arbetstagare, för svenska företags möjlighet
            till kompetensförsörjning och för Sveriges internationella förtroende
            som destinationsland för viktig kompetens.
          </p>
          <p xml:id="i-H4FizyvcjXVm24VFGR5wRf">
            Förslaget innebär ett förtydligande av att Migrationsverket och
            migrationsdomstolarna måste beakta proportionalitetsprincipen
            vid bedömningar av om brister i anställningsvillkoren under tidigare
            tillståndstid innebär att arbetstillståndet för en utlänning ska
            återkallas eller inte förlängas. Ett beslut som innebär att en
            utlänning utvisas ur Sverige enbart på grund av en mindre förseelse
            från arbetsgivarens sida ska därmed inte vara förenligt med proportionalitetsprincipen.
            Grova, uppsåtliga eller systematiska avvikelser eller andra fel
            som riskerar att skada intresset av en reglerad arbetskraftsinvandring
            ska dock fortfarande leda till ett återkallat tillstånd eller
            nekad förlängning.
          </p>
        </div>
        <div xml:id="i-9NZwgmVk3n6HpLY4ZncuKz" type="motProposal" subtype="förslag">
          <head xml:id="i-ERo3zBPXuCKhZRtKG9Muxx">
            2 Förslag till riksdagsbeslut
          </head>
          <list xml:id="i-K7RQFekuCzPtJU4n9ABqzh">
            <item xml:id="i-qVH37bpK8AAj4b5G9ms8C" sortKey="Yrkande 1">
              Riksdagen beslutar att anta motionens förslag till lag om ändring
              i utlänningslagen.
            </item>
          </list>
        </div>
        <div xml:id="i-3u4MLUBG6WbmF7UfBvkwj2" type="motContent">
          <head xml:id="i-PjVhD2mrPLzQ57SVq7yYwv" type="h1">
            3 Förslag till lag om ändring i utlänningslagen (2005:716)
          </head>
          <p xml:id="i-9Lx1qh54ThKWmkhYqM5oiH">
            Härigenom föreskrivs att 7 kap. 7 e § utlänningslagen (2005:716)
            ska ha följande lydelse.
          </p>
          <table xml:id="i-W4hbSszQhQonoitQUdpQUX">
            <row xml:id="i-XMZcmRLvwZVNfgwjV6AWpu">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-DVLd2MHKfq68CSvYod3vCe"/>
            <row xml:id="i-VgYrgZnt4B32sLhEbV6yYm">
              <cell>
                7 kap. 7 e §[1]
              </cell>
            </row>
            <row xml:id="i-TAjqjdZPpQJ12sCnMfTfe"/>
            <row xml:id="i-4wMPQ9xYAMvPg737xCNN1t">
              <cell>
                Ett tidsbegränsat uppehållstillstånd för arbete för en utlänning
                som har beviljats arbetstillstånd enligt 6 kap. 2 § första stycket
                ska återkallas om
              </cell>
              <cell>
                Ett tidsbegränsat uppehållstillstånd för arbete för en utlänning
                som har beviljats arbetstillstånd enligt 6 kap. 2 § första stycket
                får återkallas om
              </cell>
            </row>
            <row xml:id="i-6PrYfRxvCozYaToPRMLxte">
              <cell>
                1. förutsättningarna för arbetstillståndet enligt 6 kap. 2 §
                första stycket av något annat skäl än att anställningen har upphört
                inte längre är uppfyllda, eller 2. utlänningen inte inom fyra
                månader från tillståndets första giltighetsdag påbörjat arbetet.
              </cell>
            </row>
            <row xml:id="i-GNNCpsj4xFcEgvDQE7amwz">
              <cell>
                Om utlänningens anställning har upphört sedan utlänningen underrättats
                om att en utredning om återkallelse enligt första stycket har
                inletts, men innan beslut om återkallelse fattats, gäller bestämmelserna
                om återkallelse i 3 § första stycket 2. Tiden ska då vara fyra
                månader i stället för tre.
              </cell>
            </row>
            <row xml:id="i-UjxcZJY1Ye3jdNppYEFvSr"/>
          </table>
          <p xml:id="i-C7U5r5FemtqwApxhAEAVk5">
            _________________
          </p>
          <p xml:id="i-XT17MkyDxkPEYrSBVPbDGj">
            Denna lag träder i kraft den 1 december 2017.
          </p>
          <head xml:id="i-U42tB7GT5htfQASQDxQwuB" type="h1">
            4 Regeringens proposition
          </head>
          <p xml:id="i-6vDdLirnm1HsNmXPyyGsCk">
            Regeringen konstaterar att rättstillämpningen efter Migrationsöverdomstolens
            dom i rättsfallet MIG 2015:11 har blivit för hård. Domen har kommit
            att tolkas på så sätt att ett återkallande av uppehållstillstånd
            ska ske oavsett omständigheterna i det enskilda fallet, när anställningsvillkoren
            inte har upp fyllts helt. Regeringen menar att så hårda krav på
            återkallande av tillstånd när det handlar om små brister som redan
            har åtgärdats kan leda till orimliga konsekvenser och skada legitimiteten
            för regelverket.
          </p>
          <p xml:id="i-TedswHfpMeCyf2GpeFrafV">
            Regeringen föreslår därför att det ska vara möjligt att avstå
            från att återkalla ett tidsbegränsat uppehållstillstånd för arbete
            om arbetsgivaren, utan att Migrationsverket uppmärksammat felet,
            har avhjälpt brister i anställningsvillkoren som annars skulle
            leda till återkallelse.
          </p>
          <p xml:id="i-CZEuwJgQn8hsNPiiYnLooQ">
            Regeringen konstaterar i sin proposition att förslaget inte kommer
            att räcka för att lösa de problem som föreligger, och att en utredare
            därför ska få i uppdrag ”att lämna förslag som stärker proportionaliteten
            och säkerställer att en arbetskraftsinvandrare inte ska utvisas
            på grund av att arbetsgivaren utan uppsåt begått mindre eller
            obetydliga fel gällande villkoren för arbetstillstånd, även om
            felet upptäcks efter det att tillståndstiden löpt ut eller om
            Migrationsverket uppmärksammat det”. Vi välkomnar att en sådan
            utredning äntligen kommer på plats, men en ny utredning kompenserar
            inte för ett bristfälligt förslag.
          </p>
          <p xml:id="i-CVwYbYqYgATWV2wc8gRXnu">
            Det finns i vår bedömning två stora problem med regeringens förslag.
          </p>
          <p xml:id="i-SGEpGaU6FGoAn3JnBE9tX3">
            Det första är att man genom att införa ett undantag från den
            strikta tillämpning reglerna fått i dag slår fast att den tillämpningen
            ska vara huvudregel. Det skulle begränsa utrymmet för migrationsdomstolarna
            att ändra praxis och i stället slå fast den nuvarande, mycket
            restriktiva, tolkningen som lagstiftarens norm.
          </p>
          <p xml:id="i-UYZ6XT2nyNDWxbwdec8uDT">
            Det andra är frågan om vilka brister som kan avhjälpas. Om utbetald
            lön varit för låg under tidigare tillståndstid är det lätt att
            åtgärda självmant, men om det har saknats försäkringsskydd under
            en kortare period är det svårare att ersätta monetärt eller på
            annat sätt. Det finns en betydande risk att återkallelser och
            nekade förlängningar på grund av mindre brister i försäkringsskydd,
            semester eller liknande kommer att fortsätta även med den nya
            lagen.
          </p>
          <p xml:id="i-5xRKEenc74RoFhLSEEY548">
            Mot den bakgrunden lägger vi fram ett förslag som bättre kommer
            att lösa de tolknings- och tillämpningsproblem som föreligger
            kring arbetskraftsinvandringen. I stället för att försöka slå
            fast specifika undantag vill vi förtydliga att proportionalitetsprincipen
            ska beaktas vid handläggningen av frågor om arbetstillstånd.
          </p>
          <head xml:id="i-Kq3b55ZRjur3TLEKEZnw3D" type="h1">
            5 Bakgrund om reglerna för arbetskraftsinvandring
          </head>
          <head xml:id="i-Vxw4F1vz6xpxHKwLsc5n7S" type="h2">
            5.1 Nya regler för arbetskraftsinvandring
          </head>
          <p xml:id="i-RigwdsUn4FN1jMkW6Z7MYA">
            I februari 2004 tillsattes den parlamentariska utredningen Kommittén
            för arbetskraftsinvandring, Kaki (dir. 2004:21). Kaki presenterade
            delbetänkandet Arbetskraftsinvandring till Sverige – befolkningsutveckling,
            arbetsmarknad i förändring, internationell utblick (SOU 2005:50)
            i maj 2005 med en bred faktagenomgång, och slutbetänkandet Arbetskraftsinvandring
            till Sverige – förslag och konsekvenser (SOU 2006:87) i oktober
            2006.
          </p>
          <p xml:id="i-4v1qGHXfoXHRyGK9bnEZMs">
            Kaki ansåg att arbetskraftsbrist i första hand borde lösas genom
            att ta arbetslösa personer från den inhemska befolkningen, men
            eftersom rörligheten mellan yrken och regioner inte är tillräckligt
            snabb för att balansera arbetsmarknaden kan arbetskraftsinvandring
            vara ett positivt tillskott för att undvika arbetskraftsbrist.
            Man slog fast att arbetskraftsinvandring ändå inte skulle kunna
            tränga undan arbetskraft som redan finns i landet och att behoven
            på arbetsmarknaden skulle avgöra invandringens omfattning.
          </p>
          <p xml:id="i-EsR1VaHaGWJLJpdyLmmp7">
            Allianspartierna reserverade sig mot kommitténs förslag och ansåg
            att arbetsmarknadsprövningen avseende brist på arbetskraft skulle
            göras av arbetsgivaren, att de tidsbegränsade uppehållstillstånden
            inte skulle kopplas till ett särskilt yrke och att tillfälligt
            uppehållstillstånd för arbete skulle kunna sökas vid vistelse
            i Sverige även om man är asylsökande.
          </p>
          <p xml:id="i-Xi3tEwr4nMPqBVuGenNhM4">
            När kommittén presenterade sitt slutbetänkande hade majoritetsförhållandet
            i riksdagen ändrats och Alliansen hade majoritet. Regeringen tog
            fram promemorian Ett effektivt och flexibelt system för arbetskraftsinvandring
            (Ds 2007:27), som lade fram förslag i linje med reservationen
            i Kaki.
          </p>
          <p xml:id="i-UCHcKBRWcM2UcqbsaXaVNV">
            Baserat på en överenskommelse mellan regeringen och Miljöpartiet
            lade regeringen fram propositionen Nya regler för arbetskraftsinvandring
            (prop. 2007/08:147), som föreslog mer flexibelt system för arbetskraftsinvandring
            för att underlätta rekrytering av arbetskraft från tredjeland.
            Den myndighetsbaserade arbetsmarknadsprövningen upphörde och utgångspunkten
            för arbetstillstånd blev i stället arbetsgivarens bedömning av
            behovet av arbetskraft.
          </p>
          <p xml:id="i-NDRtzTuWjhkzeuTFfU3RFh">
            Propositionen innebar också att tillståndstiderna förlängdes,
            att tidsbegränsade arbetstillstånd skulle kunna leda till permanenta
            uppehållstillstånd och att det skulle finnas möjlighet att söka
            ett nytt jobb utan att lämna landet för den som har arbetstillstånd,
            den som är student och vissa andra mindre undantag. Även en möjlighet
            till spårbyte för asylsökande som fått avslag infördes.
          </p>
          <p xml:id="i-9bnRbqhnSQhcSXGuGTyQE3">
            Som ett led i ett mer flexibelt och enhetligt regelverk tog man
            bort den särskilda uppehållsgrunden för säsongsarbete, och möjligheten
            till permanenta arbetstillstånd direkt vid invandringstillfället
            avskaffades.
          </p>
          <p xml:id="i-Mtgzm74v31fGrBJ483vk3v">
            Lagändringarna trädde i kraft den 15 december 2008.
          </p>
          <head xml:id="i-M5sSjAu48qMNoFrq9hPk6e" type="h2">
            5.2 Åtgärder mot missbruk av reglerna för arbetskraftsinvandring
          </head>
          <p xml:id="i-5GkK2EZZHK9abnGfHMbU5k">
            Efter införandet av den nya ordningen utan myndighetsbaserad
            arbetsmarknadsprövning uppstod det en diskussion om hur reglerna
            efterlevdes. Kritik lyftes från flera arbetstagarorganisationer
            mot att reglerna för arbetskraftsinvandring var lätta att missbruka
            och att bristande efterkontroller och avsaknad av sanktioner mot
            oseriösa arbetsgivare var ett problem. Liknande kritik hade också
            lyfts i OECD:s rapport Recruiting Immigrant Workers: Sweden (2011),
            som rekommenderade att förbättra kontrollen av att arbetsgivare
            följde reglerna. Även Migrationsverket hade uppgett att det förekom
            ett omfattande missbruk av reglerna, även om det redan vidtagits
            åtgärder som gett goda resultat (prop. 2013/14:227 s. 14).
          </p>
          <p xml:id="i-2mzjEHAjRFYjJF5uR1NGLa">
            Frågan utreddes inom regeringen och lades fram i promemorian
            Åtgärder mot missbruk av reglerna för arbetskraftsinvandring (Ds
            2013:57) och sedan i en proposition med samma namn (prop. 2013/14:227).
            Regeringen lade fram tre åtgärder.
          </p>
          <p xml:id="i-Sa3BVJmjLZR4Cv4f34Denk">
            Dels infördes en straffsanktionerad skyldighet för arbetsgivare
            att lämna uppgifter om arbetsvillkor till Migrationsverket.
          </p>
          <p xml:id="i-RJraefkxDP7tgaUaLzwL5p">
            Dels utökades Migrationsverkets möjligheter att utföra efterkontroller
            gällande beviljade arbetstillstånd.
          </p>
          <p xml:id="i-USpp4JpaZXCC9h1mfH7Mf5">
            Dels infördes bestämmelser om återkallelse av tillstånd när förutsättningarna
            för arbetstillstånd inte längre är uppfyllda eller om arbetet
            som tillståndet beviljats för inte påbörjats inom rimlig tid.
          </p>
          <p xml:id="i-Egs5EWVggEF9tovW7MWM6h">
            I och med propositionen infördes en ny paragraf i utlänningslagen
            kring återkallelse av tillstånd (7 kap. 7 e §). Det är den bestämmelsen
            som berörs i den aktuella diskussionen och som både regeringens
            proposition och denna motion föreslår förändringar av. De andra
            två åtgärderna påverkas inte.
          </p>
          <head xml:id="i-ETiXhSyhtv3ZgoLqTMnoLd" type="h2">
            5.3 Migrationsöverdomstolens avgöranden
          </head>
          <p xml:id="i-Dk2WrGcP7vvWzMwyjgymkX">
            I Migrationsöverdomstolens avgörande MIG 2015:11 aktualiserades
            den nya bestämmelsen om återkallelse av arbetstillstånd. Rättsfallet
            gällde en utlänning som under större delen av tidigare tillståndstid
            hade arbetat i sådan begränsad omfattning att hennes månadsinkomst
            hade understigit det grundläggande försörjningskravet på 13 000
            kronor. Frågan i målet var om hon under sådana förhållanden kunde
            beviljas förlängt uppehålls- och arbetstillstånd för att fortsätta
            arbeta hos samma arbetsgivare. Migrationsöverdomstolen bedömde
            att så inte var fallet.
          </p>
          <p xml:id="i-LcGQXztfq48p1Akn9phTfw">
            Migrationsöverdomstolen uttalade bl.a. följande.
          </p>
          <p xml:id="i-4F6LHyeNPHfKwz1xuHWrJs">
            Om förutsättningarna för det tidsbegränsade arbetstillståndet
            av något annat skäl än att anställningen har upphört inte längre
            är uppfyllda gäller enligt den obligatoriska regeln i 7 kap. 7
            e § utlänningslagen att tillståndet ska återkallas. Konsekvensen
            av att lagstiftaren har bestämt att återkallelse ska vara obligatorisk,
            är att det inte ska göras en bedömning av omständigheterna i det
            enskilda fallet.
          </p>
          <p xml:id="i-SBXRQn9RoQE5MX7YrHA9hf">
            Den strikta tillämpning som lagstiftaren ger uttryck för när
            det gäller om ett tillstånd ska återkallas innebär, enligt Migrationsöverdomstolens
            bedömning, att ett motsvarande förhållningssätt bör gälla vid
            prövningen av om ett tillstånd ska förlängas. En förlängningsansökan
            bör därför inte beviljas om det framkommer att förutsättningarna
            för arbetstillståndet inte varit uppfyllda under den tidigare
            tillståndsperioden. En annan ordning skulle kunna leda till att
            legitimiteten för bestämmelserna minskade, framför allt mot bakgrund
            av att det oftast är först vid en ansökan om förlängning som det
            kan kontrolleras om förutsättningarna varit uppfyllda.
          </p>
          <p xml:id="i-Wpd8ERYU5Xf4KzyAfFpbtB">
            Det som Migrationsöverdomstolen prövade i det aktuella rättsfallet
            var alltså betydelsen av brister i förhållande till det grundläggande
            försörjningskravet vid bedömningen av om ett tidsbegränsat arbetstillstånd
            kan förlängas. På motsvarande sätt bedömde Migrationsöverdomstolen
            i rättsfallet MIG 2015:20 att en utlänning som inte vid något
            tillfälle under tidigare tillståndstid hade fått en lön som uppfyllde
            försörjningskravet inte kunde beviljas permanent uppehållstillstånd
            på grund av arbete.
          </p>
          <p xml:id="i-9oQzSKheEFEVc64dvwUWWX">
            Migrationsverket har emellertid ansett att konsekvensen av denna
            praxis är att det inte får ha brustit i något anställningsvillkor
            vid något tillfälle under tillståndstiden för att beslut om förlängning
            eller permanent uppehållstillstånd på grund av arbete ska kunna
            fattas, och att även mindre misstag och brister ofrånkomligen
            leder till att utlänningen utvisas ur Sverige (se t.ex. SOU 2016:91
            s. 123 och Johannes Forssberg, Arbetskraftsinvandrares rättslöshet
            i Sverige, Centrum för rättvisa, 2016).
          </p>
          <p xml:id="i-FUC33d6WcojYU2TSMczgZ8">
            Migrationsöverdomstolen har under 2017 beviljat prövningstillstånd
            i fem fall som gäller arbetstillstånd. Flera av dessa avgöranden
            lär aktualisera frågan om proportionalitetsprincipens betydelse
            vid beslut om arbetstillstånd.
          </p>
          <head xml:id="i-YG1goRZTmfuegTdxR1diw" type="h2">
            5.4 Socialförsäkringsutskottets betänkande och ny utredning
          </head>
          <p xml:id="i-XTd8k26aYvkkoWMwBbtNJk">
            Alliansen har länge och tydligt kritiserat den restriktiva tolkning
            som lett till dessa utvisningar. Samtliga riksdagspartier ställde
            sig också bakom ett tillkännagivande i november 2016 om att detta
            ska ändras. I ett betänkande från socialförsäkringsutskottet (2016/17:SfU11
            Regelverket för arbetskraftsinvandring) slog riksdagen fast att
            ”regeringen borde ge utredningen om arbetskraftsinvandrares ställning
            ett bredare uppdrag” och att utredningen måste få i uppdrag att
            snabbt finna lösningar på några av de mest akuta problemen med
            att mindre misstag från av allt att döma seriösa arbetsgivare
            kan få långtgående konsekvenser för såväl arbetstagare som arbetsgivare.
            Det är enligt utskottets mening orimligt om mindre misstag leder
            till förlust av arbetstillstånd. För att förhindra detta anser
            utskottet att det är mycket angeläget med en kompletterande översyn
            av regelverket.
          </p>
          <p xml:id="i-KkAxrArNqAJmjcYs8KGpUz">
            I betänkandet står också: ”Utskottet vill betona vikten av att
            en utredning på området genomförs ytterst skyndsamt. Enligt utskottets
            uppfattning är det lämpligt att utredningen lämnar de förslag
            som är avsedda att lämnas den 15 december 2016 som ett delbetänkande
            och att utredningen därefter återkommer med förslag enligt tilläggsdirektiv
            i ett betänkande senast under våren 2017.”
          </p>
          <p xml:id="i-Aw6rQMjvNxbMNnVRUEFBWp">
            Betänkandet fick stöd från samtliga partier i riksdagen. Den
            skyndsamma översyn som begärdes tillsattes dock inte förrän i
            juni året efter, mer än ett halvår senare. I samband med propositionen
            Möjligheten att avstå från återkallelse av uppehållstillstånd
            för arbete när arbetsgivaren självmant avhjälpt brister (prop.
            2016/17:212) konstaterade regeringen att förslaget inte skulle
            vara tillräckligt, utan att man också ska utreda vidare förändringar.
            Från propositionen (s. 10–11):
          </p>
          <p xml:id="i-VGhKdMeXo2rVqSnLiqoBXD">
            Regeringen bedömer att en möjlighet att kunna avstå från återkallelse
            om arbetsgivaren har agerat innan Migrationsverket påpekar bristen
            eller underrättar arbetsgivaren om att ett ärende om efterkontroll
            ska påbörjas, inte bör medföra ökade risker för oseriöst agerande
            och utnyttjande av arbetskraftsinvandrare. Att däremot öppna för
            en sådan möjlighet även efter påpekande från Migrationsverket
            kräver andra överväganden för att samma risker ska kunna undvikas.
            Det kan inte ske inom ramen för detta lagstiftningsärende. Som
            remissinstanserna anför kan det dock förekomma situationer när
            en seriös arbetsgivare blir medveten om att han eller hon har
            begått ett misstag först efter påpekande från Migrationsverket,
            och där det ändå är rimligt att kunna avstå från en återkallelse.
            En utredare kommer därför inom kort att få i uppdrag att lämna
            förslag som stärker proportionaliteten och säkerställer att en
            arbetskraftsinvandrare inte ska utvisas på grund av att arbetsgivaren
            utan uppsåt begått mindre eller obetydliga fel gällande villkoren
            för arbetstillstånd, även om felet upptäcks efter det att tillståndstiden
            löpt ut eller om Migrationsverket uppmärksammat det.
          </p>
          <p xml:id="i-3ALF3WPyNu5VoWLxPofmwC">
            I promemorian Mindre eller obetydliga fel gällande villkoren
            för arbetstillstånd (juni 2017, Justitiedepartementet) beskrivs
            uppdraget: ”En utredare ges i uppdrag att lämna förslag på författningsändringar
            som säkerställer att arbetskraftsinvandrare inte utvisas på grund
            av att arbetsgivare utan uppsåt begått mindre eller obetydliga
            fel gällande villkoren för arbetstillstånd, även om felet upptäcks
            efter det att tillståndstiden löpt ut eller om Migrationsverket
            uppmärksammat det.”
          </p>
          <p xml:id="i-9wgcvNQASPBRosDtb5WakW">
            Vi välkomnar utredningen och ser fram emot fortsatta förslag
            på hur arbetskraftsinvandringen till Sverige kan förbättras och
            förenklas ytterligare. Det är av yttersta vikt att regeringen
            agerar skyndsamt och återkommer till riksdagen med konkreta lagförslag
            som förenklar arbetskraftsinvandringen. Men att vänta ännu längre
            på att göra en nödvändig lagändring vore inte ansvarsfullt. Regeringen
            har misslyckats med att agera inom de tidsramar som riksdagen
            satt upp i sitt tillkännagivande, och vi måste därför gå före.
          </p>
          <head xml:id="i-2vF6urVyzk1fqqia2H4QyF" type="h1">
            6 Återkallelse ska inte krävas
          </head>
          <p xml:id="i-JLHPUs1CBr238ndtZQYFEA">
            Vårt förslag är att tydliggöra i lagtexten att återkallelse inte
            ska krävas vid små avsteg, genom att byta ut ordet ”ska” mot ”får”
            i 7 kap. 7 e § utlänningslagen. På så sätt blir återkallelsebestämmelsen
            fakultativ i stället för obligatorisk. Bestämmelsen ska även i
            fortsättningen innebära att ett arbetstillstånd kan återkallas
            om förutsättningarna inte längre är uppfyllda. Men det måste göras
            en proportionalitetsbedömning i varje enskilt fall, och mindre
            förseelser från arbetsgivarens sida ska inte alltid behöva leda
            till återkallelse. Ett motsvarande synsätt bör gälla även vid
            frågan om huruvida arbetstillstånd kan förlängas.
          </p>
          <p xml:id="i-Ly1bV1a4n18EMYksBKAr7S">
            Utgångspunkten för den svenska modellen för arbetskraftsinvandringen
            är ett öppet system som underlättar kompetensförsörjning, utan
            att oseriösa arbetsgivare missbrukar reglerna med skenavtal eller
            liknande. För att upprätthålla sin legitimitet och uppfylla sitt
            syfte får tillämpningen inte bli för långtgående åt något håll.
            Syftet med regelverket riskeras om det är lätt att använda det
            för skenanställningar, försämrade villkor på arbetsmarknaden eller
            andra former av missbruk. Men syftet med regelverket riskeras
            också om tillämpningen är så långtgående att mindre eller obetydliga
            fel helt stänger dörren för arbetskraftsinvandrare. I dag är tillämpningen
            för långt åt det restriktiva hållet, vilket måste åtgärdas genom
            att förtydliga att proportionalitetsprincipen måste beaktas vid
            beslut om arbetstillstånd.
          </p>
          <head xml:id="i-3vqhsNCNd5k9ACuxSLd3xA" type="h2">
            6.1 Värdet av arbetskraftsinvandring
          </head>
          <p xml:id="i-Ke9CwHL2dCpzBhqBeAAf2J">
            Sverige behöver företag som startar, växer och anställer. Det
            kräver ett konkurrenskraftigt näringsklimat med god tillgång till
            kvalificerad arbetskraft. Det ger en starkare ekonomi, ett bättre
            fungerande näringsliv och fler jobb. Varje år bidrar arbetskraftsinvandringen
            till Sverige med ungefär 10 miljarder kronor i ökad produktion
            och drygt 4 miljarder kronor i skatteintäkter. Alliansen vill
            därför att förutsättningarna för arbetskraftsinvandring förbättras.
            Vi vill se en generös och efterfrågebaserad arbetskraftsinvandring
            som fortsatt bygger på 2008 års reform.
          </p>
          <p xml:id="i-PQz2EoceRytxDADUsTfS6u">
            Det ska vara lätt att jobba och göra rätt för sig i Sverige.
            Då krävs att inte stelbenta regler eller onödig byråkrati sätter
            hinder i vägen. I stället måste en helhetsbedömning göras. Det
            är t.ex. orimligt att en arbetskraftsinvandrare utvisas enbart
            på den grunden att han eller hon har fått sin anställning via
            en rekryteringskanal av t.ex. Linkedins storlek och räckvidd,
            vilket det finns exempel på. Det är också orimligt att en tidigare
            arbetsgivares försäkringsinbetalningar till fel bolag ska utesluta
            någon från arbetstillstånd eller att förlängning ska nekas för
            att en arbetskraftsinvandrare inte tagit ut semester.
          </p>
          <p xml:id="i-BTzzRZ6fMCUtjW3hQdGGQY">
            Stiftelsen Centrum för rättvisa har i sin rapport Arbetskraftsinvandrares
            rättslöshet i Sverige (2016) granskat 450 domar där utvisningsbeslut
            prövats i migrationsdomstolen och konstaterar att det finns betydande
            problem i den stränga rättstillämpningen. De identifierar tre
            typfall av fel som Migrationsverket bedömt som för grova för att
            arbetstillstånd ska kunna beviljas: villkorsavvikelser, annonseringsfel
            och försenad ansökan. Utgångspunkten för arbetskraftsinvandringen
            måste naturligtvis vara att alla villkor ska uppfyllas, att annonseringen
            ska ske korrekt och att ansökan ska vara inne i tid. Men den mycket
            stränga rättstillämpningen är mer långtgående än vad som är motiverat.
            Här måste reglerna förändras. Prövningen i enskilda fall måste
            vara proportionerlig.
          </p>
          <p xml:id="i-NrTGThxiHZMrXYjoFyBqak">
            Både regeringen och samtliga riksdagspartier har konstaterat
            att det behövs förändringar genom socialförsäkringsutskottets
            betänkande hösten 2016. Det har fortfarande inte tillgodosetts
            på ett godtagbart sätt. Viktig tid har gått förlorad till nackdel
            för enskilda, för arbetskraftsinvandringen i stort och för Sveriges
            internationella förtroende som destinationsland för arbetskraftsinvandrare.
          </p>
          <head xml:id="i-CBKU3YWB5cHKLa2kqAhuza" type="h2">
            6.2 Missbruk ska motverkas
          </head>
          <p xml:id="i-C3y87kzPK2wW7yRBQhg9tx">
            Arbetskraftsinvandring bidrar till bättre kompetensförsörjning
            och ökade möjligheter för företag att växa och anställa. Samtidigt
            förekommer dåliga villkor, falska anställningar och handel med
            anställningsavtal. Alliansen anser att missbruk av regelverket
            för arbetskraftsinvandring måste motverkas. Reglerna för arbetskraftsinvandring
            får inte öppna för medvetet missbruk.
          </p>
          <p xml:id="i-C7HCYRmyJQM6QS2hHPz9m6">
            Det är viktigt att de utgångspunkter som låg till grund för åtgärderna
            för att minska missbruk av arbetskraftsinvandring 2014 ligger
            fast. Arbetskraftsinvandringen ska fortsatt bygga på de villkor
            som gäller i övrigt på svensk arbetsmarknad. Oseriösa arbetsgivare
            som inte vill betala rätt lön, erbjuda rimliga villkor eller på
            andra sätt försöker kringgå syftet med lagstiftningen ska stoppas,
            och Migrationsverket ska ha goda möjligheter till både förhandsgranskning
            och efterkontroller. Alliansen har bl.a. föreslagit direktåtkomst
            till fler uppgifter hos andra myndigheter och förstärkt arbete
            mot missbruk av reglerna (mot. 2016/17:3267). Detta har riksdagen
            gett regeringen till känna (2016/17:SfU17).
          </p>
          <p xml:id="i-LP4fWG7nV1AR9TamCt4pYa">
            I förarbetena (prop. 2013/14:227 s. 17) står det: ”För att upprätthålla
            legitimiteten för systemet för arbetskraftsinvandring är det viktigt
            att det finns möjlighet att återkalla ett uppehållstillstånd för
            arbete, när förutsättningarna för arbetstillståndet inte längre
            är uppfyllda.”
          </p>
          <p xml:id="i-XZbgUkFFMgtJzS3ZGegXzn">
            Det är en förutsättning även för fortsatta reformer av arbetskraftsinvandringen.
            För att legitimiteten för systemet ska hålla ”måste Migrationsverket
            vara uppmärksamt på företeelser och upplägg vars huvudsakliga
            syfte är att kringgå kraven avseende anställningsvillkoren” (prop.
            2013/14:227 s. 19) och även andra former av missbruk motverkas.
          </p>
          <p xml:id="i-FrRZJ6uURjf7sDQG3DHi7y">
            Efter reformerna har Riksrevisionen tittat på systemet för arbetskraftsinvandring
            (RiR 2016:3 Ett välfungerande system för arbetskraftsinvandring?)
            och konstaterar att det fortfarande förekommer visst missbruk
            i form av skenanställningar och för låga löner, men att missbruket
            har minskat avsevärt, framför allt mellan 2012 och 2013. Även
            en statlig utredning har tittat på i vilken omfattning arbetskraftsinvandrare
            utnyttjas på den svenska arbetsmarknaden. I betänkandet SOU 2016:91
            Stärkt ställning för arbetskraftsinvandrare på arbetsmarknaden
            har de tittat på avslagsbeslut från Migrationsverket och konstaterar
            att det har förekommit felaktigheter i flera fall. Dessa fall
            måste naturligtvis motverkas.
          </p>
          <head xml:id="i-GE2UwHc4rYJUsiT34gQQMg" type="h2">
            6.3 Proportionalitet
          </head>
          <p xml:id="i-CeQXGPz17x3xrhqZ6aGXh3">
            För att förhindra utnyttjande av utländska arbetstagare och reglerna
            för arbetskraftsinvandring och samtidigt värna arbetskraftsinvandrarna,
            arbetskraftsinvandringsreformen och de företag som är beroende
            av utländsk kompetensförsörjning måste proportionalitetsprincipen
            beaktas när reglerna tillämpas.
          </p>
          <p xml:id="i-BgjjihtXFc1Fm3WHJCcKb3">
            Proportionalitetsprincipen är en allmän rättsgrundsats med generell
            giltighet inom förvaltningsrätten. Den kommer även till direkt
            uttryck i 1 kap. 8 § utlänningslagen.
          </p>
          <p xml:id="i-8c8JS52Vb1X6p9zSHujsuu">
            Proportionalitetsprincipen innebär att det inte får beslutas
            om mer ingripande åtgärder mot en utlänning än vad som är nödvändigt
            för att tillgodose ändamålen bakom lagstiftningen i varje enskilt
            fall, vilket är utförligt beskrivet och fastslaget i både praxis
            och doktrin.
          </p>
          <p xml:id="i-FD1TcPGcG7kBYQdp1uc4rh">
            För att proportionalitetsprincipen ska respekteras måste det
            vid bedömningen av om en brist i anställningsvillkoren ska medföra
            att ett arbetstillstånd återkallas eller inte förlängs göras en
            avvägning mellan, å ena sidan, det allmänna intresset av att motverka
            förekomsten av oseriösa arbetsgivare och skenavtal och, å andra
            sidan, den enskildes intresse av att få fortsätta att bo och arbeta
            i Sverige. Det får inte råda ett uppenbart missförhållande mellan
            dessa intressen i det enskilda fallet.
          </p>
          <p xml:id="i-SDfrp8KmRGEx8DAMX2gokc">
            I de delar som reglerna om arbetstillstånd påverkas av EU-rätten
            är det ett uttryckligt krav att beslut om att avslå en ansökan
            om förlängt arbetstillstånd eller att återkalla ett arbetstillstånd
            ska ske med beaktande av de särskilda omständigheterna i fallet
            och med respekt för proportionalitetsprincipen (se t.ex. artiklarna
            8.5, 9.5 samt 15.11 i säsongsarbetardirektivet, samt artiklarna
            7.5 och 8 i ICT-direktivet).
          </p>
          <p xml:id="i-6gVMwxxomvqMxYxECTkLyU">
            Det kan även noteras att det i skäl 22 i EU-kommissionens förslag
            till nytt blåkortsdirektiv (KOM(2016) 378) anges följande: ”Alla
            beslut om att avslå en ansökan om blåkort eller om återkallande
            eller vägran att förlänga ett blåkort ska beakta de särskilda
            omständigheterna i fallet och följa proportionalitetsprincipen.
            När det enda skälet till avslag rör arbetsgivarens verksamhet
            bör en mindre förseelse inte under några förutsättningar få utgöra
            enda skäl till att ansökan avslås, återkallas eller att förlängning
            av tillståndet vägras.”
          </p>
          <p xml:id="i-LKFNbzPBGt1HzDmvDhKqje">
            Regeringen har nyligen beslutat om en lagrådsremiss om genomförande
            av ICT-direktivet. För att tydliggöra att proportionalitetsprincipen
            ska beaktas vid beslut om arbetstillstånd i dessa fall anges i
            den föreslagna lagtexten att förlängning ”får” vägras respektive
            att återkallelse ”får” ske när förutsättningarna för tillståndet
            inte är uppfyllda (se regeringens lagrådsremiss den 22 juni 2017,
            Uppehålls- och arbetstillstånd för företagsintern förflyttning
            – genomförande av ICT-direktivet, s. 128 f. och s. 131 f.).
          </p>
          <p xml:id="i-MaeRvNe77DdVG1Wvq5HeQ9">
            Även om de angivna EU-direktiven endast gäller arbetstillstånd
            för vissa yrkeskategorier saknas det skäl för en ordning där olika
            principer gäller för olika kategorier av arbetstillstånd. En ordning
            där proportionalitetsprincipen ska beaktas endast vid beslut om
            arbetstillstånd som regleras av EU-rätten framstår inte som sakligt
            motiverad. Detta skulle innebära t.ex. att en utlänning som ansöker
            om ett tillfälligt arbetstillstånd för säsongsarbete i Sverige
            får starkare rättsligt skydd än en utlänning som har erbjudits
            en fast anställning här, vilket vi inte ser som önskvärt. Proportionalitetsprincipen
            måste därför beaktas vid alla beslut om arbetstillstånd.
          </p>
          <p xml:id="i-SxqtJUDQ7wUb8E9PEcGEHC">
            Proportionalitetsprincipen är en allmän rättsprincip och dess
            tillämpning är inte beroende av att den anges i lag. Det borde
            alltså inte behöva påpekas att proportionalitetsprincipen ska
            gälla även i migrationsmål och frågor rörande arbetstillstånd.
            Men med hänsyn till den rättstillämpning som har uppstått är det
            enligt vår mening nödvändigt att proportionalitetsprincipens betydelse
            förtydligas. I proposition 2013/14:227 slogs en viss proportionalitet
            fast som utgångspunkt för utformningen av sanktioner:
          </p>
          <p xml:id="i-GTEcKCL1qncrZPV9q4x1ct">
            Regeringen anser … att det bör införas åtgärder som betonar och
            understryker arbetsgivares ansvar för att upprätthålla nivån på
            anställningsvillkoren för utländska arbetstagare och vikten av
            att följa regelverket. De åtgärder som väljs måste vara effektiva
            och kännbara samtidigt som syftet med arbetskraftsinvandringsreformen
            värnas (se prop. 2007/08:147). Åtgärderna får inte vara sådana
            att en seriös arbetsgivare med ett verkligt behov av att rekrytera
            en arbetstagare väljer att avstå från att rekrytera och utveckla
            verksamheten på grund av rädslan för sanktioner. De åtgärder som
            väljs bör inte heller vara sådana att de kan uppfattas som en
            särreglering i förhållande till vad som normalt gäller i en arbetsrelation.
          </p>
          <p xml:id="i-9kuEzvqpLWBUDmCdJrB7jT">
            I och med den hårda tolkning som uppstått har dessa utgångspunkter
            frångåtts. Risken att arbetskraftsinvandrare utvisas för minsta
            felsteg gör att arbetsgivare kan undvika att anställa utländsk
            arbetskraft, trots att det annars hade varit motiverat. I vissa
            branscher har också Migrationsverkets tolkning av branschpraxis
            i praktiken inneburit en särreglering i förhållande till vad som
            gäller för andra personer i branschen. Det gäller inte minst inom
            it- och techindustrierna. Även den strikta tolkningen av utannonseringskravet
            går enligt vår bedömning längre än vad som är önskvärt. Ett arbete
            måste utannonseras för alla medborgare i EU och EES, men det måste
            inte hänga på att det är annonserat i en särskild kanal.
          </p>
          <p xml:id="i-SoHTbLVbSDEXGd1vz5V4Ef">
            Migrationsöverdomstolen slår alltså fast att någon prövning av
            omständigheterna inte kan komma i fråga om kravet på försörjning
            har understigits oavsett vid vilket tillfälle det gäller. Det
            här har Migrationsverket sedan tolkat som samtliga avsteg från
            kollektivavtal eller branschpraxis, även när det verkat uppenbart
            oskäligt. Vår syn är att det här är en för strikt tillämpning.
          </p>
          <p xml:id="i-7ZbkPJpo9ofmW3rFgpBaX7">
            För att komma åt detta måste bedömningar göras proportionellt,
            framåtsyftande och för varje enskilt fall. Vid bedömningen av
            om en brist i villkoren i förhållande till ett kollektivavtal
            innebär att förutsättningarna för arbetstillståndet inte har varit
            uppfyllda, bör utgångspunkten vara att Migrationsverket har i
            uppdrag att motverka förekomsten av oseriösa arbetsgivare och
            skenavtal (se prop. 2013/14:227 s. 13, MIG 2015:11 samt 2 § första
            stycket 1 förordningen [2007:996] med instruktion för Migrationsverket).
          </p>
          <p xml:id="i-XD7bAwUMF3JbXJF4zjVBqC">
            En brist i villkoren som inte beror på att arbetsgivaren är oseriös
            eller att anställningen är ett skenavtal bör inte i sig medföra
            att en arbetskraftsinvandrare nekas förlängning och utvisas. Det
            bör i de flesta fall framgå redan av bristens omfattning om den
            beror på att arbetsgivaren är oseriös eller på ett misstag från
            en i grunden seriös arbetsgivare. En mindre förseelse från arbetsgivarens
            sida bör inte i sig kunna ligga till grund för att ett arbetstillstånd
            återkallas eller inte förlängs.
          </p>
          <p xml:id="i-Q3nF7B9kt1mmSmeWPzHwfw">
            För att proportionalitetsprincipen ska respekteras måste det
            vid bedömningen av om en brist i förhållande till anställningsvillkoren
            ska medföra att ett arbetstillstånd inte förlängs eller återkallas
            beaktas, å ena sidan, det allmänna intresset av att motverka förekomsten
            av oseriösa arbetsgivare och skenavtal och, å andra sidan, den
            enskildes intresse av att få fortsätta att bo och arbeta i Sverige.
            Det får inte råda ett uppenbart missförhållande mellan dessa intressen
            i det enskilda fallet.
          </p>
          <p xml:id="i-Ru47kLFpz2bz9UjNjXe7XS">
            Det går inte att en gång för alla ange hur proportionalitetsprincipen
            ska tillämpas i enskilda fall. Det är en fråga som får hanteras
            i den praktiska rättstillämpningen av Migrationsverket och migrationsdomstolarna.
          </p>
          <p xml:id="i-UvA7UErqB45Bavgy3vngYL">
            Arbetsgivaren kan ha gjort misstag som, särskilt om de rättas
            till, inte nödvändigtvis innebär ett oskäligt utnyttjande av arbetskraftsinvandraren
            och som därigenom inte heller kan antas påverka legitimiteten
            för systemet för arbetskraftsinvandring. Exempel på detta kan
            vara att arbetsgivaren felaktigt trott att korrekt försäkring
            för arbetskraftsinvandraren har tecknats, att arbetsgivaren tagit
            fel på datum för inbetalning av försäkringspremie, att lönen har
            varit för låg på grund av systemfel hos arbetsgivaren vid löneutbetalning,
            att arbetsgivaren har misstagit sig vad gäller vilken lönenivå
            som är tillräcklig för att förutsättningarna för arbetstillståndet
            ska vara uppfyllda eller vilka villkor som gäller i branschen
            eller att giltig frånvaro för arbetskraftsinvandraren inte har
            registrerats, något som kan ge sken av att försörjningskravet
            inte är uppfyllt.
          </p>
          <p xml:id="i-Awoq2FTAQu8Pz8kEC46ZUM">
            Migrationsverket och migrationsdomstolarna måste göra skillnad
            på de fall där en brist i anställningsvillkoren beror på ett misstag
            från arbetsgivarens sida och fall där avvikelser beror på att
            arbetsgivaren är oseriös eller att anställningen är ett skenavtal.
            Endast i de senare fallen bör återkallelse eller nekad förlängning
            komma i fråga.
          </p>
          <p xml:id="i-RL6kxsERY1h17THrVDB1vU">
            Att tillåta en mer nyanserad bedömning leder inte nödvändigtvis
            till att Migrationsverkets handläggning av ärenden om förlängning
            försvåras. Det är sökanden som har bevisbördan för att villkoren
            för arbetstillstånd är uppfyllda. Om Migrationsverket under handläggningen
            t.ex. påtalar en brist i förhållande till kollektivavtalet ankommer
            det på sökanden att anföra omständigheter och lägga fram utredning
            som gör det sannolikt att bristen saknar samband med att arbetsgivaren
            är oseriös eller att anställningen är ett skenavtal. Migrationsverket
            kan som stöd för en sådan bedömning inhämta ett yttrande från
            berörda arbetsgivar- eller arbetstagarorganisationer (jämför SOU
            2016:91 s. 124).
          </p>
          <p xml:id="i-79oS2qufPhSqaAL3JUfTMr">
            Att Migrationsverket och migrationsdomstolarna måste ta hänsyn
            till allmänna rättsgrundsatser som proportionalitetsprincipen
            vid tillämpningen av bestämmelserna om uppehålls- och arbetstillstånd
            innebär inte att legitimiteten för regelverket undergrävs eller
            att oseriösa förfaranden möjliggörs. Men proportionalitet måste
            gälla. De underliggande intressena måste vägas mot varandra. En
            myndighets ingripande ska inte gå längre än vad som är motiverat
            av situationen. Lagen ska inte tillämpas bortom lagens syfte.
          </p>
          <head xml:id="i-Rjh2ooPNK7ghpy9yb1PoiL" type="h1">
            7 Ikraftträdande
          </head>
          <head xml:id="i-5L8VtWNaaQEiQz89e9wJFU" type="h1">
            Lagändringen ska träda i kraft den 1 december 2017. Det behövs
            inte några övergångsbestämmelser.
          </head>
          <head xml:id="i-Ld2mQ7LV3QWXugdh2tqgoW" type="h1">
            8 Konsekvenser
          </head>
          <p xml:id="i-GTfWiYDeSUaQvdLfkGZD6Q">
            Förslaget medför inte några kostnader för berörda myndigheter
            och rättsväsendet som inte ryms inom befintliga anslag.
          </p>
          <head xml:id="i-XFo8cfYWZoe68xVKTmeiYs" type="h1">
            9 Författningskommentarer
          </head>
          <head xml:id="i-2QhFBgNyN5skMRLTRbC59b" type="h1">
            7 kap.
          </head>
          <p xml:id="i-C5jNYmzWfny4DhvW4y3HtU">
            7 e § Ett tidsbegränsat uppehållstillstånd för arbete för en
            utlänning som har beviljats arbetstillstånd enligt 6 kap. 2 §
            första stycket får återkallas om
          </p>
          <p xml:id="i-Dk8UrrYUf5B3oUYcnecdfb">
            1. förutsättningarna för arbetstillståndet enligt 6 kap. 2 §
            första stycket av något annat skäl än att anställningen har upphört
            inte längre är uppfyllda, eller
          </p>
          <p xml:id="i-CkjkmaCg8m3oSihxfSy3tW">
            2. utlänningen inte inom fyra månader från tillståndets första
            giltighetsdag påbörjat arbetet.
          </p>
          <p xml:id="i-5p4EUmcCix9wzVKotVnmNx">
            Om utlänningens anställning har upphört sedan utlänningen underrättats
            om att en utredning om återkallelse enligt första stycket har
            inletts, men innan beslut om återkallelse fattats, gäller bestämmelserna
            om återkallelse i 3 § första stycket 2. Tiden ska då vara fyra
            månader i stället för tre.
          </p>
          <p xml:id="i-BXy5ynjg6futes7uG3EzQj">
            Paragrafen innehåller bestämmelser om återkallelse av tidsbegränsade
            uppehållstillstånd för arbete som beviljats en utlänning med anledning
            av att hen har fått ett arbetstillstånd enligt 6 kap. 2 § första
            stycket.
          </p>
          <p xml:id="i-WKwRMMArhfiYXyt1kVBnhT">
            I första stycket ändras ”ska” till ”får”. Detta innebär att återkallelsebestämmelsen
            blir fakultativ i stället för obligatorisk. Ändringen görs för
            att tydliggöra att proportionalitetsprincipen måste beaktas vid
            beslut om återkallelse av arbetstillstånd. Ett motsvarande synsätt
            bör gälla även vid bedömningen av frågor om huruvida ett tidsbegränsat
            arbetstillstånd kan förlängas.
          </p>
          <p xml:id="i-XEPoKywYP2zWDao5qcpKeQ">
            Proportionalitetsprincipen innebär att det inte får beslutas
            om mer ingripande åtgärder mot en utlänning än vad som är nödvändigt
            för att tillgodose ändamålen bakom lagstiftningen i varje enskilt
            fall.
          </p>
        </div>
        <div xml:id="i-4cye1qiPUiTBn4QhHW95pm" type="signatureBlock">
          <list xml:id="i-AyuHgjL8N29EDqQK6DJqwX">
            <item xml:id="i-2YRbdbaBcPhEatm4EHWu7K" who="i-TmLYgRSM5JFBMdRVjsJ2q4" type="signature">
              Johanna Jönsson (C)
            </item>
            <item xml:id="i-FDX7mJorsu79rwHqEWrZc4" who="unknown" type="signature">
              Johan Forssell (M)
            </item>
            <item xml:id="i-FWkepgaEHa3sMxFKuqQ77y" who="i-AHfQ621Fp1orxTGB2WDjUY" type="signature">
              Fredrik Malm (L)
            </item>
            <item xml:id="i-P26uKRGsqAuMukAL1tPoYd" who="i-YSKeLiTp6e1eVBrTwK4cRX" type="signature">
              Aron Modig (KD)
            </item>
          </list>
        </div>
      </div>
    </body>
  </text>
</TEI>
