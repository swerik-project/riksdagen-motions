<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00026">
  <teiHeader>
    <fileDesc>
      <titleStmt>
        <title>med anledning av skr. 2013/14:114 Strategisk exportkontroll 2013 – krigsmateriel och produkter med dubbla användningsområden</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:114 Strategisk exportkontroll 2013 – krigsmateriel och produkter med dubbla användningsområden</title>
          <idno type="rdwebb">H102U26</idno>
          <rs type="number">U26</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U26/text</ref>
          <ref type="dokument_url_html">http://data.riksdagen.se/dokument/H102U26</ref>
          <ref type="dokumentstatus_url_xml">http://data.riksdagen.se/dokumentstatus/H102U26</ref>
          <ref type="doc">http://data.riksdagen.se/fil/A9F2E400-32A6-4116-AB71-A2401BE564F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5cPznB11up8DUs4xPKdJRW" type="basedOn"/>
        <correspContext corresp="i-5cPznB11up8DUs4xPKdJRW">
          <ref>Regeringsskrivelse 2013/14:114</ref>
        </correspContext>
        <correspAction xml:id="i-VZaUVmhsnGyUmT12DTicYE" type="signed"/>
        <correspContext corresp="i-VZaUVmhsnGyUmT12DTicYE">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-BBURegAzvmFGgV2DrS1Sfi" type="referral">
          <date when="2014-04-10"/>
        </correspAction>
        <correspAction xml:id="i-MEqrPs1y9tvwMQzX5bixeg" type="referral">
          <date when="2014-04-10"/>
        </correspAction>
        <correspAction xml:id="i-CmaoZdQpdCj3QEaF74X4UW" type="dismissal">
          <date when="2014-04-09"/>
        </correspAction>
        <correspAction xml:id="i-Uj46WTAt79ykGgQRDzdioY" type="dismissal">
          <date when="2014-04-09"/>
        </correspAction>
        <correspAction xml:id="i-N2kWbFVUaUQ99pMnFgMs3i" type="submission">
          <date when="2014-04-02"/>
        </correspAction>
        <correspAction xml:id="i-GhQC93AXn3kWNowwSoeyQZ" type="transfer">
          <date when="2014-04-02"/>
        </correspAction>
        <correspAction xml:id="i-Kckd6wegGc6huNTZk3cAQZ" type="assigned"/>
        <correspContext corresp="i-Kckd6wegGc6huNTZk3cAQZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-jh8J7Rx37kU5rJaDTsZwP">
            Förslag till riksdagsbeslut
          </head>
          <list style="ol">
            <item xml:id="i-8fDM7KZMYjPoCFpUT4XTvf">
              Riksdagen tillkännager för regeringen som sin mening vad som
              anförs i motionen om att Sveriges politik för global utveckling
              (PGU) även ska omfatta svensk vapenexport.
            </item>
            <item xml:id="i-4YM91gbfYTBHny1515DsVc">
              Riksdagen tillkännager för regeringen som sin mening vad som
              anförs i motionen om att införa ett demokratikriterium för respekt
              för mänskliga rättigheter vid krigsmaterielexport.
            </item>
            <item xml:id="i-7n74rYfCd4kDkE1WQFY2fh">
              Riksdagen tillkännager för regeringen som sin mening vad som
              anförs i motionen om att skärpa regelverket för exportkontroll
              så att det även omfattar Rymdbolagets produkter och tjänster.
            </item>
            <item xml:id="i-4boUSYSeCihbc3M76bMQct">
              Riksdagen tillkännager för regeringen som sin mening vad som
              anförs i motionen om att ställa tuffare krav på öppenhet och transparens
              när industrin konstruerar sina motköpsaffärer.
            </item>
            <item xml:id="i-Q8Fcp5b8Jbw9YTSU3orBFE">
              Riksdagen tillkännager för regeringen som sin mening vad som
              anförs i motionen om Försvarsexportmyndigheten (FXM).
            </item>
            <item xml:id="i-NZ9hNfY9W24ZjeuyigTa86">
              Riksdagen tillkännager för regeringen som sin mening vad som
              anförs i motionen om att se över dagens system för tillståndsgivning
              av strategiska produkter så att folkvalda kan hållas ansvariga
              för fattade beslut.
            </item>
          </list>
        </div>
        <div type="motContent">
          <head xml:id="i-KoCVUnRvZVwPCKP18ycYv3" type="h1">
            Motivering
          </head>
          <p xml:id="i-4eN4RZk1D2gUDvKsBSKByt">
            I regeringens skrivelse 2013/14:114 Strategisk exportkontroll
            2013 – krigsmateriel och produkter med dubbla användningsområden
            redovisas exportkontrollen av krigsmateriel och produkter med
            dubbla användningsområden. Syftet med kontrollen av export av
            krigsmateriel är att se till att Sverige uppfyller både våra nationella
            målsättningar och våra internationella åtaganden, genom att säkerställa
            att de produkter som förs ut ur Sverige går till för oss acceptabla
            mottagarländer enligt fastställda riktlinjer. Krigsmateriel får
            endast exporteras om det finns säkerhets- eller försvarspolitiska
            skäl för det och det inte strider mot Sveriges utrikespolitik.
          </p>
          <p xml:id="i-GGKRRuEuvqdiGcBA9p4RKW">
            Under 2013 ökade vapenexporten med 22 procent jämfört med året
            innan till totalt 11,9 miljarder kronor. 54 procent av den svenska
            exporten gick till EU-länder samt till som det heter etablerade
            samarbetsländer som Kanada, Sydafrika och USA. Resterande 46 procent
            är export till övriga världen fördelat på ett tjugotal länder,
            varav Indien, Saudiarabien och Thailand var de tre största exportdestinationerna.
          </p>
          <p xml:id="i-WBZstMMdcUycWAPnL6KHy9">
            De fem största enskilda mottagarländerna av svenskt krigsmateriel
            2013 är:
          </p>
          <list style="ol">
            <item xml:id="i-6nbHHfTYu7eu74EZVGmcuc">
              Thailand
            </item>
            <item xml:id="i-6VurjqpDvTLsTyzBm8vd13">
              USA
            </item>
            <item xml:id="i-9umL9gsCgRwxp3z5qm5M2J">
              Norge
            </item>
            <item xml:id="i-8gUjZCin45rbKUSR3YbE3h">
              Saudiarabien
            </item>
            <item xml:id="i-N4TvPWoj5rtn5Xiy2udHic">
              Indien
            </item>
          </list>
          <p xml:id="i-5xQ5uP7JEmqWvSm7voZ6HV">
            På papperet har Sverige kanske världens strängaste krigsmateriellagstiftning.
            Vapenexport är i princip förbjuden. Men undantag kan medges enligt
            lagen om krigsmateriel om det finns säkerhets- eller försvarspolitiska
            skäl för det. Det gör det väldigt ofta. Regeringens riktlinjer
            säger i korthet att vapenexport inte bör beviljas om ett land
            är involverat i, eller riskerar att dras in i, en väpnad konflikt
            eller om det förekommer grova och omfattande kränkningar av mänskliga
            rättigheter. Undantag görs även här.
          </p>
          <p xml:id="i-MvT3x7AW8ALRnBA8MLqFkb">
            Trots regeringens riktlinjer, som borde förhindra försäljning
            av vapensystem till länder i krig och till diktaturer, säljer
            Sverige krigsmateriel till både krigförande länder (t.ex. USA
            och Indien) och diktaturer (t.ex. Förenade arabemiraten och Saudiarabien).
          </p>
          <head xml:id="i-PDWYDgo7vpAJaDuphSNdqW" type="h2">
            Sveriges politik för global utveckling (PGU)
          </head>
          <p xml:id="i-9ouD8ZjFXDG2RXHHJTzQix">
            Enligt skrivelsen strävar regeringen efter att undvika effekter
            av den svenska krigsmaterielexporten som är negativa för ansträngningarna
            att bidra till en rättvis och hållbar global utveckling. Regeringen
            menar att den arbetar för att den svenska krigsmaterielexporten
            ska ta hänsyn till PGU:s mål om en rättvis och hållbar global
            utveckling.
          </p>
          <p xml:id="i-CxfMXdNKnm1PBWn9N8xQuZ">
            För Miljöpartiet låter det här som en läpparnas bekännelse. Vi
            har under ett stort antal år kritiserat regeringens arbete med
            exportkontroll, som vid åtskilliga tillfällen visat exempel på
            stor dubbelmoral. Samtidigt som vår statsminister i sin regeringsförklaring
            högtidligt förklarat att Sveriges grundvärderingar är frihet,
            demokrati och mänskliga rättigheter, har svenska myndigheter gett
            tillstånd till export av vapensystem till länder i krig, vapen
            som används av icke-demokratiska regimer för att förtrycka sin
            egen eller andra länders befolkning, eller sålts till fattiga
            länder utan att ta hänsyn till målen politiken för global utveckling
            (PGU) om rättvis och hållbar global utveckling. Regeringens ökade
            fokus på exportfrämjande går i bjärt kontrast med PGU då den ser
            länder med fattigdomsproblematik, som Brasilien och Indien, som
            marknader man helt oproblematiskt kan sälja stridsflygplan till.
            Det finns gott om målkonflikter i regeringens exportfrämjande
            och PGU.
          </p>
          <p xml:id="i-6bW9XyAKfWbuFxJ1jQKpfS">
            Miljöpartiet har vid flertalet tillfällen kritiserat regeringen
            för brister i samstämmigheten mellan olika politikområden. Att
            alliansregeringen misslyckas med att bidra till PGU:s mål om en
            rättvis och hållbar global utveckling, en strävan som också riksdagens
            utrikesutskott tagit upp i sina betänkanden. Alla delar av regeringen
            ska underställas PGU och självklart ska även vapenexporten leda
            till en rättvis och hållbar global utveckling. Detta bör riksdagen
            som sin mening ge regeringen till känna.
          </p>
          <head xml:id="i-51tL22GVUYiw6aeEqSXfnx" type="h2">
            Skärpning av regelverket
          </head>
          <p xml:id="i-F2UeiR6cQd8ysGbYm7CY7f">
            Regelverket som är under utredning för att se hur exporten av
            krigsmateriel till icke-demokratier kan skärpas pågår och kommittén
            ska redovisa sina slutsatser den 15 december 2014. Samtidigt fortsätter
            vapenexporten till odemokratiska stater. Den andel som gick till
            stater med stora demokratibrister ökade med 48 procent jämfört
            med året innan.
          </p>
          <p xml:id="i-o2KXKTGxwA7kDhVdfYa4g">
            Den siffran skulle säkerligen bli ännu större om man räknade
            in det statliga företaget Rymdbolagets försäljning och utbildning
            av soldater i Förenade Arabemiraten i satellitkontroll, vilket
            TV4 avslöjande den 26 mars. Nu omfattas inte Rymdbolagets verksamhet
            av ISP:s kontroll, vilket den borde göra, med tanke på att deras
            produkter och tjänster kan användas till mer än ett användningsområde.
            Med Rymdbolagets hjälp möjliggörs USA:s drönarkrigarföring som
            av många kritiseras för att vara ett väldigt trubbigt vapen som
            dödar inte bara motståndsmän utan även helt oskyldiga civila.
            Miljöpartiet arbetar för att Sverige ska införa ett demokratikriterium
            till regelverket för exportkontroll där respekt för de mänskliga
            rättigheterna blir ett krav. Detta bör riksdagen som sin mening
            ge regeringen till känna.
          </p>
          <p xml:id="i-5iacjmGaFZuvJ3a4U5HiSM">
            Att ett statligt svenskt bolag kan medverka till något sådant
            borde inte vara möjligt med tanke på regeringens ägarpolicy för
            statliga företag, som har tydliga formuleringar gällande mänskliga
            rättigheter och som betonar att detta är särskilt viktigt för
            bolag som verkar inom känsliga branscher och i problematiska länder.
            Här vill Miljöpartiet se en skärpning av regelverket så att även
            tjänster och produkter liknande Rymdbolagets verksamhet ingår.
            Detta bör riksdagen som sin mening ge regeringen till känna.
          </p>
          <p xml:id="i-SmCdEUNC3BDDmqkqvjPMsg">
            Regeringens dubbla måttstockar blir också tydliga när regeringen
            väljer att ta ställning för mänskliga rättigheter och när den
            väljer att blunda. Ett tydligt exempel är regeringens agerande
            att dra tillbaka biståndet till Uganda jämfört med vapenexporten
            till Saudiarabien. Det är lätt att säga vackra ord om mänskliga
            rättigheter om det inte får någon praktisk betydelse i den förda
            politiken. Regeringen silar mygg och sväljer kameler.
          </p>
          <head xml:id="i-Cbr34ayTUveo2K5eEmcsTR" type="h2">
            Ta korruptionen på allvar
          </head>
          <p xml:id="i-Xss38cdKptVcYCBhonsfTD">
            Det råder i dag stor enighet om att motköpsaffärer, eller s.k.
            offset, generellt är något dåligt eftersom det anses strida mot
            frihandelns principer. De hindrar den fria konkurrensen, de omgärdas
            av näst intill obefintlig transparens och öppnar för korruption.
            Världshandelsorganisationen (WTO) har av dessa skäl i princip
            förbjudit offsetaffärer. Men eftersom överskottet av vapen är
            så stort i världen har man beslutat att göra undantag för just
            vapenaffärer.
          </p>
          <p xml:id="i-Vb4xsaTUnxB5CuRzLDuisB">
            Enligt skrivelsen tar regeringen starkt avstånd från varje form
            av korruption i internationella affärstransaktioner. Såväl givande
            som tagande av muta är sedan länge straffbelagt i svensk lagstiftning.
            Regeringen välkomnar också de initiativ som tagits för att tillämpa
            en internationell uppförandekod, inklusive nolltolerans, mot korruption,
            de s.k. Global Principles of Business Ethics for the Aerospace
            and Defence Industry. Miljöpartiet menar att regeringen måste
            göra mer på detta område för att bli trovärdig.
          </p>
          <p xml:id="i-Mxc5vQKFUAYewo6xkRNug2">
            Enligt Miljöpartiet är det ett mål i sig att begränsa vapenproduktionen
            i världen. En grundförutsättning för att en näring ska kunna få
            exportstöd borde vara att det ställs krav på transparens och en
            tydlig redovisning av vart pengarna går. Detta för att inte svenska
            skattemedel ska gå till korruption. Regelverket för vapenexport
            borde självfallet underställas samma tuffa regler som inom biståndssektorn,
            med sina tydliga krav på redovisning. Detta bör riksdagen som
            sin mening ge regeringen till känna.
          </p>
          <p xml:id="i-PsBPfbaMHvDhPGDLEXxQg1">
            Att industrin antar olika s.k. Codes of Conduct må vara bra,
            men ska samhället få bukt med korruptionen måste även riksåklagarämbetet
            få rejäla resurser för att kunna göra ordentliga utredningar.
            Miljöpartiet menar att åklagarämbetet måste ha tillräckliga resurser
            för att kunna utreda korruptionsbrott, vilka ofta är mycket komplicerade.
            Misstänkta mutbrott inom vapenexportaffärer är extra svåra då
            vapenindustrin använder sig av invecklade motköpsavtal när det
            gäller försäljning av stora vapensystem, som stridsflygplan.
          </p>
          <p xml:id="i-5NSgaC5xsaB62TaxM6Lg24">
            Om regeringen väljer att inte agera mot korruptionen är risken
            annars stor att FN, Europarådet och OECD kan komma att kritisera
            Sverige för att vi inte uppfyller våra internationella åtaganden.
          </p>
          <head xml:id="i-DKSFVvCR6JSVpnRA8bTJ2i" type="h2">
            Mänskliga rättigheter är en grundförutsättning
          </head>
          <p xml:id="i-Cv2e4PsVhLJHPBC7no1RzS">
            Att svensk utrikespolitik ska främja respekten för de mänskliga
            rättigheterna har av riksdagen och regeringen betonats alltmer
            under senare år. Omsorgen om och försvaret av de mänskliga rättigheterna
            är en integrerad och central del av den svenska utrikespolitiken.
          </p>
          <p xml:id="i-8Ryn3VwUKRzqYSwbaFGKw6">
            I riktlinjerna för vapenexport anges att respekt för mänskliga
            rättigheter är ett centralt villkor för att vapenexport ska beviljas.
            Det spelar ingen roll om vapnen i sig kan komma att användas för
            att kränka mänskliga rättigheter eller inte, det räcker att kränkningarna
            förekommer i landet för att vapenexporten ska stoppas.
          </p>
          <p xml:id="i-GUeHB6EJKfjJF2v2fk8V3Z">
            För att Sverige ska kunna föra en trovärdig utrikespolitik måste
            regeringen också stå upp för riktlinjerna för vapenexport och
            alla de högtidliga deklarationerna om frihet, demokrati och mänskliga
            rättigheter som regeringen uttalar. Orden måste också stödjas
            av den förda politiken. Det är annars stor risk att varje vapen
            som Sverige skickar till odemokratiska stater blir ett godkännande
            av förtrycket, utöver risken att materielen direkt bidrar till
            att döda eller skada. Frågan som Svenska Freds- och Skiljedomsföreningen
            ställer är därför berättigad: Hur länge till ska vapenexporten
            vara undantagen kraven på mänskliga rättigheter?
          </p>
          <p xml:id="i-K6HxnKWDNn2wjdDHLZMgZ1">
            Sverige måste självklart ställa sig på rätt sida när folken i
            Nordafrika och Mellanöstern tagit steg mot att frigöra från sig
            diktaturens ok och påbörjar en utveckling mot demokrati och öppenhet.
            Vi ska självklart leva upp till de riktlinjer som riksdagen lagt
            fast och inte låta industripolitik och svenska arbetstillfällen
            kompromissa bort våra ideal. Vi ska självklart inte beväpna diktaturer;
            vi ska stödja demokratirörelser – då tjänas också Sveriges långsiktiga
            intressen. Vår viktigaste tillgång i alla internationella sammanhang
            – också i handelssamarbeten – är vårt rykte.
          </p>
          <p xml:id="i-5cvgEfZUXvfk9dhoviZ9fu">
            Miljöpartiet anser att det inte hade varit möjligt att driva
            en vapenexportpolitik som så tydligt saknar stöd i opinionen om
            inte systemet varit så stängt för insyn som det är i dag. Vår
            mening är att vapenexporten därför i fortsättningen måste bygga
            på tre grundläggande principer: ett riktigt demokratikriterium
            där mänskliga rättigheter är ett krav, en öppenhet som möjliggör
            den granskning som behövs och ett ordentligt ansvarsutkrävande
            enligt demokratins principer. Dessutom bör Försvarsexportmyndigheten
            läggas ned.
          </p>
          <head xml:id="i-VnkFggzU2A7po3BpqGikQQ" type="h2">
            Våra folkvalda måste kunna hållas ansvariga
          </head>
          <p xml:id="i-T6AHJfM28fMsT4bhQ6eJBP">
            Det är dags att de svenska partierna och deras företrädare i
            Exportkontrollrådet (EKR) upphör att systematiskt åsidosätta reglerna
            för vapenexport. Tidigare skandaler som Saudiaffären visar att
            dagens system med stängda dörrar och tystnadsplikt inte fungerar.
            Folket och riksdagen saknar i realiteten insyn. När skandaler
            avslöjas kan ansvariga politiker i skydd av sekretessen skylla
            ifrån sig på myndigheter och tjänstemän.
          </p>
          <p xml:id="i-U4NCNDia9ED5QrMvXyA8oB">
            Det är ett problem när regeringen skjuter ifrån sig ansvaret
            för tillståndsgivande men agerar aktivt för exportfrämjande. Genom
            dagens system har ansvaret skjutits från politiker till myndigheter
            och råd. Detta gör att politikerna kan hålla kontroversiella affärer
            på armlängds avstånd. Det är inte ett demokratiskt stabilt system.
            Våra folkvalda måste kunna hållas ansvariga för sina beslut. Dagens
            ordning med Inspektionen för strategiska produkter (ISP) som beslutande
            myndighet måste ändras. Ett organ med direkt politiskt ansvar
            måste fatta besluten. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-9aZTYK5dKBMUR72E6k7zQK">
              Bodil Ceballos (MP)
            </item>
            <item xml:id="i-QypgN8YqTmBWJkpMUjYc2p">
              Peter Rådberg (MP)
            </item>
            <item xml:id="i-QCGzGskTYdSc7K5jSHgM3z">
              Valter Mutt (MP)
            </item>
            <item xml:id="i-PasJ6UZTLYV9yft3nBwG5">
              Mehmet Kaplan (MP)
            </item>
            <item xml:id="i-FQwYB54VXeAD8EfAJMMP7e">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
