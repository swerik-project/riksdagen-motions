<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00293">
  <teiHeader>
    <fileDesc>
      <titleStmt>
        <title>Åtgärder för ökad trovärdighet för den offentliga sektorn</title>
        <author corresp="i-9BUsH2Bn1bGihptNC5r7uq">av Peter Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för ökad trovärdighet för den offentliga sektorn</title>
          <idno type="rdwebb">GZ02K293</idno>
          <rs type="number">K293</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K293/text</ref>
          <ref type="dokument_url_html">http://data.riksdagen.se/dokument/GZ02K293</ref>
          <ref type="dokumentstatus_url_xml">http://data.riksdagen.se/dokumentstatus/GZ02K293</ref>
          <ref type="doc">http://data.riksdagen.se/fil/EDA091EE-1324-4CEA-8332-207ABFDBD27A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2wBNjH1z3vN1Z4Jyu7Wd5L" type="signed"/>
        <correspContext corresp="i-2wBNjH1z3vN1Z4Jyu7Wd5L">
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction type="numbering" xml:id="i-2hbpH6niMk4AXoPaRaXTZt">
          <date when="2011-10-06"/>
        </correspAction>
        <correspAction type="submission" xml:id="i-JLb1PBqjo3rzuXFgiHFn2P">
          <date when="2011-10-04"/>
        </correspAction>
        <correspAction type="transfer" xml:id="i-6wVG3H5pc8WZCjHw8fF3gu">
          <date when="2011-10-04"/>
        </correspAction>
        <correspAction type="assigned" xml:id="i-TL2zTKSuuyRcyJ63wojgys"/>
        <correspContext corresp="i-TL2zTKSuuyRcyJ63wojgys">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RSRJTetKUZMuPxGXeA9PKP">
            Förslag till riksdagsbeslut
          </head>
          <list style="ol">
            <item xml:id="i-MmW4WYxaPYDNGFCUuM3PjA">
              Riksdagen tillkännager för regeringen som sin mening vad som
              anförs i motionen om att det grundlagsfästa meddelarskyddet med
              dess beståndsdelar även ska gälla inom offentligfinansierad verksamhet
              som utförs av privatägda juridiska personer.
            </item>
            <item xml:id="i-K1n1Rb3uq9KxLaAWdJw8J5">
              Riksdagen tillkännager för regeringen som sin mening vad som
              anförs i motionen om insyn i verksamhet som utförs med offentliga
              medel.
            </item>
            <item xml:id="i-M74hJ9CYPAdthFAawV9GMd">
              Riksdagen tillkännager för riksdagsstyrelsen som sin mening vad
              som anförs i motionen om register över lobbyister vid Sveriges
              riksdag.
            </item>
            <item xml:id="i-9KqCNv2vLHA1iWPUBaobgy">
              Riksdagen tillkännager för regeringen som sin mening vad som
              anförs i motionen om en utredning om lobbyismen och dess effekter
              för demokratin i Sverige.
            </item>
            <item xml:id="i-5kVJNBCCp6n29maKW5F6gb">
              Riksdagen tillkännager för regeringen som sin mening vad som
              anförs i motionen om karenstid för ministrar och höga statstjänstemän
              efter att de avslutat uppdraget.
            </item>
            <item xml:id="i-97JfiVb1qyrWoBFuQ18t4h">
              Riksdagen tillkännager för regeringen som sin mening vad som
              anförs i motionen om behov av ökad kunskap innan olika sektorer
              i landet om vad som är mutbrott och bestickning m.m.
            </item>
            <item xml:id="i-GWeiruEenNzYWa7j9jch8T">
              Riksdagen tillkännager för regeringen som sin mening vad som
              anförs i motionen om att kommuner ska följa domstolsbeslut.
            </item>
          </list>
        </div>
        <div type="motContent">
          <head type="h1" xml:id="i-B5eXij4b5UbdDKM5YTCr4V">
            Bakgrund
          </head>
          <p xml:id="i-PSK1mRVhMCVo2naJdQxVU2">
            Göteborg, Örebro, Norrköping, Solna, Motala, Stockholm det är
            namnen på olika kommuner där det under senare tid framkommit allvarliga
            uppgifter om mutbrott och bestickning. Det är uppgifter om att
            privata företag ger kommunala tjänstemän och politiker förmåner
            de egentligen inte borde ha och om att förtroendevalda och tjänstemän
            får förmåner för att sköta sitt jobb. I Göteborg har situationen
            av åklagaren beskrivits bland annat så här:
          </p>
          <p xml:id="i-UBpcmgZPQuEV77VKmo2pRF">
            Alla de som hittills är misstänkta i denna härva av korruption
            är män. Det är gamla trotjänare på chefsposter på kommunala förvaltningar
            och bolag och på andra sidan är det chefer hos leverantörer inom
            byggsektorn. Genomgående är de 50 plus.
          </p>
          <p xml:id="i-JnNJeJEFEkWoxNFUpAz9YJ">
            Det är män som gått ut och tar en öl tillsammans när de har kommit
            överens i en upphandling. Snart går de också på fotboll tillsammans,
            fotbollsintresset är stort i Göteborg. Det är leverantören som
            ordnar biljetterna. Kanske finns det en vip-loge. De blir Kalle
            och Nisse med varandra; och snart börjar man hjälpa varandra.
          </p>
          <p xml:id="i-5hRezB85rpXSFXNhpZ24ch">
            Det kanske börjar med att tjänstemannen på kommunen ska bygga
            nytt kök och bara ber om ett gott råd. Hans vän, leverantören,
            kanske svarar att det fixar vi åt dig. Och så är bollen i rullning.
          </p>
          <p xml:id="i-HB99eNzuEq1T9De3WH4thx">
            Det är inte en särskilt positiv bild som målas upp, utan tvärtom
            en negativ bild som för allmänheten ger intrycket av en offentlig
            sektor i förfall. Bilden förstärks av processerna mot före detta
            chefer inom Systembolaget och om uppgifter i medier om hur beslut
            om stora belopp görs upp i slutna rum utan insyn. Det handlar
            ofta om byggande av olika stora arenor, såsom i Solna, Uppsala
            eller Västerås. Det finns därför enligt Miljöpartiet de grönas
            mening skäl att vidta ett antal åtgärder för att förändra bilden
            och att få fram en ny bild av en offentlig sektor, där verksamhet
            för miljarder kronor utförs av kompetenta medarbetare och chefer
            och där mutbrott och bestickning är något ytterst sällsynt. En
            verksamhet som följer lagen.
          </p>
          <p xml:id="i-DT3HnaZxWng2hcAtMVVvWY">
            I denna motion presenteras ett antal förslag som vi bedömer kan
            öka allmänhetens förtroende för den offentliga sektorn och dess
            företrädare.
          </p>
          <head type="h2" xml:id="i-FxjnUNVyCJMHerxKK2HZma">
            Behov av ökad insyn
          </head>
          <p xml:id="i-XTwnzHvytz4YroBuBur69G">
            Allt större andelar av den statligt och kommunalt finansierade
            verksamheten bedrivs i dag på entreprenad eller andra sätt av
            privata företag eller enskilda personer. När verksamheten flyttas
            från den offentliga sektorn till den privata sektorn förändras
            allmänhetens möjlighet till insyn och kontroll. Offentlighetsprincipen
            gäller inte längre, den kommunala eller statliga revisionen finns
            inte längre, och meddelarskyddet för de anställda i verksamheten
            finns inte längre.
          </p>
          <p xml:id="i-GkBSHLzPNwYTEYrGgsyxav">
            Inom den kommunala verksamheten kan det handla om att stora delar
            av verksamheter överförs från egenregi till privat utförare genom
            så kallad verksamhetsövergång med bibehållen personal. Verksamheten
            konkurrensutsätts och utförs av ett privat företag utan att de
            kommunalt anställda följer med eller att staten genom regel­verk
            anger att privat verksamhet ska få offentligt stöd om den utförs
            på vissa villkor (exempelvis lagen om valfrihet inom vården eller
            stöd till fristående huvudmän enligt skollagen). För dessa finns
            regler i 3 kap. kommunallagen som dock inte ger kommuner eller
            deras medborgare rätt till insyn i den offentligfinansierade verksamheten.
          </p>
          <p xml:id="i-3sECaYSgitFhVZESZnDco4">
            Frågan om hur det grundlagsfästa meddelarskyddet med dess olika
            beståndsdelar påverkas av att en verksamhet övergår från kommunal
            eller statlig huvudman till privat huvudman och hur meddelarskyddet
            då kan säkras för berörd personal, har utretts ett flertal gånger.
            Ingen utredning har lett till lagstiftningsåtgärd. Senast har
            riksdagen vid behandling av yrkanden i frågan hänvisat till Yttrandefrihetskommittén,
            som nu beslutat att inte behandla frågan.
          </p>
          <p xml:id="i-HcmarsatcWVsDJgC7pP3cY">
            Det handlar om tusentals kommun- och statsanställda, som från
            en dag till en annan får ett drastiskt försämrat skydd för sin
            yttrandefrihet, trots att det fortfarande är skattemedel som finansierar
            verksamheten. Detta är djupt otillfredsställande. Mot denna bakgrund
            anser vi att riksdagen ska ge regeringen tillkänna att meddelarskyddet
            och dess beståndsdelar ska vara detsamma oavsett huvudman, så
            länge verksamheten finansieras av det offentliga och det i huvudsak
            är samma anställda som utför arbetsuppgifterna.
          </p>
          <p xml:id="i-JDjnodHgu7QBw7rnRWCiWd">
            När verksamheten finansieras av skattemedel, men utförs av privat
            utförare försämras insynen i verksamheten. Offentlighetsprincipen
            gäller såsom angivits ovan inte längre. Inte heller har allmänheten
            någon annan rätt till insyn i verksamheten. Även detta är djupt
            otillfredsställande. Vi anser att riksdagen ska ge regeringen
            tillkänna vad som härvid anförs om behovet av ökad insyn i privatutförd
            offentligfinansierad verksamhet.
          </p>
          <head type="h2" xml:id="i-ExpMmW21zbBf667wsNZW7y">
            Kontroll över lobbyister
          </head>
          <p xml:id="i-14UdQkUn4YrawCRmY1CsqY">
            Förtroendevalda i politiska partier agerar efter politiska partiers
            agendor och sin egen personliga övertygelse, och emellanåt även
            efter samtal med företrädare för intresseorganisationer eller
            andra företrädare för organiserade intressen. Dessa kan vara mer
            eller mindre ideella, men det de har gemensamt är att syftet ofta
            är att påverka den förtroendevalda att agera på ett visst sätt.
          </p>
          <p xml:id="i-E8P2ew4YmNoniDBNbW5Z4q">
            Miljöpartiet bejakar förtroendevaldas möjligheter till kontakt
            med samhället och olika organisationer, men anser att kontakten
            så långt som möjligt ska präglas av tydlighet och öppenhet. Lika
            lite som det ska råda någon tvekan och tvivel om vem eller vilka
            som finansierar den politiska verksamheten, ska det råda något
            tvivel om vilka intressen som påverkar den. I en särskild motion
            utvecklar vi vår politik när det gäller insyn i partiers finansiering.
            I den här motionen berörs frågan om hur intresseorganisationer
            och deras företrädare bör hanteras.
          </p>
          <p xml:id="i-KYDZxNaHT7DM4hFt1RCfAN">
            Miljöpartiets förslag är att inrätta ett register i riksdagen
            över så kallade lobbyister som agerar för olika intressen gentemot
            riksdagsledamöter och anställda vid partikanslierna, något som
            också har inrättats i andra länder. I registret ska anges person,
            arbetsgivare och huvudsakliga inkomster av lobbyverksamhet mot
            riksdagspartier. Vi bedömer att detta ökar möjligheten till kontroll
            av hur partipolitiken påverkas och kan öka allmänhetens förtroende
            för denna. Därmed stärks demokratin. Riksdagen bör därför ge riksdagsstyrelsen
            tillkänna vad som anförs om behov av ett register för så kallade
            lobbyister.
          </p>
          <p xml:id="i-FJHPdgcMdwxXRbeKvPpMNp">
            Några exakta uppgifter om hur omfattande den så kallade lobbyismen
            är i Sverige på olika politiska nivåer och vilka effekter denna
            har, finns inte. Vi anser att detta behöver utredas närmare, för
            att underlaget ska kunna ligga till grund för fler förslag om
            hur medborgarnas insyn och möjlighet till dialog med förtroendevalda
            ska öka, hur de så kallade lobbyisternas verksamhet ska förtydligas,
            redovisas och avgränsas och för att tydliggöra behov av kanaler
            för kommunikation med beslutsfattare med flera. Riksdagen bör
            därför ge regeringen tillkänna vad som anförs om behov av en utredning
            om den så kallade lobbyismen och dess effekter i landet.
          </p>
          <head type="h2" xml:id="i-S3vU2jwTpzitLvWxtNcKVt">
            En karenstidsutredning
          </head>
          <p xml:id="i-HpWR5idDwHzPbvpHpppNt5">
            Ministrar och höga tjänstemän i staten har inte sina uppdrag
            eller tjänster för evig tid. Efter ett tag slutar de och har då
            många gånger fått en ovärderlig kunskap. Det är ofta kunskap om
            saker många andra personer aldrig kan ha fått. Det händer då att
            ministrar, statssekreterare och andra höga tjänstemän efter avslutade
            uppdrag övergår från den statliga sektorn direkt till den privata
            sektorn och där arbetar med samma saker som de arbetat med tidigare.
          </p>
          <p xml:id="i-CJZ4MKKwPo7mtp92u5t1yd">
            Ett byte som beskrivits ovan kan många gånger vara av godo såväl
            för den privata som för den offentliga sektorn. Det kan också
            leda till förtroendeproblem hos allmänheten, där det upplevs som
            att allmänhetens företrädare går från att företräda ett allmänintresse
            till att företräda ett särintresse. Det kan vara ett särintresse
            som många gånger ger betydligt bättre betalt än det tidigare uppdraget
            eller den tidigare tjänsten. Situationen är med andra ord inte
            helt oproblematisk. Mot den bakgrunden anser vi att det bör utredas
            hur en karenstid ska kunna se ut eller hur andra åtgärder ska
            kunna vidtas, som förhindrar att uppgifter och kunskap som är
            väsentlig för det allmänna inte lämnas ut till privata eventuellt
            motstående intressen. Detta anser vi att riksdagen bör ge regeringen
            tillkänna.
          </p>
          <head type="h2" xml:id="i-KiVHcmn7Z1DLR5C7UYG8af">
            Ökad kunskap för att förhindra mutbrott och bestickning
          </head>
          <p xml:id="i-Ee8AT6p31fXLWvmh5kCG8F">
            I medierna förekommer numera ofta uppgifter om att misstänkta
            mutbrott och bestickning ökar. Den mediala bilden är att allt
            fler skor sig på skattemedel. Vi tror inte att detta stämmer,
            dels då det inte finns någon sådan statistik från Brottsförebyggande
            rådet, dels då det inte finns tillgängliga uppgifter om att antalet
            personer som fällts för dylika brott ökat. Oavsett vilket är det
            för oss tydligt att det i landet hos såväl förtroendevalda som
            privata aktörer och medborgare finns ett behov av kunskap om vad
            som är tillåtet respektive otillåtet interagerande mellan offentliga
            tjänstemän och privata aktörer. Vi bedömer att det finns ett behov
            av ökad kunskap inom allt från byggsektorn och andra delar av
            entreprenadsektorn till vård- och omsorgsområdet, liksom hos kommun-
            och statsanställda. Även förtroendevaldas kunskap behöver öka.
          </p>
          <p xml:id="i-3EHRznn2PtPGPC3MAVaZVY">
            Sveriges Kommuner och Landsting har ett särskilt ansvar för kunskapsbildning
            inom den kommunala sektorn och regeringen inom den statliga. Miljöpartiet
            anser att riksdagen bör ge regeringen tillkänna att det behövs
            särskilda åtgärder för att öka kunskapen om vad som är tillåtet
            och otillåtet agerande mellan offentliga tjänstemän och förtroendevalda
            å ena sidan och privata företag å andra sidan.
          </p>
          <head type="h2" xml:id="i-3Tuwp1Ux6xdrP8TpD3sYZb">
            Kommunalt domstolstrots med mera
          </head>
          <p xml:id="i-KFcRFbaHqjx8okTdqX3QqZ">
            Det har under mycket lång tid förekommit att kommuner inte rättar
            sig efter domar från förvaltningsdomstolar, där domstolarna upphävt
            kommunernas beslut. Något tvång att göra detta finns heller inte
            enligt 10 kap. kommunallagen.
          </p>
          <p xml:id="i-YEDCRd1D8632D7KEY1ajFV">
            Regeringen har givit Statskontoret i uppdrag att undersöka i
            vilken mån kommuner och landsting inte rättar verkställda beslut
            som upphävts av domstol vid laglighetsprövning. I de fall där
            rättelse inte har skett ska Statskontoret undersöka skälen för
            detta. I uppdraget ingår också att undersöka hur reglerna i kommunallagen
            om verkställighet av icke lagakraftvunna beslut tillämpats vid
            beslut som senare upphävts av domstol.
          </p>
          <p xml:id="i-H57m4YxPQHpVHK16Lgym7c">
            För att öka allmänhetens förtroende för den kommunala verksamheten
            bör domstolstrotset få ekonomiska konsekvenser för kommunerna.
            Det är vår erfarenhet att money talks och att olika uttalanden
            ofta har liten effekt. Pengar däremot spelar roll. Detta kan få
            kommuner att i högre grad rätta sig efter domstolsbeslut. Vi anser
            att ett sådant system kan skapas efter förebild av det system
            som finns avseende beslut och domar inom socialtjänstområdet,
            där förvaltningsrätterna kan utdöma sanktionsavgifter i vissa
            fall. Vi bedömer att detta är en åtgärd som kan öka allmänhetens
            förtroende för den kommunala verksamheten. Ett tillkännagivande
            från riksdagen till regeringen med denna innebörd begärs därför.
          </p>
        </div>
        <div type="motSignatures">
          <list>
            <item xml:id="i-LmkgBb2HhQkb3dBoWSPDVR">
              Peter Eriksson (MP)
            </item>
            <item xml:id="i-SRyKcuHTeczvpX95tfkFRn">
              Jabar Amin (MP)
            </item>
            <item xml:id="i-J8iKUofkoRyF3Ucocfcp7z">
              Agneta Börjesson (MP)
            </item>
            <item xml:id="i-MkGy4vYQ2PeWrz1aznibZn">
              Tina Ehn (MP)
            </item>
            <item xml:id="i-6vEbRZULF46BCwkahXFrnP">
              Magnus Ehrencrona (MP)
            </item>
            <item xml:id="i-SXMGg1LitxN9bxTqs1rnDg">
              Maria Ferm (MP)
            </item>
            <item xml:id="i-T63C6qXyX4CNGcUDe5cv7h">
              Jan Lindholm (MP)
            </item>
            <item xml:id="i-DRtbdVEAUavuCkSWfNbnSS">
              Agneta Luttropp (MP)
            </item>
            <item xml:id="i-fZMsqkwmLBzvzSTqePGG1">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
