<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00009">
  <teiHeader>
    <fileDesc>
      <titleStmt>
        <title>med anledning av prop. 2008/09:146 Prövning av vindkraft</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp, s, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:146 Prövning av vindkraft</title>
          <idno type="rdwebb">GW02MJ9</idno>
          <rs type="number">MJ9</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ9/text</ref>
          <ref type="dokument_url_html">http://data.riksdagen.se/dokument/GW02MJ9</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ9</ref>
          <ref type="doc">http://data.riksdagen.se/fil/1558F313-271F-4284-822C-A77CCA2F7EDF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-CJMuD9hyPgEc2Y2MChuQj4"/>
        <correspContext corresp="i-CJMuD9hyPgEc2Y2MChuQj4">
          <ref>Proposition 2008/09:146</ref>
        </correspContext>
        <correspAction xml:id="i-GG1JZWc6hMDvJmwERXbwxA" type="signed"/>
        <correspContext corresp="i-GG1JZWc6hMDvJmwERXbwxA">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-5hXs2hdbDypwzL7KsmK5pH">
          <date when="2009-04-01"/>
        </correspAction>
        <correspAction type="transfer" xml:id="i-JMDc6U2RnGVDJFFhHX7TXY">
          <date when="2009-03-31"/>
        </correspAction>
        <correspAction type="submission" xml:id="i-W7SQU8yFTkH4ExHVAEuf14">
          <date when="2009-03-31"/>
        </correspAction>
        <correspAction type="dismissal" xml:id="i-P9ryYca2TygVENVBNGNYhz">
          <date when="2009-03-31"/>
        </correspAction>
        <correspAction type="dismissal" xml:id="i-UHuM95gGs9ynGqAhaKswfC">
          <date when="2009-03-31"/>
        </correspAction>
        <correspAction type="assigned" xml:id="i-QS6Q9QvhLTKmXKbjJs3g6Y"/>
        <correspContext corresp="i-QS6Q9QvhLTKmXKbjJs3g6Y">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Xwskcc2jtRwZfDME994xbt">
            Förslag till riksdagsbeslut
          </head>
          <list style="ol">
            <item xml:id="i-SJ3SgdSMvJM2UJqxC9ZuMo">
              Riksdagen tillkännager för regeringen som sin mening vad som
              anförs i motionen om en kontrollstation med utvärdering av erfarenheterna
              av prövning av vindkraft och där så är lämpligt förslag till förbättringar.
            </item>
            <item xml:id="i-LPGyKacCScQR5bU9ZrEGnp">
              Riksdagen tillkännager för regeringen som sin mening vad som
              anförs i motionen om att Försvarsmakten bör ges i uppdrag att
              se över möjligheterna att främja en utbyggnad av vindkraften.
            </item>
            <item xml:id="i-MHAt9MTWERJkHLLtsMwNLC">
              Riksdagen tillkännager för regeringen som sin mening vad som
              anförs i motionen om att formuleringen angränsande markområden,
              i samband med kravet på detaljplan, bör förtydligas.
            </item>
            <item xml:id="i-FdLhurNsWgd1Vb5U3i3HrY">
              Riksdagen beslutar om ändring i miljöbalken i enlighet med regeringens
              förslag med den ändringen att 17 kap. 6 § tredje stycket 2 ändras
              till en verksamhet som anges i 4 a § 6, 8 och 9 och ett nytt fjärde
              stycke läggs till med lydelsen Om det från nationell synpunkt
              är särskilt angeläget att verksamheten kommer till stånd, får
              regeringen trots det som sägs i första och andra styckena tillåta
              en verksamhet som anges i 4 a § 7.
            </item>
            <item xml:id="i-AuxeN8uCMJ99ahHz4q9ji5">
              Riksdagen tillkännager för regeringen som sin mening vad som
              anförs i motionen om en utredning om kommunalt inflytande över
              vindkraftens utbyggnad.
            </item>
            <item xml:id="i-U6UtDyXan4HZjd9khcngwx">
              Riksdagen tillkännager för regeringen som sin mening vad som
              anförs i motionen om att ett villkor för slopandet av storleksgränsen
              på Öland är att kravet på tillstånd enligt miljöbalken omfattar
              sådana anläggningar som avses i 17 kap. 4 a § 7.
            </item>
          </list>
        </div>
        <div type="motContent">
          <head type="h1" xml:id="i-ETw9kjxZUeMQhpcP2RWdae">
            Inledning
          </head>
          <p xml:id="i-TxVy7uPDf83A3pajyPjktc">
            Vi anser det angeläget med en snabbare utbyggnad av vindkraften.
            Den gör det lättare att avveckla kärnkraft och kan på sikt även
            bidra till minskade koldioxidutsläpp i andra länder.
          </p>
          <p xml:id="i-4KfFLdqAY1oKgk5NQvYECL">
            Viktigast för utbyggnaden av vindkraften är långsiktigt stabila
            och ekonomiskt gynnsamma spelregler för vindkraftindustrin, där
            tydliga besked om avveckling av kärnkraft är en central punkt.
            Vindkraftskooperativ är en utbyggnadsform som kan gynna landsbygdsutveckling
            och lokal delaktighet i och acceptans för utbyggnadsprojekt. Därför
            bör inte skatteregler missgynna vindkraftskooperativ. Det har
            vidare funnits omotiverat stora hinder mot att ansluta vindkraft
            till nätet. Mikroproducenter bör t.ex. ha rätt att kräva nettomätare
            så att man kan leverera överskottsel till nätet och enbart behöva
            betala nettoanvändningen.
          </p>
          <p xml:id="i-6i8Ted7egDaMg3czBdS38E">
            Det är också viktigt med en förenkling av regelverket för etablering
            av vindkraft. Därför välkomnar vi i huvudsak regeringens förslag,
            även om det har sina brister. Vi anser att förslaget i huvudsak
            bör antas, men att det behövs viktiga kompletteringar inklusive
            en utvärdering av erfarenheterna av prövning av vindkraft och
            en kontrollstation 2013. Resultatet bör redovisas för riksdagen
            senast 2013. En sådan kontrollstation kan i sig främja en balanserad
            tillämpning av regelverket och möjligheterna.
          </p>
          <head type="h2" xml:id="i-GmZV4CHGqvEd9F4uFg3TNK">
            Försvaret
          </head>
          <p xml:id="i-DXq9uf6sZ1zEu4g3BNUM91">
            Ett av de största hindren vid prövning av vindkraft har varit
            Försvarsmaktens agerande. Försvarsmakten har satt stopp för flera
            vindkraftsbyggen. Försvaret kan hänvisa svepande till försvarshemligheter
            och behöver inte motivera sina beslut, eftersom försvaret betraktas
            som ett överordnat riksintresse. Även om Försvarsmakten numera
            inte är ett lika stort hinder mot etablering av vindkraft så är
            den fortfarande ett alltför stort problem.
          </p>
          <p xml:id="i-TVsfhekHem3S7gzULbXEgE">
            Vi anser att Försvarsmakten bör ges i uppdrag att agera mer aktivt
            till förmån för vindkraft. Beslut bör i högre utsträckning motiveras.
            Om Försvarsmakten avslår ett projekt bör man arbeta aktivt med
            den sökande för att hitta en acceptabel utformning och/eller lokalisering.
            Försvarsmakten bör också agera i ett så tidigt skede och på ett
            så konstruktivt sätt som möjligt. Detta bör riksdagen ge regeringen
            till känna.
          </p>
          <head type="h2" xml:id="i-4LpcfdpdMMPsbi5JzbrbWB">
            Demokrati och inflytande
          </head>
          <p xml:id="i-FaSzB1KU1tQFCnLxYHnaoi">
            Regeringens förslag går i huvudsak ut på att ta bort dubbelprövningen
            enligt plan- och bygglagen och miljöbalken genom att ta bort moment
            i PBL-prövningen. Detta, och andra lättnader som gjorts för vindkraftetablering
            av den förra regeringen, får konsekvenser för människors och organisationers
            talerätt och möjlighet till delaktighet i beslutsfattandet. Dessa
            konsekvenser är helt otillräckligt belysta i regeringens förslag.
            Det kan bl.a. vara nödvändigt att kräva att kommuner fattar beslut
            i anmälningsärenden för att miljöorganisationer ska kunna ha rätt
            att överklaga projekt i skyddsvärda skogsområden. Regeringen bör
            utreda konsekvenserna av ändringarna för bl.a. miljöorganisationernas
            delaktighet och talerätt. Utredningen bör även ha ett vidare perspektiv
            i enlighet med Århuskonventionens krav om delaktighet och talerätt
            i miljöfrågor. Utredningen bör även beakta den praxis som utvecklats
            och utvärdera om systemet fungerat i praktiken. Den bör ingå i
            den föreslagna utvärderingen av erfarenheterna av vindkraftsprövning.
            Om det finns skäl bör regeringen återkomma till riksdagen med
            förslag till förbättringar.
          </p>
          <head type="h2" xml:id="i-Y1kxf5Tpf69P15mReo5ccv">
            Detaljplan
          </head>
          <p xml:id="i-753kumF9geYjyVREM919UH">
            Vi anser att regeringens förslag om slopat krav på detaljplan
            utom där det råder efterfrågan på mark för bebyggelse eller andra
            anläggningar är onödigt snävt. Konkurrens om mark för ändamål
            som naturmark, rekreationsmark m.m. bör också beaktas.
          </p>
          <p xml:id="i-AfJe9sceLKKpvCWEHRSNxj">
            Det har framförts att skrivningen i propositionen om att kravet
            på detaljplan också omfattar den situationen att flera olika fastighetsägare
            med angränsande markområden vill uppföra vindkraftverk kan tolkas
            som att det kommer att krävas detaljplan även där det inte är
            motiverat, t.ex. om markägorna är stora och vindkraftverken inte
            konkurrerar med varandra om vindresurser. Det bör finnas andra
            sätt att väga markägarnas intressen mot varandra. Frågan är om
            inte detta kan ske i samband med miljöbalkprövningen, varför detaljplan
            inte skulle behövas av detta skäl. I den av oss föreslagna kontrollstationen
            bör ingå att granska om skrivningen lett till onödiga krav på
            detaljplaner eller om det finns effektivare sätt att lösa markägares
            konkurrerande anspråk på vindrättigheter. Formuleringen angränsande
            markområden bör förtydligas.
          </p>
          <head type="h2" xml:id="i-UiCbHLsbKkNJqg4yDHsFbV">
            Slopat krav på bygglov
          </head>
          <p xml:id="i-XXhMggXAg1RsSceMwqNnRp">
            Det har påpekats att slopat krav på bygglov minskar kommunens
            möjlighet att ställa byggtekniska krav. Sådana möjligheter finns
            kvar i samband med bygganmälan. Då har kommunen endast tre veckor
            på sig att komma med synpunkter. Den föreslagna kontrollstationen
            bör också belysa om möjligheten att ställa byggtekniska krav tillgodoses
            på ett adekvat sätt i den nya ordningen, eller om justering behövs.
          </p>
          <head type="h2" xml:id="i-Y336VpBrwzANmGtg9jPE12">
            Kommunal vetorätt
          </head>
          <p xml:id="i-SnMr3TcBWvpqAzrxk8GEZn">
            Regeringens förslag om ett kommunalt veto för vindkraftsetablering
            är en olycklig skärpning av rådande lagstiftning. I dag är de
            kommunala besluten om detaljplaner och bygglov möjliga att överklaga.
            Självklart vore det bäst för alla parter om tidsödande procedurer
            kunde skyndas på, men möjligheten till överklagningar har också
            skapat en balans mellan projektörer och kommuner i förhandlingar
            om etableringar. Det har funnits en drivkraft till snabbare överenskommelser
            innan administrativa och juridiska kostnader blivit alltför betungande.
          </p>
          <p xml:id="i-GMX5JJsr7GsCYfsMSDhcfr">
            Självklart finns också ett berättigat krav på inflytande från
            kommunernas sida vid vindkraftsetableringar. Kommunerna har genom
            sitt planmonopol en stor kunskap om och kompetens kring markanvändningen.
            Den kunskapen ska tas till vara. Men det kommunala vetot enligt
            regeringens förslag innebär att en strukturerad prövning enligt
            PBL byts ut mot ett mer otydligt, oberäkneligt och ostrukturerat
            beslutsfattande i landets kommunfullmäktigeförsamlingar. Risken
            är stor att kommunledningar med negativ inställning till vindkraft
            förhåller sig passiva och på så sätt förhindrar ett ärende.
          </p>
          <p xml:id="i-CtmQsdELGebQR4asmsSjnm">
            Vindkraften blir nu den enda verksamhet som prövas enligt miljöbalken
            där kommunerna får ett i det närmaste absolut veto. Regeringen
            föreslår att en vindkrafts­etablering bör kunna tillåtas trots
            kommunalt motstånd om det föreligger synnerliga skäl. Vi anser
            att det bör justeras så att regeringen bör kunna tillåta vindkrafts­etablering
            redan om det föreligger särskilda skäl. Dessa skäl skulle dock
            i så fall behöva preciseras, t.ex. att området utpekats som område
            av riksintresse för vindkraft. 17 kap. 6 § miljöbalken skulle
            därför behöva ändras på så sätt att en ny punkt 3 läggs till.
            17 kap. 6 § 2 i regeringens förslag skulle behöva ändras till
            en verksamhet som anges i 4 a § 6, 8 och 9. 17 kap. 6 § 3 skulle
            lyda Om det från nationell synpunkt är särskilt angeläget att
            verksamheten kommer till stånd, får regeringen trots det som sägs
            i första och andra styckena, tillåta en verksamhet som anges i
            4 a § 7. Riksdagen bör justera regeringens förslag i enlighet
            med ovanstående.
          </p>
          <p xml:id="i-RiLCfTBgKqSKAfRwMk9S4G">
            Kommunens roll vid vindkraftsetablering behöver ses över i ett
            större sammanhang. Vi anser att regeringen med sina förslag särbehandlar
            vindkraften i förhållande till andra energislag där motsvarande
            begränsningar saknas. Vi vill att regeringen snarast utreder frågan
            och återkommer till riksdagen med förslag som de facto underlättar
            vindkraftsetableringen i Sverige. Kommunerna ska garanteras ett
            starkt kommunalt inflytande på planprocessen, men inte ges en
            vetorätt som är omöjlig att överklaga.
          </p>
          <head type="h2" xml:id="i-8PnP7zcAD5UjVqBA5sFhY3">
            Riksintresset för obruten kust
          </head>
          <p xml:id="i-BSx3fao2McC2YArsvqYfUf">
            Naturskyddsföreningen har motsatt sig regeringens förslag att
            förbudet att uppföra vindkraftverk över en viss storlek på Öland
            tas bort. Föreningen befarar att slopandet kan leda till att en
            omotiverat stor andel av vindkraftsetableringar kanaliseras till
            några av landets mest värdefulla strand- och alvarmiljöer. Vidare
            råder osäkerhet om påverkan för fågellivet.
          </p>
          <p xml:id="i-QnxdqEfPJBq83jmr6V1sYa">
            Vi anser att kunskap om vindkrafts påverkan på fågellivet behöver
            förbättras över lag. Särskilt behöver situationen för rovfåglar
            belysas. Det handlar inte bara om risk för krockar, utan också
            om och under vilka förhållanden som vindbruk kan påverka rovfåglars
            födosökande och revirbildande.
          </p>
          <p xml:id="i-SYhfZgZnPkrteWyDjcmi3Q">
            Vi anser att Öland även ur andra aspekter är en känslig miljö
            där många intressen tävlar om utrymme. Ett villkor för slopande
            av storleksgränsen på Öland bör mot bakgrund av detta vara att
            tillstånd enligt miljöbalken krävs för sådana anläggningar som
            avses i 17 kap. 4 a § 7. Detta bör riksdagen ge regeringen till
            känna.
          </p>
          <p xml:id="i-PNcz6pVVv4iuBhp4B6bPqn">
            Vi anser vidare att ett motsvarande slopande av storleksgränsen,
            med samma krav, i andra delar av de obrutna kustområden som skyddas
            enligt miljöbalkens kapitel 4 bör utredas.
          </p>
        </div>
        <div type="motSignatures">
          <list>
            <item xml:id="i-BHSKsrQpoNemQMSBaHcN97">
              Tina Ehn (mp)
            </item>
            <item xml:id="i-87JbCtfkf8zuqs9o5hNfBL">
              Anders Ygeman (s)
            </item>
            <item xml:id="i-2wU9BCQwvwDK7k2BcPYEiq">
              Wiwi-Anne Johansson (v)
            </item>
            <item xml:id="i-Gph6bVVApwRdKf1FT4vGhe">
              Jan Lindholm (mp)
            </item>
            <item xml:id="i-2GStFUHaFafdhp27KzCfpW">
              Carina Ohlsson (s)
            </item>
            <item xml:id="i-7LR3YV6u7gCCD3rEMnWqfp">
              Kent Persson (v)
            </item>
          </list>
        </div>
      </div>
    </body>
  </text>
</TEI>
