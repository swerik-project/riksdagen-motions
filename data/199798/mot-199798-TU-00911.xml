<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-TU-00911">
  <teiHeader>
    <fileDesc>
      <titleStmt>
        <title>IT</title>
        <author corresp="i-QrnhMBZLsGdbeBasmoTLpZ i-QrnhMBZLsGdbeBasmoTLpZ">av Mats Odell (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>IT</title>
          <idno type="rdwebb">GL02T911</idno>
          <rs type="number">T911</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GL02T911/text</ref>
          <ref type="dokument_url_html">http://data.riksdagen.se/dokument/GL02T911</ref>
          <ref type="dokumentstatus_url_xml">http://data.riksdagen.se/dokumentstatus/GL02T911</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mp1ykSNT75HBsw3XfbzKsn" type="signed"/>
        <correspContext corresp="i-Mp1ykSNT75HBsw3XfbzKsn">
          <note type="signatory" corresp="i-QrnhMBZLsGdbeBasmoTLpZ"/>
          <note type="signatory" corresp="i-QrnhMBZLsGdbeBasmoTLpZ"/>
        </correspContext>
        <correspAction xml:id="i-RTabEv3YAxxeFKJpywZTik" type="referral">
          <date when="1997-10-10"/>
        </correspAction>
        <correspAction xml:id="i-PAXMNEq4BrK2FkXXxy4PGB" type="dismissal">
          <date when="1997-10-10"/>
        </correspAction>
        <correspAction xml:id="i-PkeMVYSncrGp7GWarPwfxT" type="submission">
          <date when="1997-10-06"/>
        </correspAction>
        <correspAction xml:id="i-Tsg9HFsnGDQK13wy7X5psW" type="referral">
          <date when="1997-10-10"/>
        </correspAction>
        <correspAction xml:id="i-E8ArJmnMVbHRnMQgepoXTP" type="dismissal">
          <date when="1997-10-10"/>
        </correspAction>
        <correspAction xml:id="i-HJcb3dpytVFLdFuZHeA4LY" type="submission">
          <date when="1997-10-06"/>
        </correspAction>
        <correspAction xml:id="i-39SqZBEYbohApYzDhUNrHB" type="assigned"/>
        <correspContext corresp="i-39SqZBEYbohApYzDhUNrHB">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_T_0911/mot_199798_T_0911-0001.pdf"/>
      <div xml:id="i-ETPbuwJKHKG8f8hQZ4xcwN" type="motHeader">
        <div xml:id="i-RMTDh2GGWwayzVJbrgsWfi" type="motTitle"/>
        <div xml:id="i-DQg9s5SxHULFE8BCf1bXvT" type="motSubmissionInfo"/>
      </div>
      <div xml:id="i-AKSssHQAnB3j3Qj57ryVS4" type="motBody">
        <div xml:id="i-2gq5uxqXP9GBU64uJ5c8b1">
          <p xml:id="i-XDWDD4BEtg9xDHhcPeiZ3Y">
            1997/98 [T911 T909-911
          </p>
          <p xml:id="i-Ht8kBt3LFBPVFNABKFHeTR">
            Motion till riksdagen
          </p>
          <p xml:id="i-WurFevBkHf5CRHo3ZmXa4h">
            1059/08-T911
          </p>
          <p xml:id="i-PvBTqSjPzSh3mEf9dxxPHb">
            av Mats Odell (kd) IT
          </p>
          <p xml:id="i-PBrUYYYDq7Xk1mBJ5aPyCE">
            Motionen delad mellan flera utskott
          </p>
          <p xml:id="i-PHXbXReqt6zJ9ExMZMw29D">
            Informationstekniken, IT, berör allt fler delar av samhället,
            allt mer långtgående. Få om ens någon kan i dag hävda att informationsteknik
            inte berör dem. Även om debatten om IT i stor utsträckning handlar
            om tekniska frågor finns det allmängiltiga frågeställningar som
            berör samhällets alla medborgare och samhällets möjlighet att
            fungera som en demokratisk rättsstat. De positiva aspekterna av
            informationstekniken måste utnyttjas till fullo, samtidigt som
            vi både nationellt och internationellt måste verka för att minimera
            eller helt hindra de avigsidor som tekniken för med sig. Vilka
            konsekvenser utvecklingen får kan ingen förutse. Från att ha varit
            en teknik som effektiviserat verksamhet är IT på väg att förändra
            hela samhället, en förändring som kommer att bli mycket svår att
            styra och kontrollera. Det kan till och med bli meningslöst att
            försöka reglera utvecklingen eftersom det blir omöjligt att genomdriva
            efterlevnaden av reglerande lagar. De människor som lär sig använda
            IT kommer att kunna röra sig elektro- niskt över hela världen
            och köpa och sälja varor eller tjänster, flytta sitt kapital,
            publicera sina åsikter, söka efter jobb, leta efter likasinnade
            eller värva medlemmar till en förening. Allt med hjälp av en datorutrustning
            i samma prisklass som en bättre TV och ett teleabonnemang. De
            som däremot inte lär sig tekniken kan riskera att stå utanför
            på ett sätt som närmast kan liknas vid att vara analfabet i dagens
            samhälle. Det är därför en prioriterad uppgift att se till att
            alla blir delaktiga i den nya tekniken och dess användningsområden.
          </p>
          <p xml:id="i-HSawt51cBvNBXvEfPx5VG8">
            2Demokrati, arbete och lag
          </p>
          <p xml:id="i-2dfuocEqgmudyYGFrG5j8N">
            Vi kristdemokrater vill i denna motion speciellt lyfta fram tre
            frågor: e IT är demokratiserande « IT ger nya jobb e IT måste
            infogas i rättsordningen.
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0002.pdf"/>
          <p xml:id="i-V9DG5hd5E1YJ3EhHGapwBk">
            2.1IT är demokratiserande
          </p>
          <p xml:id="i-78dzTqnGfxdLJWgUMJCWna">
            Informationstekniken har alla förutsättningar att verka demokratiserande.
            Den medger att stora mängder information i alla former kan nå
            medborgarna till en förhållandevis låg kostnad, en kostnad som
            dessutom minskar hela tiden. Genom att myndigheter och samhället
            i stort på olika sätt agerar för att stötta denna process minskar
            även risken för att delar av samhället faller utanför, utan möjlighet
            att ta till sig de dynamiska förändringar som sker. Ett sådant
            sätt är givetvis att skolan aktivt arbetar med ny teknik och ger
            ungdomar en möjlighet att själva utforska den. Ett annat sätt
            är att bibliotek och medborgarkontor i större utsträckning ger
            medborgarna möjlighet att använda datorer i allmänhet och Internet
            i synnerhet. Ett tredje sätt är att staten på olika sätt, både
            genom egna initiativ och genom en rimlig lagstift- ning, medverkar
            till att infrastrukturen för bland annat telekommunikationer
          </p>
          <p xml:id="i-FM8U9oMj5Dx5jGNFZwVA8X">
            byggs ut.
          </p>
          <p xml:id="i-TxnB1LP9dqjwq8heZi92wE">
            2.2IT ger nya jobb
          </p>
          <p xml:id="i-3riVWv7j5uB4x3cUEdguw3">
            Informationstekniken är en framtidsbransch. Ericsson är i dag
            en av landets största arbetsgivare. Telekommunikationsbolagen
            sysselsätter tiotusentals människor och antalet ökar ständigt.
            Svenska företag har varit förhållandevis framgångsrika inom IT-området.
            Skälen till framgångarna är sannolikt flera. Våra goda kunskaper
            i engelska är en viktig faktor, en annan är vår tradition av goda
            företagsledare. Givetvis har vår höga levnadsnivå haft betydelse
            för hushållens möjligheter att skaffa ny teknik, datorer och liknande.
            Sannolikt har även vårt väl utbyggda telenät haft betydelse. Nya
            jobb måste i stor utsträckning komma i nya branscher och IT, data
            och telekommunikation tillhör kanske den allra viktigaste framtidsbranschen.
            Få om någon vill att Sverige ska satsa på lågavlönad tillverkningsindustri
            — vi måste satsa på hög kvalitet och produkter där kunskapsinnehållet
            är stort. Samtidigt är det inte möjligt för samhället, riksdagen
            eller regeringen att skapa dessa jobb. I stället måste företagen
            ges ännu bättre möjligheter att själva hitta formerna för sin
            verksamhet, en verksamhet som dessutom i stor utsträckning styrs
            av faktorer i vår omvärld. Regeringens mycket rigida syn på bland
            annat arbetsrätt och fackföre- ningsrörelsens roll i svenskt näringsliv
            riskerar att allvarligt bromsa de svenska företag som för övrigt
            har goda förutsättningar att bli framtidens storföretag. De arbeten
            som kommer att växa fram ur den nya tekniken är i stor utsträckning
            tjänster på olika sätt. Här kan svenskar bidra med sin unika kompetens
            inom spjutspetsteknik, vår erkänt goda förmåga till samarbete
            och vårt internationella företagsklimat. Därför blir det än viktigare
            att verka för att goda förutsättningar ges för just tjänsteföretag
            på olika sätt (se separata motioner om skattepolitik respektive
            näringspolitik).
          </p>
          <p xml:id="i-TW2omMN8WTW1oHShDoJMcw">
            Mot. 1997/98T911
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0003.pdf"/>
          <p xml:id="i-Tmt8m8bFEkbUo4Xa2oRMDa">
            7 2.3IT måste integreras i rättsordningen
          </p>
          <p xml:id="i-LkuLSSmru8iBTvsT3icJ4D">
            Informationstekniken sätter många av våra gamla lagar och regler
            ur spel och nya frågor ställs ständigt. I vissa avseenden måste
            den nya tekniken jämställas med globala miljöfrågor som är gränsöverskridande.
            Internationellt samarbete blir en förutsättning för att komma
            till rätta med de avigsidor som finns med tekniken. Utan ett gemensamt
            handlande kan de problem vi upplever i dag, bland annat med barnpornografi,
            svårligen bekämpas. Men problemen begränsas inte till stora, internationella
            frågor. Även integritetsfrågor, samkörningsfrågor och annat måste
            ständigt belysas för att stämma överens med dagens tekniska förutsättningar.
            I många fall är det till och med så att tekniken ligger steget
            före rättsväsendet. I längden är det inte hållbart att ha speciallagstiftning
            för enskilda medier. Samhället måste enas om vissa värden som
            är generella och se till att dessa efterlevs oavsett var och hur
            de tillämpas. Exempelvis så anser vi att barn- pornografi bör
            förbjudas oavsett var den förekommer eller publiceras. Lagar-
            na måste bli så medieneutrala som möjligt. Detta gör att rättsväsendet
            måste arbeta annorlunda och att nya former måste hittas för att
            upprätthålla rättsordningen. Regeringen måste påskynda moderniseringen,
            något som bör ske både nationellt och internationellt, speciellt
            inom EU där speciella organ redan finns för dessa frågor. Regeringen
            pekar i sin skrivelse ”Utvecklingen i informationssamhället” (en
            första redovisning av utvecklingen på IT-området sedan IT-propositionen
            presenterades för drygt ett år sedan) på ett stort antal åtgärder
            på flera olika områden. Merparten av detta är nödvändiga åtgärder,
            men det räcker inte. Informationstekniken måste sättas ännu mer
            i fokus, något som förmodligen inte socialdemokraterna av ideologiska
            eller historiska skäl förmår. Tydligast visade sig denna ovilja
            när den nuvarande kommunikationsministern talade om Internet som
            en snabbt övergående "fluga". Med den inställningen kommer Sverige
            inte att kunna uträtta några stordåd på området.
          </p>
          <p xml:id="i-8GnacTDjoNvK3hsB7d9aCG">
            2.4Gamla värden för nya tider
          </p>
          <p xml:id="i-XTzocRaaoN5rhCwHwoe42b">
            Tekniken löser inte alla problem. Teknisk utveckling är inget
            mått på lycka. Och vad är det som håller i en föränderlig och
            öppen värld? En sak som aldrig har ändrats eller kommer att ändras,
            är de värden som ett gott samhälle byggs på. Människors unika
            och okränkbara värde. Behovet av gemenskaper och ansvar för varandra
            och de materiella tillgångarna. Det är först när man är trygg
            i sig själv som man kan leva i en föränderlig värld. Vi har alla
            en uppgift att förmedla denna grundläggande insikt och ge möjlighet
            för samtal och fördjupning av dess konkreta innebörd i våra liv
            och vårt samhälle. Det är med de gamla värdena som vi kan ta oss
            an den nya tiden.
          </p>
          <p xml:id="i-GysDeFyng1ojKjd7XfqJw8">
            Mot. 1997/98T911
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0004.pdf"/>
          <p xml:id="i-DsDTiu9RG7bm6EJ8e2U4RM">
            3År 2000-problematiken
          </p>
          <p xml:id="i-2aJ77zQpqHqf3PhSRfGtJG">
            Många av de datasystem, speciellt av administrativ karaktär,
            som utgör cen- trala och kritiska delar av företags och myndigheters
            verksamhet, är skapade vid en tidpunkt då sekelskiftet låg bortom
            planeringshorisonten. Många system valde därför att representera
            årtal med två siffror, inte fyra. Om två år, när vi skriver 2000,
            riskerar många system att få problem med att tolka årtalet 00
            som för vissa kan betyda år 1900 istället för år 2000. Detta till
            synes enkla problem kan göra att massor av system i princip kan
            bli odugliga innan problemet är löst. Det gäller allt från ekonomisystem
            hos företag till försäkringskassans register och bankernas kontohantering.
            I dag saknar även många företag och organisationer fungerande
            alternativa system, exempelvis manuell hantering. Detta gör samhället
            ännu mer känsligt för problem knutna till systemens uppbyggnad
            och funktion. Beredskapen hos svenska företag håller på att förbättras,
            även om många ännu inte inser vidden av problemet. Regeringen
            har initierat projekt för att svenska myndigheter ska komma till
            rätta med de eventuella problemen vilket är bra. Myndigheterna
            måste föregå med gott exempel för att medvetengöra frågorna även
            för privata företag. Dessutom kan det inte accepteras att myndigheternas
            verksamhet inte fungerar år 2000. Det kan leda till att viktiga
            samhällsfunktioner inte kan upprätthållas, vilket givetvis är
            helt oacceptabelt.
          </p>
          <p xml:id="i-WHonmZZaXnMtgNy2LwKigM">
            4Demokratisk kontroll över domännamn
          </p>
          <p xml:id="i-TiCi8gVUoiiUt84ipH5iou">
            Domännamnens betydelse ökar i takt med IT-utvecklingen. Den som
            inte finns på nätet riskerar att inte finnas i människors sinnebild.
            Namnfrågan för företag och organisationer har under årtioenden
            skötts av Patent- och registreringsverket (PRV). Detta gäller
            märkligt nog inte domännamn. I dag delas de svenska domännamnen
            ut av en arbetsgrupp bestående av tolv IT-företag och organisationer
            som kallar sig för AG12. Problemet med detta förfaringssätt är
            dels att det inte finns något demokra- tiskt inflytande i en så
            pass viktig samhällsfunktion, dels att arbetsgruppens beslut inte
            går att överklaga i domstol. Arbetsgruppen har självsvåldigt satt
            upp ett antal regler för domännamns- tilldelning. Exempelvis så
            måste man vara ett aktiebolag för att få ett domän- namn utan
            regionalt bokstavstillägg. Exempelvis så skulle de rikstäckande
            svenska partierna, om de nu inte hade haft turen att söka och
            få domännamn innan arbetsgruppens nya regler tillkom, fått domännamn
            som kopplats till partiernas juridiska ort, det vill säga Stockholm.
            Vi kristdemokrater hade i stället för domännamnet (Okristdemokrat.se
            fått namnet (Okristdemokrat.a.se, och socialdemokraterna hade
            i stället för domännamnet (Osap.se fått (Psap.a.se. Det vore som
            att ge Telia namnet (Otelia.a.se eller Volvo namnet (Qvolvo.gbg.se.
            En utredning bör snarast tillsättas med syfte att se vilken myndighet
            som ska vara ansvarig för utdelningen av svenska domännamn.
          </p>
          <p xml:id="i-VJi4DuqXLkUEXQLR88qVYc">
            Mot. 1997/98T911
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0005.pdf"/>
          <p xml:id="i-BeLfDxGK4p525crMchp4oR">
            9 STryckfrihet och ansvar
          </p>
          <p xml:id="i-YMpzg9DK19MPeujnNDZuHH">
            Det är fel att hänskjuta alla frågor om olagligt eller obscent
            material på Internet till internationella kommittéer. Sverige
            bör hålla rent i sitt eget hus. Vi bör snabbt införa ett system
            med ansvariga utgivare av elektroniska anslagstavlor såväl som
            olika Internettjänster. För så kallade webb-hotell bör den som
            hyr en hemsida i sitt hyreskontrakt ta på sig ansvaret för det
            framtida innehållet. Vid förhyrning av ny Internetförbindelse
            bör även en person ta på sig ansvaret för eventuella framtida
            Internettjänster via förbindelsen. Alla existerande Internetanslutningar
            är kända av Internetleverantörerna samt SUNET. Det borde vara
            enkelt att få fram ansvariga utgivare. En ansvarig utgivare ska
            ha till uppgift att regelbundet kontrollera dis kus- sionsforum
            och hemsidor för att se om olagligheter förekommer. Om olaglig-
            heter hittas ska dessa tas bort och den ansvarige utgivaren ska
            kunna ställas inför rätta. Diskussionsforum och hemsidor måste
            behandlas på samma sätt som vanliga tidningar och TV eller radio.
            Vad vi har i dag är ansvarslös utgivning av vilken information/desinformation
            som helst. Dock måste lagstiftningen anpassas för det elektroniska
            mediet. Däremot kan censur av Internet inte komma i fråga. Vi
            vill ha tryckfrihet under ansvar. Införande av censur skulle vara
            samma sak som att öppna alla brev och paket som skickades med
            vanlig post eller att avlyssna telefon- samtal.
          </p>
          <p xml:id="i-BhzkoTJ2DLTtnhvsBxHzMK">
            6Medieneutralitet
          </p>
          <p xml:id="i-RAmMn2sDKfdQ9L7FDAUU9b">
            Lagar måste vara så pass medieneutrala som möjligt. Exempelvis
            ska integritetsskydd gälla oavsett om det rör tryckta medier,
            etermedier eller datamedier. Lagar baserade på det synsättet blir
            därmed automatiskt mer hållbara över tiden. I och med de utsuddade
            nationsgränserna som IT medför är det viktigt med internationella
            överenskommelser. Men till dess att bra internationella över-
            enskommelser träffats, är det både önskvärt och möjligt att täppa
            till de värsta luckorna.
          </p>
          <p xml:id="i-8xepybMaLfjrAEQENXfDov">
            7Personlig integritet är absolut
          </p>
          <p xml:id="i-KnQhY38wN6v1KWLSt75p3P">
            Det måste slås fast att den personliga integriteten är absolut.
            Sekretessbelagd information ska skyddas effektivt. Likaväl som
            offentlig information ska vara offentlig ska sekretessbelagd information
            vara säker mot obehörig tillgång. I Sverige är det tillåtet för
            alla att kryptera information. Denna rätt är självklar och får
            inte förhandlas bort. Dessutom behövs säkra system för att hantera
            åtkomsten till sekretessbelagd information inom den offentliga
            sektorn.
          </p>
          <p xml:id="i-68we3o8ygCGtg24qZJMgfc">
            Mot. 1997/98T911
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0006.pdf"/>
          <p xml:id="i-AV147Uz79D2hDNSJmeJ2WM">
            8En ny datalag
          </p>
          <p xml:id="i-UQ7TuPbiCrMMbSQiZt3rL2">
            Den springande punkten i EG-direktivet om skydd för personuppgifter
            (95/46/EG) kräver att persondata ska skyddas även mot icke-auktoriserad
            access, det vill säga att det ska inte gå att utläsa ur databasen
            vilken kontoinnehavare som har vilket bankkonto, eller vilken
            patient som har vilken sjukjournal, om inte användaren är auktoriserad.
            Om en icke-auktoriserad person får tillgång till databasen ska
            denne inte kunna se sambandet mellan person och uppgifter. EU
            kräver att persondata ska skyddas mot all form av illegal databehandling.
            Detta kräver att persondata lagras krypterat eller på annat sätts
            görs otillgängliga för alla utom den auktoriserade användaren.
            Sannolikt blir alltså de flesta svenska personregister olagliga
            den 1 oktober 1998, då 95/46/EG träder i kraft 3 år efter ratificeringen.
            Detta är ett problem som kräver snar lösning.
          </p>
          <p xml:id="i-LUT9VdXz8oQd8wTMvvNEMS">
            9IT på biblioteken
          </p>
          <p xml:id="i-3kCBDaf5QEece4Q2VwZmtj">
            Att bereda tillgång till Internet för allmänheten görs förmodligen
            enklast genom att utnyttja biblioteken och medborgarkontor som
            så kallade Internetkaféer eller Datortek. Vi får då en anknytning
            till den svenska folkbildningstraditionen, folk är vana att gå
            till biblioteket för information och tidningar. Varje stadsbibliotek
            borde utrustas med datorer anslutna till Internet, där det finns
            möjlighet att söka i olika databaser och hitta information. Bibliote-
            kens datorer bör dock kunna användas till mer, exempelvis ordbehandling
            för de som inte har tillgång till datorer på arbetet eller hemma.
            Den som frågar efter en bok på biblioteket bör få hjälp att finna
            infor- mationen i datorn, snarare än att bara få veta när boken
            kommer. På detta sätt hjälps förhoppningsvis även äldre människor
            in i IT-världen, samtidigt som verksamheten kan förbättras och
            effektiviseras på sikt. De medborgarkontor som nu byggs ut över
            hela landet, som ett resultat av Kristdemokraternas regeringsarbete,
            kan spela en mycket viktig roll i detta sammanhang.
          </p>
          <p xml:id="i-QVD6zyELnpXn36fCzZwHkX">
            10Utbildning
          </p>
          <p xml:id="i-BUmvYMBYsvDHjPJPzjNxi2">
            Regeringen har sett till att IT-utbildning blir obligatorisk
            för lärare så att de kan förmedla relevant kunskap till eleverna.
            Men däremot så måste lärare fortbildas och vidareutbildas i IT-frågor.
            I databranschen satsas ofta en månad om året per anställd på fortbildning
            förutom all den tid som går åt till frivilligt studerande. Okunskapen
            om datorer hos lärarna är i dag ett problem. Därför bör en plan
            för rullande fortbildning av redan examinerade lärare snarast
            utarbetas av Högskoleverket i samverkan med lärosätena. Användning
            av IT i undervisningen kan troligen både förbilliga och effektivisera
            undervisningen. Än viktigare är att datorerna ger möjligheter
            till mer individualiserad och effektiv undervisning utan att eleverna
            behöver lämna gruppgemenskapen.
          </p>
          <p xml:id="i-NZS2CHNaw19FSCjzPo8fgt">
            Mot. 1997/98T911
          </p>
          <p xml:id="i-HmZYp4KrN9kE2dzRFeqb23">
            10
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0007.pdf"/>
          <p xml:id="i-FVoAXX8QAPosMNkALTpUk8">
            11
          </p>
          <p xml:id="i-9ZZDNrJck1oZrgrjUmsqcR">
            Datorstödd undervisning kan också medföra det positiva att läraren
            får mer tid över för individuella kontakter med eleverna. IT öppnar
            också skolan mot omvärlden på ett helt nytt sätt. Informationssökningen
            blir inte längre begränsad till den egna skolan utan information
            kan sökas och kontakter skapas i hela världen. Detta kommer på
            sikt att leda till en genomgripande förändring av undervisningsformerna.
            Att skolan snabbt kommer igång med datorbaserad utbildning är
            inte minst viktigt för de elever som inte har tillgång till dator
            hemma. Skillnaderna mellan elever med och utan kunskap i hur informationsteknik
            kan utnyttjas kan annars leda till nya kunskapsklyftor som kan
            få snedvridande effekter i framtiden. Det måste dock tydligt understrykas
            att det är oerhört viktigt att eleverna i grundskolan lär sig
            räkna utan miniräknare och datorers hjälp. Lika viktigt att de
            lär sig skriva för hand.
          </p>
          <p xml:id="i-AMsKDCeEzyLk7KTKc2izku">
            11Egen e-post-adress till alla elever
          </p>
          <p xml:id="i-3mgYfAqwtsyAucsvBj5qJZ">
            Minimistandard i skolan bör vara att varje elev har en egen e-post-adress.
            Det skulle vara ett sätt att medverka till att riva gränserna
            mellan människor, oavsett var på jorden de bor. Det behövs inga
            elektroniska motorvägar för att de flesta människor ska kunna
            kommunicera via datorer. Det räcker oftast med en vanlig telefonlinje.
            I varje skola borde man inrätta minst en "Internet-skrivhörna"
            där elever och lärare kan komma och skriva och läsa brev. Därmed
            får alla en chans att prova på gränslös kommunikation.
          </p>
          <p xml:id="i-Jwn8Wzkv1qUzyD7YZ7fUy8">
            12Sälj Telia
          </p>
          <p xml:id="i-LRnP96EDAJdPGVHaeF2ezc">
            1993 avreglerades telemarknaden av fyrpartiregeringen. Men som
            alla avre- gleringar kräver även denna ett visst mått av eftervård.
            Telelagen lämnar stora och viktiga luckor när det gäller att åstadkomma
            en sammanhållen infrastruktur. Medlet för att fylla dessa luckor
            var den konkurrenslag som trädde ikraft samtidigt med telelagen.
            Men denna samverkan mellan telelag och konkurrenslag fungerar
            inte tillfredsställande i dag. Konkurrensverket har mottagit ett
            stort antal anmälningar mot Telia för missbruk av dominerande
            ställning, men ännu inte avgjort ett enda fall. Därigenom berövas
            de klagande också den självklara rätten att överklaga. Konkurrensverket
            och Post- och telestyrelsen är eniga om att Telia försvårar samtrafiken
            mellan olika nät, men träter om vem som borde göra vad för att
            leva upp till lagstiftarens intentioner. I denna situation sviker
            regeringen genom sin handlingsförlamning. Effekten är att vi håller
            på att få två separata telenät. Dels Telias nät, dels ett nät
            för alla andra operatörer. Detta andra nät byggs rikstäckande
            med Banverkets, Svenska Kraftnäts och Teracoms nät som stomme
            och med kommunala nät i samverkan med en lång rad nya teleoperatörer
            som produ- cerar alla de nya teletjänster som IT kräver.
          </p>
          <p xml:id="i-XfurVZ8qeNkkFf9WdkVfuZ">
            Mot. 1997/98T911
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0008.pdf"/>
          <p xml:id="i-KpuFbt3JFZsPDUhQDqiGqa">
            Telia spelar ett högt spel med sin strategi att försvåra det
            rationella samutnyttjande som telelagen föreskriver. När den alternativa
            infrastrukturen väl finns på plats kan värdet av Telias nät komma
            att sjunka. Bland annat av detta skäl bör staten påbörja en utförsäljning
            av aktier i Telia i samband med att en nödvändig ökning av det
            egna kapitalet åstadkoms via aktiemarknaden. Regeringens ideologiska
            blockering mot ett breddat ägande innebär att skattebetalarna
            snabbt förlorar miljardbelopp när den ökande konkurrensen nu minskar
            Telias vinster och därmed värde.
          </p>
          <p xml:id="i-3mXuZBiQKM5PgRiC6MfGjC">
            13Förändrad arbetsmarknad och socialförsäkringssystem
          </p>
          <p xml:id="i-GyK2Hf5VEQeRKq9trNbtZV">
            Arbetslivets organisation förändras radikalt av IT. De stora
            monolitiska organisationerna bryts sönder eller konkurreras ut
            av grupper av småföretag i samverkan. IT ger dessa små företag
            storföretagens fördelar, utan att belasta dem med deras nackdelar.
            Denna omdaning från storskaligt till småskaligt förändrar förutsättningarna
            för många av de fundament den svenska välfärdsstaten vilat på.
            Att basera de sociala skyddsnäten strikt på inkomsten blir mer
            komplicerat när allt fler arbetar med uppdrag där betalningen
            sker per levererad tjänst (som en artikel som skrivs av en frilansjournalist)
            och där arvodet per timma kan variera tiofalt eller mer. Ena dagen
            gör man ett uppdrag och tjänar 5 000 kronor. Nästa dag hjälper
            man en bekant att packa kartonger och tjänar kanske bara 500 kronor.
            Tredje dagen är man sjuk. Hur ska då sjukpenningen beräknas? Att
            basera statens inkomster på uppgifter från arbetsgivare kommer
            att bli allt svårare när en allt större del av de ekonomiska transaktionerna
            antingen blir mellan individer (som privatpersoner och/eller egenföretagare)
            eller mellan små företag i olika länder. Möjligheterna att på
            olika sätt undgå att betala skatt riskerar att öka betydligt snabbare
            än statens möjligheter att driva in de skatter riksdagen beslutat
            om. Detta är inte någon fråga om politisk vilja eller ambition,
            det är en faktisk utveckling som ligger utanför statens kontroll.
            Det är inte svårt för en ekono- misk rådgivare, en reklamtecknare,
            en författare, en jurist eller en arkitekt att driva sin rörelse
            elektroniskt genom en firma i ett av otaliga skatteparadis men
            ändå sitta i Sverige och utföra arbetet. Det är inte svårt för
            en post- orderfirma att göra transaktionerna via andra länder
            på ett sätt som gör att endast en bråkdel av mervärdet kommer
            till svensk beskattning, även om varan både tillverkas och konsumeras
            här och aldrig lämnar svensk mark. Effekten av IT håller på att
            i grunden förändra både förutsättningarna för trygghetssystemen
            och statens möjligheter att i framtiden få stora intäkter med
            dagens uppbördssystem. Förändringarna kommer gradvis, så vi lär
            inte se dramatiska effekter från ett år till ett annat. Dagens
            statsfinansiella problem gör det dock nödvändigt att redan nu
            grundligt analysera de effekter IT och de därpå följande förändringarna
            i arbetslivets organisation och struktur kan få. En statlig utredning
            bör tillsättas som i första hand kartlägger konsekvens- erna av
            den utveckling som nu pågår och som med rimlig säkerhet kan
          </p>
          <p xml:id="i-MxKoLTiA7jr9KkarfRmrpU">
            Mot. 1997/98T911
          </p>
          <p xml:id="i-Byy9yamGKUzh4sHU82h5Mx">
            12
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0009.pdf"/>
          <p xml:id="i-HmeRWKuCdRtjmoAxLK94Sa">
            13
          </p>
          <p xml:id="i-EJYBLejitYe3aYyHQWSKuB">
            förväntas de närmaste fem till tio åren. Först när en sådan kartläggning
            föreligger bör man ta ställning till vilka stukturella åtgärder
            som kan bli nödvändiga.
          </p>
          <p xml:id="i-CfTKXyh77r3JPWcm67fxap">
            14Hälso- och sjukvård
          </p>
          <p xml:id="i-SbWc57hSdfgBZ2UGtijwPf">
            Elektronisk dokumenthantering (EDI) blir allt vanligare för att
            minska pappersflöden, snabba upp = elektroniska betalningar med
            mera. Toppledarforum som är nära knutet till Statskontoret har
            satt som mål att näranog all elektronisk upphandling ska ske elektroniskt
            år 2000. Landstingen har självfallet mycket att spara på att lagra
            bland annat patientjournaler elektroniskt. Det finns dock i dag
            inte någon större samordning mellan landstingen vad gäller vilka
            datasystem eller elektroniska patientjournaler de väljer. Detta
            är olyckligt eftersom det innebär att utbyte av journaler och
            andra dokument mellan landsting försvåras av de olika systemen.
            I värsta fall får en journal matas in för hand igen om en person
            lyttas mellan två landsting. Det finns behov av att en policy
            upprättas för vad som kan tänkas vara miniminivån av datastöd
            i form av personresurser som ett sjukhus behöver. Det är viktigt
            att den nya tekniken nyttjas till fullo för att optimera satsade
            medel inom vården.
          </p>
          <p xml:id="i-5ppL7eWoazm9A239xzsaa4">
            15Hemställan
          </p>
          <p xml:id="i-7UXMgxKPt1sqBz8Fiu9us9">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            år 2000-problematiken,' 2. att riksdagen som sin mening ger regeringen
            till känna vad i motionen = anförts om demokratisk kontroll =
            beträffande domännamn, 3. att riksdagen som sin mening ger regeringen
            till känna vad i motionen anförts om «ansvarig utgivare av elektroniska
            anslagstavlor,” 4. att riksdagen som sin mening ger regeringen
            till känna vad i motionen anförts om direktivet 95/46/EG och bristande
            svenska personregister,” 5. att riksdagen som sin mening ger regeringen
            till känna vad i motionen anförts om IT på biblioteken,” 6. att
            riksdagen som sin mening ger regeringen till känna vad i motionen
            anförts om att alla elever bör få en egen e-postadress.”
          </p>
          <p xml:id="i-2DBBdHAa1C6QoHXzXyR7M7" type="date">
            Stockholm den 5 oktober 1997
          </p>
          <p xml:id="i-VM7q4uAsnxp9hacdCiTJHV">
            Mats Odell (kd)
          </p>
          <p xml:id="i-HdQMjqs6ccxY2Q5WrHEbaU">
            Mot. 1997/98T911
          </p>
          <pb facs="riksdagen-motions-pdf/data/199798/mot_199798_T_0911/mot_199798_T_0911-0010.pdf"/>
          <p xml:id="i-QizbqmTSoTeamqnUo1S5GA">
            "Yrkande 1 hänvisat till FöU.
          </p>
          <p xml:id="i-VLsGdGoyUNtQ5rRhXRd2gS">
            ? Yrkandena 3 och 4 hänvisade till KU.
          </p>
          <p xml:id="i-2yziH3dpZPQG7SwpnHKfUc">
            &gt; Yrkande 5 hänvisat till KrU. "Yrkande 6 hänvisat till UbU.
          </p>
          <p xml:id="i-NFgxkcSuqeXbNb8BgoQ25D">
            Gotab, Stockholm 1997
          </p>
          <p xml:id="i-STakyuoYurCDFRiCkMspXs">
            Mot. 1997/98T911
          </p>
          <p xml:id="i-MeTsis8cg4indLLiJNG1Nj">
            14
          </p>
        </div>
      </div>
    </body>
  </text>
</TEI>
