<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00437">
  <teiHeader>
    <fileDesc>
      <titleStmt>
        <title>Skolan som väg till arbetslivet</title>
        <author corresp="i-LKQKWG3JJUBFg12z1vrFwt">av Jennie Nilsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolan som väg till arbetslivet</title>
          <idno type="rdwebb">H102Ub437</idno>
          <rs type="number">Ub437</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub437/text</ref>
          <ref type="dokument_url_html">http://data.riksdagen.se/dokument/H102Ub437</ref>
          <ref type="dokumentstatus_url_xml">http://data.riksdagen.se/dokumentstatus/H102Ub437</ref>
          <ref type="doc">http://data.riksdagen.se/fil/AFF3D521-CD04-493C-A4A2-D41C45F75BC8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PyvCbTUqQki46htDxpCTDU" type="signed"/>
        <correspContext corresp="i-PyvCbTUqQki46htDxpCTDU">
          <note type="signatory" corresp="i-LKQKWG3JJUBFg12z1vrFwt"/>
        </correspContext>
        <correspAction xml:id="i-DY5a8cASfXMvaRT1HoPGJG" type="numbering">
          <date when="2013-10-07"/>
        </correspAction>
        <correspAction xml:id="i-7fBdh7yyp1htnx7dZNZZmk" type="submission">
          <date when="2013-10-03"/>
        </correspAction>
        <correspAction xml:id="i-WhpjmJasmPGkNJzk2dbmc5" type="transfer">
          <date when="2013-09-20"/>
        </correspAction>
        <correspAction xml:id="i-JHTpjfB51Hww68V5AhKXGX" type="assigned"/>
        <correspContext corresp="i-JHTpjfB51Hww68V5AhKXGX">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AAYR1HZFxNd8SK1pdCgXjY" type="motHeader"/>
      <div xml:id="i-Ejs3xwD5iP5d3iS9Ai7qwX" type="motBody">
        <div xml:id="i-CBeHBJjrqQJoFSqjLfcuoh" type="motProposal" subtype="förslag">
          <head xml:id="i-P8bJxNxGvJvbvtwA1jdCSB">
            Förslag till riksdagsbeslut
          </head>
          <p xml:id="i-PWDrpxj74aDa1bp693db9v">
            Riksdagen tillkännager för regeringen som sin mening vad som
            anförs i motionen om skolan som väg till arbetslivet.
          </p>
        </div>
        <div xml:id="i-URbhcGQWiXCT1ua4CFCBp6" type="motContent">
          <head xml:id="i-JFNUiuu1vPqmaoULDNQ3BP" type="h1">
            Motivering
          </head>
          <p xml:id="i-XbtZnbTJV8fZ6HZqYz1bW4">
            Sedan i slutet av 80-talet har sysselsättningsgraden sjunkit
            i Sverige. Etableringsåldern på arbetsmarknaden har ökat från
            cirka 21 år för tjugo år sedan till cirka 27 år idag. Den förlängda
            gymnasieutbildningen, försenade gymnasiestudier och den kraftigt
            utbyggda högskolan har bidragit till att förskjuta etableringen
            på arbetsmarknaden. Men den längre utbildningstiden förklarar
            bara till en mindre del förändringen i arbetslöshets- och sysselsättningstalen.
            Den mer betydande förändringen finns i gymnasieskolan, och den
            andel ungdomar som inte avslutar sina studier. I Halland till
            exempel har omkring var femte elev inte fullföljt gymnasieutbildningen
            inom fyra år.
          </p>
          <p xml:id="i-4rrDbPBJaiX17n3KR9jZaY">
            Långtidsarbetslösheten bland unga har bitit sig fast och allt
            fler är beroende av socialbidrag. Personer utan gymnasieutbildning
            är tydligt överrepresenterade i denna grupp. Den som saknar gymnasieutbildning
            är normalt inte intressant för arbetsgivarna. Full sysselsättning
            för unga kräver därför att betydligt fler lämnar gymnasiet med
            godkända betyg. Men det räcker inte att fokusera på gymnasiet,
            eftersom problemen grundläggs tidigare.
          </p>
          <p xml:id="i-AtBagHgWWeWYGUFatBmpCx">
            Grundskolan har stor betydelse för barns och ungdomars fortsatta
            studier. Det pågår en negativ utveckling mot en mer segregerad
            skola där socioekonomiska faktorer som föräldrarnas utbildningsbakgrund
            spelar roll för hur väl eleverna når målen. Det finns problem
            med bristande uppföljning av elevernas resultat och för lite stöd
            till de elever som behöver det. Resultaten har nu sjunkit sex
            år i rad.
          </p>
          <p xml:id="i-8CVSgF6bV2Xa7qGpFLrskM">
            Kommunernas resursfördelning när det gäller särskilt stöd har
            i för stor utsträckning visat sig vara otillräckligt och har inte
            alltid kanaliserats till där de bäst behövts. Konstaterade brister
            och möjliga lösningar är inte något som marknaden klarar av att
            hantera. Det är bara genom politiskt ansvarstagande som en bra
            skola med utbildning på lika villkor kan komma alla till del.
            Samhället har inte råd att år efter år överlämna en grupp ungdomar
            till gymnasieskolan utan reella förutsättningar att lyckas.
          </p>
          <p xml:id="i-5V12Ks1jxsKf5nWDn4Z9hp">
            Lärartäthet, behörighet men också förekomsten av betygsinflation
            måste synliggöras och brister åtgärdas. En utveckling av lärarprofessionen
            i vid mening, som betonar betydelsen av kollegialt lagarbete,
            bör vara en konstruktiv väg framåt.
          </p>
          <p xml:id="i-7nMH83ZB99jcJk5f6wbktX">
            Vidare är det viktigt att utreda effekterna av det fria skolvalet
            i grundskolan och i vilken utsträckning det bidrar till ökad segregation.
            Man måste hitta nya medel för att motverka de negativa effekterna
            av den ökade skolsegregationen. Dessutom behöver studie- och yrkesvägledningen
            i grundskolan stärkas.
          </p>
          <p xml:id="i-VRrk2J86GsuYW6zXHQRB2U">
            Den stora utmaningen för gymnasieskolan är att få alla elever
            att fullfölja sina studier och att stärka övergången mellan utbildning
            och arbetsmarknad. Gymnasieskolan har, trots sin formella frivillighet,
            ett uppdrag att skapa förutsättningar för att alla ska tillgodogöra
            sig de kunskaper och färdigheter, även generella sådana, som arbets-
            och samhällsliv ställer krav på. Avhoppen i gymnasieskolan måste
            därför mötas med mycket tidigare insatser.
          </p>
          <p xml:id="i-Y2sMbxu8LUQo3pBv3CBrsK">
            Alla elever har behov av grundläggande kunskaper i kärnämnena.
            Arbetslivet efterfrågar goda kommunikativa kunskaper i både svenska
            och engelska, samt goda kunskaper i matematik.
          </p>
          <p xml:id="i-JH5kNB9T9TpPmMYT2myuNS">
            Det är också en förutsättning för vars och ens aktiva deltagande
            i samhällslivet. Därför måste de yrkesförberedande programmen
            ge eleverna grundläggande behörighet till högskolan.
          </p>
          <p xml:id="i-AYR1wWTixZj914K9kBx2az">
            Det ska också finnas reella förutsättningar för partsinflytande
            i lokala programråden så att de har ett tydligt uppdrag och tydliga
            befogenheter. Ett avtal om färdigutbildning mellan branschernas
            parter är ett viktigt sätt att stärka övergången från utbildning
            till arbete.
          </p>
        </div>
        <div xml:id="i-VuoaL46HKhS5gYBKPiUxVR" type="motSignatures">
          <list xml:id="i-5NseS9pseBs7E9uivY7fon">
            <item xml:id="i-48ksx2j7hRi2iGbeE2CJeZ">
              Jennie Nilsson (S)
            </item>
          </list>
        </div>
      </div>
    </body>
  </text>
</TEI>
