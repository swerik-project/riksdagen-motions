<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01362">
  <teiHeader>
    <fileDesc>
      <titleStmt>
        <title>om åtgärder för att främja Sveriges handel med de östeuropeiska länderna.</title>
        <author>av herrar Wirmark och Ullsten</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att främja Sveriges handel med de östeuropeiska länderna.</title>
          <idno type="rdwebb">FV021362</idno>
          <rs type="number">1362</rs>
          <ref type="dokument_url_text">http://data.riksdagen.se/dokument/FV021362/text</ref>
          <ref type="dokument_url_html">http://data.riksdagen.se/dokument/FV021362</ref>
          <ref type="dokumentstatus_url_xml">http://data.riksdagen.se/dokumentstatus/FV021362</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SbLWGacqbXdAxWwom9Xqs4</idno>
            <name>DAVID WIRMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E4fX1wdL7Sq7w3QpLaQT2z" type="signed"/>
        <correspContext corresp="i-E4fX1wdL7Sq7w3QpLaQT2z">
          <note type="signatory" corresp="i-SbLWGacqbXdAxWwom9Xqs4"/>
          <note type="signatory" corresp="i-4uJEFdvmwfbMmozZhv5XDY"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1362/mot_1972__1362-001.pdf"/>
      <fw xml:id="i-6fDt8fHL3yCkfUbDodiBFm">
        Mot. 1972:1362 -
      </fw>
      <div xml:id="i-G5wFhTJixHsc9AhwHDMsmt" type="motHeader">
        <div xml:id="i-6pcx3GPRFxgaQxx1BDgQS7" type="motTitle"/>
        <div xml:id="i-CMbzgLPRa59DNSp1eazUpc" type="motSubmissionInfo"/>
      </div>
      <div xml:id="i-FcmtfhbQgjEGZZsoSavYVN" type="motBody">
        <div xml:id="i-EjR5BKPaJ8KGJydDoPxsZ5">
          <p xml:id="i-J2syabV9ur6Por7W9FVgCF">
            Nr 1362
          </p>
          <p xml:id="i-D837k4ahyVJSZCVfCd1Kt3">
            av herrar Wirmark och Ullsten om åtgärder för att främja Sveriges
            handel med de östeuropeiska länderna.
          </p>
          <p xml:id="i-YA3xXRPcc4NN3thEHhTMD3">
            Den svenska östhandeln är till sin omfattning relativt obetydlig
            och svarade år 1971 för bara 4,8 procent av vår totala utrikeshandel.
            I jämförelse med övriga västeuropeiska länder ligger denna siffra
            aningen över genomsnittet. Många faktorer talar emellertid för
            att öst-västhandeln kommer att expandera under 1970-talet, såväl
            i absoluta som i relativa tal. a) Ett av skälen härtill är den
            avspänning som börjat skönjas i de politiska öst-västrelationerna.
            Den politiskt mycket känsliga öst-västhan- deln har under efterkrigstiden
            starkt hämmats av det spända internatio- nella klimat som rått.
            Handeln har sålunda inte utvecklat sig på det sätt man kunnat
            vänta sig med hänsyn till gamla handelstraditioner och till de
            betydande resurser och den höga tekniska nivå som kännetecknar
            eko- nomierna i både Öst- och Västeuropa. I händelse av en fortsatt
            avspän- ning kommer man dock sannolikt att på båda sidor bättre
            söka utnyttja de möjligheter till handel och annat ekonomiskt
            samarbete som hittills lämnats oprövade. b) Östeuropas brist på
            exportvaror lämpade för avsättning på väst- marknaderna har utgjort
            en annan begränsning för öst-västhandelns expansion. I takt med
            östländernas ekonomiska tillväxt och tekniska utveckling torde
            detta förhållande dock få ständigt minskad betydelse. c) En tredje
            anledning till det ganska ringa ekonomiska utbytet mellan öst
            och väst har länge bestått och består fortfarande i bristfälliga
            kunskaper hos företagen om marknadsförhållandena på ”andra sidan”,
            om hur det rent praktiskt gått till att bedriva öst-västhandel
            samt i det faktum att sådan handel i regel varit relativt tungrodd.
            Vissa öststater är för närvarande i färd med att genomföra en
            del viktiga ekonomiska reformer som i många fall tycks underlätta
            transaktionerna med utlandet samtidigt som utländska affärsmän
            ges ökad handlingsfrihet i vad gäller marknadsbearbetningen. Det
            förefaller troligt att detta kommer att inverka positivt på öst-västhandeln.
            Inom ramen för den svenska handelspolitiken och de handelsöverens-
            kommelser som träffats med andra länder lämnas de svenska företagen
            att på egen hand sköta sina utlandsaffärer med stöd endast av
            vissa begränsade handelsfrämjande insatser från statens sida,
            såsom anslag till upplysningsverksamhet om Sverige i utlandet,
            till utställningar, handels- sekreterare m. m. I handeln med statshandelsländer
            som de östeuropeiska på vars marknader de svenska företagen har
            begränsad rörelsefrihet och i regel har att förhandla med statliga
            utrikeshandelsmonopol synes oss
          </p>
          <pb facs="riksdagen-motions-pdf/data/1972/mot_1972__1362/mot_1972__1362-002.pdf"/>
          <fw xml:id="i-T6wLizvKtBsbhXp9iZt9Cd">
            Mot. 1972:1362 5
          </fw>
          <p xml:id="i-VzpdnCMfTYeBb1ppznDFko">
            motiven vara starkare för ett statligt engagemang även från svensk
            sida än vad fallet är i handeln med icke-socialistiska länder.
            Jämfört med de åtgärder som vidtagits för att främja vår handel
            med dessa senare länder har motsvarande insatser för främjande
            av vår östhandel varit relativt blygsamma. I detta sammanhang
            kan vi dock med tillfredsställelse notera de under senare år inrättade
            handelssekreterarbefattningarna i Prag och Budapest. Dessa åtgärder
            hoppas vi kunna se som en inledning till en mera medveten satsning
            från statsmakternas sida på vår handel med Östeuropa. Vi menar
            också att östhandelns relativt ringa omfattning inte bör tillmätas
            alltför stor betydelse vid tilldelningen av anslag till handels-
            främjande verksamhet utan att man särskilt måste beakta dels möjlighe-
            terna till en expansion av östhandeln med hänsyn till vad ovan
            anförts, dels den speciella karaktären hos denna handel som särskilt
            motiverar aktiva insatser från statsmakternas sida, dels öststatsmarknadernas
            avsevärda befolkningsunderlag samt Sveriges mycket gynnsamma geogra-
            fiska läge för handel med dessa marknader. Mot bakgrund av ovanstående
            anser vi det angeläget att myndigheter- na på olika sätt söker
            främja den svenska östhandeln så att svenska företag inte kommer
            i ett försämrat konkurrensläge på öststatsmarkna- derna i förhållande
            till sina konkurrentföretag i andra västländer. Vi föreslår därför
            att man på följande punkter låter undersöka möjligheterna av att
            från myndigheternas sida främja handeln med Östeuropa. 1. Importkvoteringen.
            Den svenska importen från Östeuropa regleras av i handelsavtalen
            med respektive land upptagna kvoteringar av införseln till Sverige.
            Dessa importbegränsningar är vanligen främst tillkomna i syfte
            att skydda produktion och sysselsättning i starkt konkurrensutsatta
            näringsgrenar som exempelvis TEKO-industrin. Samtidigt som importen
            från Östeuropa begränsas genom kvantitativa restriktioner är det
            emeller- tid möjligt för andra länder — även s. k. lågprisländer
            — att leverera till Sverige utan andra begränsningar än tullar.
            Med hänsyn till att öststaterna bara svarar för en mindre del
            även av denna mera känsliga import ter sig våra kvoteringar av
            importen från Östeuropa som rätt ineffektiva från protektionistisk
            synpunkt. Frågan är om vi inte i stället skulle eftersträva generellt
            verkande begränsningar av importen inom de varuområden där sådana
            kan anses önskvärda. Härigenom skulle vi inom ramen för en totalt
            sett oförändrad import kunna ge östländerna samma möjligheter
            att konkurrera på den svenska marknaden som vi för närvarande
            ger andra icke-EFTA-länder (med undantag för eventuella u-landspreferen-
            ser). Att sålunda befria öststaterna från denna ur deras synvinkel
            diskrimi- nerande behandling torde inte enbart främja vår import
            österifrån utan även indirekt få positiva effekter på vår export
            till Östeuropa. 2. Företagsrepresentationen. I östländerna är
            det endast undantagsvis tillåtet för västerländska företag att
            etablera egna försäljningskontor eller på annat sätt ha sina representanter
            permanent stationerade. Detta gäller även för svenskt vidkommande.
            Företagens representanter kan därför
          </p>
          <pb facs="riksdagen-motions-pdf/data/1972/mot_1972__1362/mot_1972__1362-003.pdf"/>
          <fw xml:id="i-JE741csMca5tRT6SFVD8ET">
            Mot. 1972:1362 6
          </fw>
          <p xml:id="i-WdpsP3nJXx5U8PohrNpua2">
            bara i regel uppehålla sig kortare tider i taget i Östeuropa,
            oftast utan de faciliteter som ett eget kontor kan erbjuda. Enligt
            vår mening vore det värdefullt om de svenska myndigheterna kunde
            utverka lättnader i det här avseendet för de svenska företagen.
            3. Den officiella handelsrepresentationen, stöd åt handelsfrämjande
            verksamhet. Vi vill också föreslå en successiv utbyggnad av Sveriges
            officiella handelsrepresentation i öststaterna. Detta kan antingen
            ske genom att öka tjänsterna vid de svenska beskickningarna eller
            genom att inrätta nya handelssekreterartjänster. Eftersom det
            finns intresse i öststaterna för ett vidgat ekonomiskt samarbete
            med Sverige, medan kunskaperna om vårt land och näringsliv ofta
            är tämligen begränsade, torde svensk informationsverksamhet i
            Östeuropa vara av stor betydelse för vår östhandel. Sådan verksamhet
            kan som hittills bedrivas i olika former, exempelvis utställningar,
            Sverige- kampanjer, delegationsbesök m. m. Kollegiet för Sverige-information
            i utlandet önskar enligt sina petita för budgetåret 1972/73 ägna
            länderna i Östeuropa ökad uppmärksamhet. Kollegiet framhåller
            vidare: ”Den östeuropeiska marknadens speciella villkor kräver
            att de exportfrämjade åtgärderna får officiell prägel med stöd
            av svenska myndigheter. Detta krav accentueras av de östeuropeiska
            ländernas bilaterala handelspolitik som innebär att åtgärder som
            ökar den svenska exporten mycket ofta måste kombineras med insatser
            för att vidga importen.” Vi instämmer i denna kollegiets bedömning
            och anser det önskvärt att Sverige-informationen successivt förbättras
            i Östeuropa. 4. Kreditvillkor. I ansträngningarna att exportera
            till öststaterna spelar kreditmöjligheterna och kreditvillkoren
            en avgörande roll som konkurrensmedel. Vi finner det därför angeläget
            att förutsättningarna undersöks för åtgärder från myndigheternas
            sida på detta område i syfte att underlätta för svenska företag
            att konkurrera på de östeuropeiska marknaderna på lika villkor
            med företag från andra exportländer. Med hänvisning till det anförda
            får vi hemställa att riksdagen uppdrar åt Kungl. Maj:t att med
            beaktande av vad som i motionen anförts låta utreda olika vägar
            att främja Sveriges handel med Östeuropa samt vidtaga lämpliga
            åtgär- der i detta syfte.
          </p>
          <p xml:id="i-HZMd2D7zrBPnzd5YzuHQv5" type="date">
            Stockholm den 26 januari 1972
          </p>
          <div type="signatureBlock" id="i-N63GHLVvEpPTk6cx6Egdn">
            <p who="i-SbLWGacqbXdAxWwom9Xqs4" type="signature">
              DAVID WIRMARK (fp)
            </p>
            <p who="i-4uJEFdvmwfbMmozZhv5XDY" type="signature">
              OLA ULLSTEN (fp)
            </p>
          </div>
        </div>
      </div>
    </body>
  </text>
</TEI>
