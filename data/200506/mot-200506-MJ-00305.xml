<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_305/mot_200506_MJ_305-0001.pdf"/>
      <div type="motHeader" xml:id="i-PuC66h3HXp6CqK2v7u8dwq">
        <div type="motTitle" xml:id="i-UuTod5zzCejZJoFnJ3AMBe"/>
        <div type="motSubmissionInfo" xml:id="i-5aNYwuy1ERttWrdVgaqtKh"/>
      </div>
      <div type="motBody" xml:id="i-7AYbETavEZvvf8xVMTw9Zi">
        <div xml:id="i-SvJ9mrckCS4ecB5XmjVuU8">
          <p xml:id="i-B9sbMVyrmQRBYqUPhLePSQ">
            2005/06 mnr: MJ305 pnr: m1554
          </p>
          <p xml:id="i-JSMcqe6yr2RLyGtX8pcdVG">
            Motion till riksdagen 2005/06:MJ305
          </p>
          <p xml:id="i-KtnSfVo3yP9u6q8Sahdohb">
            av Ulla Löfgren och Anita Sidén (m)
          </p>
          <p xml:id="i-6BpdfZvCP3WLgqBY4yXt7Y">
            Jakt
          </p>
          <p xml:id="i-QTfnymFyL9jRtQ3cqhpAwj">
            Förslag till riksdagsbeslut
          </p>
          <p xml:id="i-XatkWuijxNJny2VvYzRpZy">
            1. Riksdagen tillkännager för regeringen som sin mening vad i
            motionen anförs om subsidiaritetsprincipen. 2. Riksdagen tillkännager
            för regeringen som sin mening vad i motionen anförs om rovdjursangrepp.
            3. Riksdagen tillkännager för regeringen som sin mening vad i
            motionen anförs om ersättning för skador som vållats av statens
            vilt. 4. Riksdagen tillkännager för regeringen som sin mening
            vad i motionen anförs om jakt på korp och skarv. 5. Riksdagen
            tillkännager för regeringen som sin mening vad i motionen anförs
            om dubbelregistrering av älgjakt.
          </p>
          <p xml:id="i-2Lf3V5BmE1jxPn4KpkoM3b">
            Motivering
          </p>
          <p xml:id="i-5wBwBH6YeP6zW34PiJKbYm">
            De stora rovdjuren måste ha plats för att leva i Sverige. Men
            det är viktigt att rovdjursstammarna utvecklas på ett sådant sätt
            att inte i stället människors rätt att bo och verka på landsbygden
            äventyras. Rovdjurspolitiken måste få beslutas nationellt, regionalt
            och lokalt. Förhållandena inom olika EU-länder är allt för olika
            för att man skall kunna ha en gemensam rovdjurspolitik. Särskilt
            skiljer sig Finland och Sverige från de övriga EU-länderna. I
            art- och habitatdirektivet (art 2) anges att hänsyn skall tas
            till regionala och loka särdrag. Motsvarande anges i fågeldirektivet.
            Då det finns ett utrymme att hävda nationella särdrag inom jaktens
            och rovdjurspolitikens område bör Sverige göra detta. Även den
            nationella nivån är för stor för att tillgodose de regionala skillnader
            som finns i ett avlångt land som Sverige. Därför bör nationella
            miniminivåer och etappmål avskaffas för arterna björn, varg och
            lo. Nationella mål blir svåra att hantera när det uppstår lokala
            problem som måste lösas trots att de nationella målen inte är
            uppnådda. Lokalt kan det förekomma att tamdjur blir rivna i stor
            omfattning på grund av antingen stor
          </p>
          <p xml:id="i-9t7FreGjA7gVAb2BUKU9U2">
            5
          </p>
          <pb facs="riksdagen-motions-pdf/data/200506/mot_200506_MJ_305/mot_200506_MJ_305-0002.pdf"/>
          <p xml:id="i-XtPG9MiqWdH11KmSJ57ViW">
            2005/06:MJ305
          </p>
          <p xml:id="i-FBLDAhgF3BiEC3f59heY7E">
            lokal förekomst av någon rovdjursart eller att något enstaka
            rovdjur fått smak på tamdjurskött. Lokala och regionala myndigheter
            bör därför få fatta beslut om skyddsjakt eller andra åtgärder
            när lokala problem uppstår. Det måste finnas en möjlighet att
            få skjuta rovdjur som vållar problem för ägare av tamdjur. Det
            är helt enkelt oacceptabelt att ha en lagstiftning som tvingar
            djurägare att overksamma stå och se hur exempelvis en varg eller
            lo river deras tamboskap. I en sådan situation måste djurägaren
            få ingripa. Alla skador på tamdjur som orsakas av rovdjur bör
            ersättas, även de som drabbar exempelvis jakthundar och hästar.
            En hobbybiodlare som får sina kupor förstörda av björn skall också
            kunna kräva ersättning för skadorna som uppstår, eftersom detta
            är statens vilt. Även personskador skall kunna ersättas. Den man
            som blev riven av en björn i Grundsjö, Dorotea när han arbetade
            på sitt älgtorn och som fått men för livet borde rimligtvis ha
            fått ersättning från staten för sina skador. För dem som valt
            att leva och bo på landsbygden ter det sig allt absurdare att
            rovdjurens liv värderas högre än tamboskapen, ja till och med
            högre än människoliv. Efter EU-inträdet har det blivit betydligt
            svårare att få tillstånd att jaga skadedjur som exempelvis korp
            och skarv. Dessa fåglar är på intet vis hotade i Sverige. Tvärtom
            förekommer de i alltför riklig mängd på vissa håll. En möjlighet
            att fatta regionala och lokala beslut om jakten på dessa skadedjur
            vore därför önskvärd. Detta är ytterligare ett skäl till att Sverige
            bör hävda subsidiaritetsprincipen när det gäller jakt- och rovdjurspolitiken.
            Samebyarna äger rätt att inom ramen för renskötselrätten jaga
            och fiska. Detta gäller också licensjakt på älg, både på statens
            mark och på privat mark. Denna s.k. dubbelregistrering är i lagens
            mening i sin ordning, även om tolkningen inte accepteras av alla.
            Hur som helst innebär dubbelregistreringen en källa till konflikter
            mellan ortsbojaktlag och samebyns jägare. Den dubbla jakträtten
            utgör inte bara farliga inslag i jakten, utan reser också frågan
            om markägares rätt till egen mark. Det finns goda skäl att undanröja
            denna källa till konflikt. Staten har att ta ansvaret även i denna
            fråga och undanröja möjligheten till dubbelregistrering. I de
            fall där anspråk på kompensation framförs har staten att i görligaste
            mån
          </p>
          <p xml:id="i-SrCFEzxmj1NWGCpsJAQZ4h">
            finna lösningar för detta. Dubbelregistreringen måste upphöra,
            och staten måste ta ansvaret för att så sker.
          </p>
          <p xml:id="i-Mbpi2Adv5xWdPrr9Gf2jcG">
            Stockholm den 29 september 2005 Ulla Löfgren (m) Anita Sidén
            (m)
          </p>
        </div>
      </div>
    </body>
  </text>
</TEI>
