<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03394">
  <teiHeader>
    <fileDesc>
      <titleStmt>
        <title>med anledning av skr. 2019/20:18 Arbetet i frågor som rör Kina</title>
        <author corresp="i-4wsP6LwQoWWj732ozhmgSc">av Ludvig Aspling m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3394 av Ludvig Aspling m.fl. (SD)</title>
          <idno type="rdwebb">H7023394</idno>
          <rs type="number">3394</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023394/text</ref>
          <ref type="dokument_url_html">http://data.riksdagen.se/dokument/H7023394</ref>
          <ref type="dokumentstatus_url_xml">http://data.riksdagen.se/dokumentstatus/H7023394</ref>
          <ref type="docx">http://data.riksdagen.se/fil/7464D39B-2EC6-44A3-A6AC-0120D351E246</ref>
          <ref type="pdf">http://data.riksdagen.se/fil/145A5A27-6170-4BAA-AAC5-F58EE6169420</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4VPbbTJqQavP3VKC4kSFes" type="basedOn"/>
        <correspContext corresp="i-4VPbbTJqQavP3VKC4kSFes">
          <ref>Skrivelse 2019/20:18</ref>
        </correspContext>
        <correspAction xml:id="i-Ryquqtx8dCHNjuK2v9tPQh" type="signed"/>
        <correspContext corresp="i-Ryquqtx8dCHNjuK2v9tPQh">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-TwrtQKJpTujCUbQarb7NMj" type="submitted">
          <date when="2019-10-17"/>
          <time when="09:51:12"/>
        </correspAction>
        <correspAction xml:id="i-G7C4xRNKztw5DraNZrnmXV" type="reviewed">
          <date when="2019-10-17"/>
          <time when="17:49:57"/>
        </correspAction>
        <correspAction xml:id="i-KAA3SehcqRU2uUaikEWMAg" type="dismissed">
          <date when="2019-10-18"/>
        </correspAction>
        <correspAction xml:id="i-C9W2gJXkb31zo3VLzLXJaZ" type="referred">
          <date when="2019-10-22"/>
        </correspAction>
        <correspAction xml:id="i-E1on9bGyXEgiAAJonSFY88" type="assigned">
          <date when="2019-12-17"/>
          <time when="16:24:14"/>
        </correspAction>
        <correspContext corresp="i-E1on9bGyXEgiAAJonSFY88">
          <ref type="assignedTo">Utrikesutskottet</ref>
        </correspContext>
        <correspAction xml:id="i-7xzyA9Wk6ZGxuMqQG6REwt" type="behandlas_i"/>
        <correspContext corresp="i-7xzyA9Wk6ZGxuMqQG6REwt">
          <ref type="uppgift">2019/20:UU4</ref>
          <ref type="ref_dok_id">H701UU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU4</ref>
          <ref type="ref_dok_titel">Arbetet i frågor som rör Kina</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4ghnKqzhkXcoRY1x2MrybK" type="motHeader">
        <div xml:id="i-SWrwg7b9bnS6GKWv5NS4pY" type="motTitle">
          Motion till riksdagen 2019/20:3394 av Ludvig Aspling m.fl. (SD)
          med anledning av skr. 2019/20:18 Arbetet i frågor som rör Kina
        </div>
      </div>
      <div xml:id="i-ANXQT9cSq9xRFtJ3dZ9rvP" type="motBody">
        <div xml:id="i-6AiGdG9jNZ4RHDpEhqrka1" type="motProposal" subtype="förslag">
          <head xml:id="i-VNWohevtkeu9mcYkiQvLx5">
            Förslag till riksdagsbeslut
          </head>
          <list xml:id="i-NVnCN7d9GLFBbtktejGVW2" style="ol">
            <item xml:id="i-LiHFqHMrSf3BtG9TjjdKLo">
              Riksdagen ställer sig bakom det som anförs i motionen om demokratiskt
              valda representanter från Hongkong och tillkännager detta för
              regeringen.
            </item>
            <item xml:id="i-9aNDFwCp2kXPPGKnVKhxwm">
              Riksdagen ställer sig bakom det som anförs i motionen om Republiken
              Kinas deltagande inom multilaterala organisationer och tillkännager
              detta för regeringen.
            </item>
            <item xml:id="i-7pZV6keXFczxbig8tg8HRs">
              Riksdagen ställer sig bakom det som anförs i motionen om namnfrågan
              och tillkännager detta för regeringen.
            </item>
            <item xml:id="i-Dgs2MjjvAzYFtwKV8Q3Jd9">
              Riksdagen ställer sig bakom det som anförs i motionen om Asiatiska
              banken för infrastrukturinvesteringar (AIIB) och tillkännager
              detta för regeringen.
            </item>
            <item xml:id="i-XzYApps9GdGf3Tvy4JzABe">
              Riksdagen ställer sig bakom det som anförs i motionen om kinesiskt
              påverkansarbete i Sverige och tillkännager detta för regeringen.
            </item>
          </list>
        </div>
        <div xml:id="i-VVSLTJtF8CudcDTZ36nQkz" type="motContent">
          <head xml:id="i-GnjxkXvmQ1ZTMMXzFYM3N" type="h1">
            1 Motivering
          </head>
          <p xml:id="i-Kq8xtUjAyAnrtEUY2JyJkz">
            Regeringens Kinastrategi är ett exempel på hur den svenska utrikespolitiken
            urvattnas av samarbetet inom den europeiska unionen. Regeringens
            strategi håller sig inom ramarna för EU:s Kinastrategi, vilken
            i sig är en kompromiss mellan ett antal medlemsstater som av olika
            ekonomiska och politiska skäl har visst överseende med Folkrepubliken
            Kinas agerande globalt. Vissa EU-länder har intagit en mindre
            kritisk hållning till följd av ökade ekonomiska förbindelser,
            exempelvis infrastrukturinvesteringar och krediter från Folkrepubliken
            Kina. Detta har lett till att man ser mellan fingrarna på den
            oroväckande situationen för mänskliga rättigheter.
          </p>
          <p xml:id="i-2BCXFgXAMunS5RL6XQZLae">
            Sverigedemokraterna står inte bakom den europeiska ambitionen
            om en tvingande gemensam utrikespolitik men inser samtidigt att
            vissa frågor, som exempelvis förhållandet till Folkrepubliken
            Kina, med fördel hanteras inom det europeiska perspektivet. Sverigedemokraterna
            väljer därför att ställa sig bakom den europeiska strategin, trots
            dess befintliga brister.
          </p>
          <p xml:id="i-683S9coyrzwJJevnJDv3Wk">
            Regeringens Kinastrategi beskriver hur den europeiska Kinastrategin
            kommer att verkställas på nationell nivå. Vi ser dock att regeringen
            och EU kan göra mer i vissa frågor och lämnar därför våra förslag
            till dessa nedan.
          </p>
          <head xml:id="i-Uw7kEK9wvB2gbqUcvTAqUV" type="h2">
            2 Hongkong
          </head>
          <p xml:id="i-QT137V937ABvwgt3N8ijWB">
            Under sommaren 2019 utbröt omfattande politiska protester i Hongkong.
            Bakgrunden till protesterna är ett förslag till ny lagstiftning
            som ger regeringen i Hongkong möjlighet att lämna ut personer
            misstänkta för brott mot Folkrepubliken Kinas strafflag.
          </p>
          <p xml:id="i-SWyKHj4qrpXAmWTwVoNAdq">
            Det finns ett utbrett folkligt missnöje med den Kinavänliga regeringen
            bland Hongkongborna, inte minst eftersom de fortfarande inte får
            välja sin egen regering i allmänna val, trots löften om det motsatta
            från Peking.
          </p>
          <p xml:id="i-LtFMvUC1axR3MW8vGoFUCo">
            Såväl EU som Sverige står bakom ”ett land, två system”-principen,
            vilken syftar till att bevara Hongkongs självstyrande ställning
            med ett fristående politiskt och juridiskt system i enlighet med
            Hongkongs grundlag.
          </p>
          <p xml:id="i-Hk1uwDHqow1TJzQqCk5Uq6">
            Grundlagen understryker att allmän och lika rösträtt till regering
            är en målsättning för Hongkong. UD menar dock att Folkrepubliken
            Kinas nationella folkkongress sedan 1997 gjort flera mycket kontroversiella
            tolkningar av Hongkongs grundlag som, i stället för att främja,
            de facto riskerar att begränsa Hongkongs självstyre och äventyra
            ”ett land, två system”-principen.
          </p>
          <p xml:id="i-LM3Br4Xu96cTLQLkrLADJb">
            Det kinesiska kommunistpartiet arbetar i allra högsta grad aktivt
            för att påverka västerländska aktörers inställning i fråga om
            Hongkongs självstyre.
          </p>
          <p xml:id="i-GpvAFyhtjxWzbGWUp8GktR">
            Vid FN:s senaste UPR av Kina inklusive Hongkong 2018 var Hongkong
            föremål för fler frågor och rekommendationer än någonsin tidigare,
            vilket återspeglar den gradvisa försämringen av medborgerliga
            och politiska fri- och rättigheter i Hongkong på senare år.
          </p>
          <p xml:id="i-QzvsKWoDoSQSc4R2mmNGqz">
            Försämringen av läget vad gäller medborgerliga fri- och rättigheter
            i Folkrepubliken Kina och Hongkong har utlöst efterföljande massprotester,
            och det är av central betydelse att Sverige och EU vågar stå upp
            för grundläggande demokratiska värderingar.
          </p>
          <p xml:id="i-BKKkEvDJogtNnnzZRJA2Mk">
            EU:s politiska och ekonomiska relationer med Hongkong är baserade
            på en årlig strukturerad dialog. Dialogen inkluderar, såvitt vi
            erfar, inga representanter från Hongkongs folkvalda församlingar.
            Vi anser därför att EU i framtiden bör bjuda in en delegation
            av demokratiskt valda representanter från Hongkongs parlament
            för att delta i den strukturerade dialogen.
          </p>
          <head xml:id="i-AjqWutWuRLtqJRmsWthi3C" type="h2">
            3 Republiken Kina
          </head>
          <p xml:id="i-9pu89Zgi8ebXAhR9S5Yz3r">
            Republiken Kina är inte bara en geografisk ö, utan även en ö
            av politisk modernitet och demokrati, respekt för mänskliga rättigheter
            och grundläggande friheter, i en region som på många platser inte
            alls lyckas lika väl. Republiken Kinas politiska kultur präglas
            av en liberalism som är ovanlig i regionen, exempelvis är republiken
            Kina det enda landet i regionen som tillåter samkönade äktenskap.
            I ”The Economists” demokratiindex för 2018 rankas Republiken Kina
            som nummer 34, vilket är bättre än 14 EU-medlemmar.
          </p>
          <p xml:id="i-UJQb6YEVKLnJoNE4SRUH3p">
            Relationen mellan Republiken Kina och Folkrepubliken Kina är
            fortsatt spänd, vilket gör Republiken Kinas status inom det internationella
            samfundet till en mycket känslig fråga.
          </p>
          <p xml:id="i-HB9iphKvfr8WJXBbfrHxQV">
            Samtidigt anser Sverigedemokraterna att det är otillfredsställande
            att en nation som helt klart uppfyller folkrättens kriterier för
            internationellt erkännande och som dessutom är en fullt modern,
            liberal och ekonomiskt mycket framgångsrik demokrati, varken tillåts
            självstyre eller rätten att agera under egen flagg inom det internationella
            samfundet.
          </p>
          <p xml:id="i-WphyPYJH8TCQTJr8HfH3kN">
            Republiken Kina bör därför stegvis inkluderas i det internationella
            samfundet. Sverige bör stödja Republiken Kinas deltagande inom
            multilaterala organisationer där det finns en praktisk nytta och
            där Republiken Kina själva önskar delta, t.ex. inom Interpols
            generalförsamling och International Civil Aviation Organisation
            där man söker observatörsstatus, samt United Nations Framework
            Convention on Climate Change. Sverige bör också på EU-nivå lyfta
            fram frågan om att ge Republiken Kina observatörsstatus i FN:s
            generalförsamling.
          </p>
          <head xml:id="i-UGYUeCBu4wowPeuoomZBS8" type="h3">
            Namnfrågan
          </head>
          <p xml:id="i-5fPMd3Hu781c7SwkFjjof1">
            Nyligen valde Skatteverket att byta namn på Republiken Kinas
            representation i Sverige från ”Taiwan”, till ”den kinesiska provinsen
            Taiwan”.
          </p>
          <p xml:id="i-ScnQQucUM2GzUA7KqWcqRa">
            Beslutet är något märkligt, inte minst med tanke på att Utrikesdepartementet,
            vilket är den myndighet som ansvarar för Sveriges diplomatiska
            förbindelser, genomgående kallar landet för Taiwan i sin ambassadsinformation.
          </p>
          <p xml:id="i-PXWhpbNYVBds32Dzv1juy7">
            Regeringen bör därför besluta att alla svenska myndigheter genomgående
            ska hänvisa till landet med ett namn, förslagsvis Republiken Kina
            Taiwan.
          </p>
          <head xml:id="i-MRHNTGioPkeJ47ocvfZB3Y" type="h2">
            4 Asiatiska infrastrukturinvesteringsbanken
          </head>
          <p xml:id="i-EXcBJ3UFupZdmS8g36Ph3">
            Kinas ambition är att stärka sin kontroll över de globala handelsvägarna
            genom omfattande infrastrukturinvesteringar, öka kontrollen över
            globala råvarutillgångar för en växande kinesisk befolkning samt
            främja det kinesiska kommunistpartiets geostrategiska intressen.
          </p>
          <p xml:id="i-JuUMhhbWb3bFtAmANqk5zw">
            Kinas starkaste instrument för internationellt ekonomiskt-politiskt
            inflytande är det s.k. Belt and Road Initiativet (BRI), vilket
            har en påstådd samlad prislapp på 1 biljon dollar. Det kinesiska
            projektet ska sammanlänka Kina, Centralasien, Mellanöstern och
            Europa genom massiva infrastrukturprojekt under kinesisk kontroll.
          </p>
          <p xml:id="i-4MQtEP9LNPAByxj1jeJCyF">
            Två år efter att BRI lanserades 2013, sjösattes ett av dess huvudsakliga
            verktyg, den asiatiska infrastrukturinvesteringsbanken (AIIB).
            Inledningsvis hävdade Kina att AIIB var en vanlig utvecklingsbank,
            dvs. en bank som arbetar med att finansiera utvecklingsprojekt
            där risken anses vara för stor för kapitalmarknaden. Kina har
            dock rivit den fasaden och beskriver numera AIIB och BRI som ”två
            motorer på ett flygplan”. AIIB och BRI utgör två integrerade verktyg
            som syftar till att stärka det totalitära kinesiska kommunistpartiets
            politiska och ekonomiska inflytande i andra delar av världen,
            inklusive i Europa.
          </p>
          <p xml:id="i-HyPBdXLZ4TFjDfthiF4Ar">
            AIIB:s främsta säljargument är flexibilitet och förmåga att tillmötesgå
            låntagares behov, vilket i praktiken betyder mindre ansvar för
            social och miljömässig påverkan, hållbarhet och korruption. För
            utvecklingsländer där den demokratiska traditionen varit svag
            förefaller den kinesiska ”flexibiliteten” vad gäller grundläggande
            mänskliga rättigheter som ett attraktivt alternativ till västerländska
            utvecklingsbankers krav.
          </p>
          <p xml:id="i-V2ybvJJVZGvExx4PEMkArk">
            Grundproblemet ligger i bankens organisation. Dess president
            utses av den kinesiska staten och kommer alltid att prioritera
            Kinas utrikespolitiska intressen högst.
          </p>
          <p xml:id="i-2RM9eKFqB1YgdnSFyKvbGi">
            Medlemsländerna som representeras i styrelsen beslutar om övergripande
            strategi, vilket är ett mycket svagt styrinstrument. Miljöstrategin
            exempelvis står bakom Parisavtalet men tillåter ändå finansiering
            av ny kolkraft. Styrelsens övervakande roll begränsas också av
            bristande rätt till information och av att den inte finns på plats
            i Kina. Till exempel har bankens president behörighet att själv
            godkänna projekt upp till 200 miljoner dollar.
          </p>
          <p xml:id="i-6Q6NWdpkFxjkbHZDaRKXfn">
            Respekt för lokalbefolkningars situation ställer höga krav på
            intern styrning och öppenhet inom alla utvecklingsbanker. Riskerna
            med att lokalbefolkningar i utvecklingsländer körs över i kinesiskt
            styrda infrastrukturprojekt är väl dokumenterade.
          </p>
          <p xml:id="i-75FvfiUZ4pnqkR4HQHkV7h">
            AIIB:s regler om social och miljömässig påverkan har beskrivits
            som ”vaga och tandlösa”, och regeln om tvångsförflyttningar tillåter
            att projekt godkänns utan detaljerad information om vräkningar.
            Banken har heller ingen oberoende enhet som granskar att reglerna
            över huvud taget efterlevs.
          </p>
          <p xml:id="i-2Np7Jd9xrWw9kVe5tf93kT">
            AIIB har ingen fast lista över dokument som ska offentliggöras
            innan projekt beslutas. I stället består öppenhetspolicyn av principer
            som vägs mot varandra och av ett stort antal undantag från öppenhet,
            och den ger dessutom presidenten stora möjligheter att hindra
            offentliggöranden. Vidare tillåter AIIB att dokument hemlighålls
            med hänsyn till lagstiftningen i projektländerna, vilka ofta är
            svaga demokratier med bristande tradition av offentlighet.
          </p>
          <p xml:id="i-MgUHzvuyQRqXCQz5NDG7JG">
            Allt detta avviker kraftigt från ”best practices” och tydliggör
            att AIIB är en institution som präglas av kinesisk förvaltningskultur
            med dess bristande respekt för mänskliga rättigheter, miljö och
            öppenhet. Det finns en uppenbar och allvarlig risk för att AIIB:s
            lägre standarder kommer att konkurrera ut ansvarstagande utvecklingsbanker
            och i sin tur tvinga dessa till lägre standarder för sina utvecklingsprojekt.
          </p>
          <p xml:id="i-PAoZ5My5QFvtmtA45fxDe">
            Inför publiceringen av regeringens Kinastrategi ställde jag frågan
            till bistånds­ministern hur han försvarar att Sverige hittills
            investerat 6 miljarder kronor och planerar att investera ytterligare
            hundratals miljoner nästa år. Både ministerns svar och Kinastrategin
            klargör att Regeringskansliet över huvud taget inte är medvetet
            om att svenska biståndspengar riskerar att främja det totalitära
            Kinas globala inflytande, förvärra miljöförstöringen globalt och
            öka korruptionen i redan svaga demokratier, vilket undergräver
            regeringens egna utvecklingsmål.
          </p>
          <p xml:id="i-8WtJkaZ5re1Bax5wNgxA2H">
            I beredningen av Kinastrategin kommer vi därför att föreslå att
            regeringen återkommer med en plan för hur den ska hantera det
            svenska ägandet i AIIB. Vi vill att Sverige tillsammans med EU-kretsen
            sätter upp en tidsram inom vilken banken ska ha antagit nya policydokument
            för öppenhet och ansvarstagande och om så inte sker, lämna banken.
          </p>
          <p xml:id="i-eYL8D73k9WfX72kVHdciV">
            Det är viktigt att förstå att Kina inte i första hand söker kapital,
            utan trovärdighet. I praktiken investerar Sverige sitt anseende
            i banken, vilket kommer att gå förlorat om ”business as usual”
            tillåts fortsätta.
          </p>
          <head xml:id="i-L5MJ1QvvvXtEwD34eFTeED" type="h2">
            5 Kinesiskt påverkansarbete i Sverige
          </head>
          <p xml:id="i-RQDFHsT61Hi4bxnHe36jFA">
            Hotet från Kina utgör i dag det enskilt största utländska ekonomisk-politiska
            hotet mot Sverige och Europa, och otaliga exempel understryker
            behovet av att skydda vårt fria men sköra svenska samhälle och
            dess centrala funktioner.
          </p>
          <p xml:id="i-FJQGaRhH3AcjQ6fTtLnJu8">
            Kritiken och motståndet mot företag med kopplingar till den kinesiska
            regimen har länge varit relativt tystlåten, men efter senare tids
            avslöjanden om den kinesiska regimens totalitära avsikter börjar
            man runtom i väst nu ta till olika åtgärder.
          </p>
          <p xml:id="i-VFEMRe2rUNDBuxBnUdbheC">
            Mot bakgrund av att Sverige i närtid har genomlidit synnerligen
            allvarliga misslyckanden på informationssäkerhetsområdet är det
            av än större betydelse att vi snarast stärker vår förmåga att
            hantera säkerhetshot inom den samhällskritiska infrastrukturen.
            Konsekvenserna av framtida säkerhetshaverier kan potentiellt bli
            mycket mer allvarliga i och med utbyggnaden av det som brukar
            kallas ”the internet of things”, vilket innebär internetstyrning
            av allt från bilar till sjukhus. Om utländska, icke-demokratiska
            regimers underrättelsetjänster tillåts åtkomst till och kontroll
            över vårt samhälle riskerar vi att förlora vår frihet, både som
            land och på individnivå.
          </p>
          <p xml:id="i-5p5iVFmnHyqCjBskdySh9T">
            Svenska företag är särskilt utsatta för det kinesiska hotet,
            inte minst i form av strategiska förvärv och teknologiöverföring.
            Det är därför viktigt att den svenska staten tar ett större ansvar
            för ett stärkt skydd av olika värden inom det svenska näringslivet.
            För att värna vårt fria samhälle behövs nya restriktioner och
            förbud mot Kinas användning av strategiska verktyg, såsom uppköp,
            statligt backade investeringar, ägande av känsliga tillgångar
            och ekonomisk kontroll över svenska företag.
          </p>
          <p xml:id="i-YVxazLJwqmKidmLVucrVty">
            Även inom offentlig upphandling ser vi hur kinesiska bud, med
            finansiell uppbackning av den kinesiska staten, i enlighet med
            det kinesiska kommunistpartiets globala politiska intressen, gång
            på gång tillåtits utkonkurrera svenska företag på orättvisa villkor.
            För att upprätthålla en marknadsmässigt sund konkurrens och skydda
            icke-kinesiska aktörer behöver åtgärder mot denna statligt backade,
            strategiska, kinesiska konkurrens vidtas.
          </p>
          <p xml:id="i-TGUD7pWDBQsAUqZFAVHnVA">
            Sverigedemokraterna vill även att regeringen tar initiativ till
            lagstiftning som syftar till att utestänga företag med dokumenterad
            koppling till icke-demokratiska regimers underrättelsetjänster
            från att leverera kritisk infrastruktur. Vi välkomnar därför regeringens
            proposition 2019/20:15 Skydd av Sveriges säkerhet vid radioanvändning.
          </p>
          <p xml:id="i-AZfGAZGoq8p9MvLV4giR2b">
            Överlag är det välkommet att inriktningen på regeringens Kinastrategi
            innehåller en högre grad av säkerhetstänk än vad man tidigare
            presenterat. Åtgärderna är dock för begränsade och för sent påtänkta.
            Det är därför viktigt att regeringen drar lärdom av andra länders
            redan genomförda åtgärder och ser till att lämpliga restriktioner
            påskyndas, så att ett adekvat skydd mot kinesiskt inflytande kommer
            på plats så snart som möjligt.
          </p>
        </div>
        <div xml:id="i-JRkPaXAMyUfiCnxDe2Wp3b" type="motSignatures">
          <list xml:id="i-3At65KwfBTJiDxRJFUsQcn">
            <item xml:id="i-PBk7LYXyGP7roM4B92agrm" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-YRHRrM1Bd7LgUcs1eTvUzM" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-JeuXMu7FUp7Jmvbtk2agqg" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-3vuPSoT3XAnCnvGipKhLsT" who="i-7p7goD9VC5HZh4VdEN1AFo">
              Sara Gille (SD)
            </item>
            <item xml:id="i-LUJxm1f5bDUJTpUp1RQ2EB" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-43JYa27vYYfszHKsjz3ad3" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-TuaF9bSHZJ1txpYSnctMYh" who="i-TFG2PW7ay7mUZBy2GoJDbV">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
