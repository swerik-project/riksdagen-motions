<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-01117">
  <teiHeader>
    <fileDesc>
      <titleStmt>
        <title>Förstärkning av barns rättsskydd mot olika former av sexuellt utnyttjande</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1117 av Gudrun Brunegård (KD)</title>
          <idno type="rdwebb">HA021117</idno>
          <rs type="number">1117</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/HA021117/text</ref>
          <ref type="dokument_url_html">http://data.riksdagen.se/dokument/HA021117</ref>
          <ref type="dokumentstatus_url_xml">http://data.riksdagen.se/dokumentstatus/HA021117</ref>
          <ref type="pdf">http://data.riksdagen.se/fil/807B7BF6-B095-40FB-872B-D22400A7E05F</ref>
          <ref type="docx">http://data.riksdagen.se/fil/2632D342-05E8-4EEF-BE7B-807FFF3358FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ANzfrZqvu5Q5HsXm5dTHAL" type="signed"/>
        <correspContext corresp="i-ANzfrZqvu5Q5HsXm5dTHAL">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-MDLJMzGbCw5JJbSKT417T" type="submitted">
          <date when="2022-11-22"/>
          <time when="12:43:55"/>
        </correspAction>
        <correspAction xml:id="i-QHLGwXNrrgLAEh7i8kZM6v" type="reviewed">
          <date when="2022-11-23"/>
          <time when="10:53:53"/>
        </correspAction>
        <correspAction xml:id="i-GA1FCgV8XGgpmiq2p1A1K6" type="referred">
          <date when="2022-12-01"/>
        </correspAction>
        <correspAction xml:id="i-UNKy5TTzJSApZpqGqz4QVS" type="assigned">
          <date when="2023-08-21"/>
          <time when="12:42:34"/>
        </correspAction>
        <correspContext corresp="i-UNKy5TTzJSApZpqGqz4QVS">
          <ref type="assignedTo">Justitieutskottet</ref>
        </correspContext>
        <correspAction xml:id="i-KNvZ3y9P7zQKESPPjCFEF2" type="behandlas_i"/>
        <correspContext corresp="i-KNvZ3y9P7zQKESPPjCFEF2">
          <ref type="uppgift">2022/23:JuU11</ref>
          <ref type="ref_dok_id">HA01JuU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CTjCpZE2SbP9REBqt1FFxM" type="behandlas_i"/>
        <correspContext corresp="i-CTjCpZE2SbP9REBqt1FFxM">
          <ref type="uppgift">2022/23:JuU14</ref>
          <ref type="ref_dok_id">HA01JuU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1117 av Gudrun Brunegård (KD) Förstärkning
          av barns rättsskydd mot olika former av sexuellt utnyttjande
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6PpfWkdJaNwa6pYxCsXy3c">
            Förslag till riksdagsbeslut
          </head>
          <list>
            <item xml:id="i-3nSsKgZsQLCNZ7zweTdFBu" sortKey="Yrkande 1">
              Riksdagen ställer sig bakom det som anförs i motionen om att
              pubertetsutvecklingsrekvisitet i barnpornografibrottet bör avskaffas
              och tillkännager detta för regeringen.
            </item>
          </list>
          <list>
            <item xml:id="i-ERjSmUfrU6Wf2WqermR798" sortKey="Yrkande 2">
              Riksdagen ställer sig bakom det som anförs i motionen om att
              det bör införas strikt ansvar vad gäller barnets ålder när det
              kommer till sexualbrott mot barn och tillkännager detta för regeringen.
            </item>
          </list>
          <list>
            <item xml:id="i-SjzrvYgXoKFPTFhVJ6imte" sortKey="Yrkande 3">
              Riksdagen ställer sig bakom det som anförs i motionen om att
              det bör bli obligatoriskt för plattformar att upptäcka, anmäla
              och ta ned övergreppsmaterial på barn från nätet och tillkännager
              detta för regeringen.
            </item>
          </list>
          <list>
            <item xml:id="i-7Dbd69gMy8K41xuN3AwpRf" sortKey="Yrkande 4">
              Riksdagen ställer sig bakom det som anförs i motionen om att
              det bör införas kontaktsamordnare hos polisen som stöd för barn
              som har utsatts för sexualbrott, och detta tillkännager riksdagen
              för regeringen.
            </item>
          </list>
          <list>
            <item xml:id="i-DEdfzf6GSpXaEt2iVsgrMV" sortKey="Yrkande 5">
              Riksdagen ställer sig bakom det som anförs i motionen om att
              det bör införas möjlighet till brottsofferutsagor under huvudförhandlingar
              som gäller barnpornografibrott för att styrka kränkningens allvar
              och brottslighetens konsekvenser för barn som förekommer i övergreppsmaterial,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-85C1FfgdNLwbdFm3eJe3u3" type="h1">
            Avskaffande av pubertetsutvecklingsrekvisitet i barnpornografibrottet
          </head>
          <p xml:id="i-GREY9JPht5W1jUecoqdUVD">
            Straffbestämmelsen om barnpornografibrott återfinns i 16 kap.
            10 a § brottsbalken (BrB). Ett barn definieras som en person vars
            pubertetsutveckling inte är avslutad eller när det framgår av
            bilden eller omständigheterna kring den att personen är under
            18 år (16 kap. 10 a § fjärde stycket BrB). Enligt barnkonventionens
            artikel 2 är alla under 18 år barn och barns rätt till skydd gäller
            oavsett ålder. I praktiken skyddas dock inte alla barn fullt ut
            – till exempel vad gäller pubertetsutvecklade barn i barnpornografibrottet,
            vilket strider mot barnkonventionens artikel 34. Det är en allvarlig
            brist i det straffrättsliga skyddet för barn. Sverige har tidigare
            fått kritik från FN:s barnrättskommitté för att den svenska lagstiftningen
            inte ger alla barn upp till 18 år ett likvärdigt skydd trots att
            det åligger Sverige enligt barnkonventionen. Även den utredning
            som regeringen tillsatte med uppdrag att kartlägga hur svensk
            lagstiftning och praxis stämmer överens med barnkonventionen har
            lyft att ett pubertetsutvecklat barn har ett mindre omfattande
            skydd än andra barn i svensk lagstiftning och att lagen inte står
            i överensstämmelse med barnkonventionen.
            <ref target="i-WXjRxc6tK7aLgXGAFetUb">
              [1]
            </ref>
          </p>
          <p xml:id="i-WnpTLVDu9Xrb7n8E54BwqY">
            Att lagstiftningen inte ger ett likvärdigt och fullgott skydd
            för alla barn är helt oacceptabelt. Det straffrättsliga skyddet
            för barnet ska inte vara beroende av åldern eller kroppsutvecklingen.
            I sammanhanget bör nämnas att Ecpat Sverige har lyft denna fråga
            inom ramen för barnrättskommitténs granskning av Sverige.
          </p>
          <head xml:id="i-QUdmksfqn1T8kzwSZxfJHZ" type="h1">
            Införande av ett strikt ansvar vad gäller barnets ålder när det
            kommer till sexualbrott mot barn
          </head>
          <p xml:id="i-JpYXPTxzGTtNGxpKsLXNJu">
            I alltför många fall har barnets pubertetsutveckling varit avgörande
            för domstolens bedömning av om förövaren har förstått att det
            var ett barn eller inte. Detta strider mot artikel 2 i barnkonventionen.
            Trots ändringar av lagstiftningen när det kommer till oaktsamhet
            i förhållande till barnets ålder brister fortfarande skyddet för
            barnen. Som svar på denna problematik vill vi att det införs ett
            strikt ansvar i förhållande till barnets ålder. I artikel 34 i
            barnkonventionen fastställs att staten har ansvaret för att skydda
            barnet mot alla former av sexuellt utnyttjande och övergrepp.
            Med befintlig lagstiftning på området har alla barn inte ett fullgott
            skydd i enlighet med vad barnkonventionen kräver. Endast genom
            införande av ett strikt ansvar kan barnets rätt till skydd mot
            sexuella övergrepp och sexuell exploatering fullt ut tillgodoses.
            Det är den vuxnes ansvar att inte utnyttja ett barn för sexuella
            ändamål. En förövare som förmår ett barn under 15 år att posera
            sexuellt framför en webbkamera, där omständigheterna inte är sådana
            att förövaren borde ha förstått att barnet var under 15 år (alltså
            varit oaktsam i förhållande till barnets ålder), har enligt svensk
            rätt i dag inte gjort sig skyldig till ett brott. När det gäller
            brottet utnyttjande av barn för köp av sexuell handling kommer
            det visserligen fortfarande att röra sig om ett brott (köp av
            sexuell tjänst) i de fall där förövaren inte varit oaktsam i förhållande
            till barnets ålder. Vid det brottet blir dock inte barnet automatiskt
            målsägande och straffen är lägre. Det kan alltså bli fråga om
            olika brott med olika straffskalor beroende på vad för omständigheter
            i det enskilda fallet som kan innebära att förövaren varit oaktsam
            i förhållande till brottsoffrets ålder.
          </p>
          <p xml:id="i-CYfdKoGmR8CttbRVqq88tk">
            Att införa ett strikt ansvar vad gäller barnets ålder innebär
            att man avviker från de krav som följer av skuldprincipen, det
            vill säga att gärningspersonen ska ha begått brottet med uppsåt
            eller oaktsamhet. Intresset av att barn skyddas från sexuella
            övergrepp är i sig dock ett tillräckligt tungt vägande skäl för
            att frångå skuldprincipen när det kommer till barnets ålder vid
            sexualbrott mot barn. Europadomstolen har dessutom uttalat att
            ett strikt ansvar rörande omständigheten ålder vid våldtäkt mot
            barn inte strider mot principerna i Europakonventionens artikel
            6.1 (rätten till en rättvis rättegång) och artikel 6.2 (oskuldspresumtionen).
            <ref target="i-WR7ffXpS6b6pNwAiFBvhp1">
              [2]
            </ref>
          </p>
          <head xml:id="i-LLiT6e5vSXeXjHnG2ai6nj" type="h1">
            Obligatoriskt för digitala plattformar att upptäcka, anmäla och
            ta ner övergreppsmaterial med barn
          </head>
          <p xml:id="i-KVd1iA72esvyBmmJJR75v">
            Barn som utsätts för olika former av sexuellt våld på nätet mår
            ofta mycket dåligt och är i stort behov av stöd och hjälp. Vetskapen
            om att bilder eller filmer på övergrepp finns kvar på nätet kan
            orsaka stort lidande för det enskilda barnet. Det är därför av
            yttersta vikt att övergreppsmaterial upptäcks, rapporteras och
            tas ned. Hittills har plattformar och andra internetaktörer på
            frivillig basis kunnat använda tekniska verktyg för att upp­täcka
            och ta ner detta olagliga material. Det har dock visat sig otillräckligt
            med frivilliga åtgärder; alla måste ta sitt ansvar. Den 11 maj
            2022 kom därför EU‑kommissionen med ett förslag till en förordning
            om att bekämpa och förebygga sexuella övergrepp mot barn. Förslaget
            innebär bland annat en skyldighet för leverantörer av relevanta
            informationssamhällestjänster att analysera risken för att deras
            tjänster missbrukas för att begå sexuella övergrepp på barn, vidta
            riskminimerande åtgärder (safety by design) och rapportera denna
            analys och vilka åtgärder som vidtagits till behörig myndighet.
            Finns det då fortfarande en signifikant risk för att tjänsten
            missbrukas ska behörig myndighet ansöka om ett beslut om spårningsorder
            hos en utsedd domstol eller myndighet. Fattas det beslut om spårningsorder
            blir företaget skyldigt att spåra (upptäcka) övergreppsmaterial
            på barn under den tid spårningsordern gäller. Möjlig­heten till
            frivillig spårning (spårning som sker utan beslut om spårningsorder)
            tas bort. Förslaget innebär också att en ny EU-myndighet införs
            som kommer att ha en nyckelroll i arbetet med att bekämpa och
            förebygga sexuella övergrepp mot barn i EU. Förslaget behandlas
            och förhandlas just nu och kommer troligtvis också att vara på
            agendan under det svenska ordförandeskapet under det första halvåret
            2023. Det är av stor vikt att Sverige aktivt arbetar med frågan
            såväl under ordförandeskapet som efteråt. Spridningen av övergreppsmaterial
            på barn i EU och världen är ett mycket stort samhällsproblem och
            det behövs robust lagstiftning på EU‑nivå som ger de rättsliga
            förutsättningarna för att bedriva detta arbete. Denna lagstiftning
            behöver sätta barns rätt att inte utsättas för sexuellt våld och
            barns rätt till respekt för den personliga integriteten först
            och ges mest tyngd i avvägningen mellan dessa och andra relevanta
            fri- och rättigheter. Lagstiftningen behöver erkänna och stärka
            det befintliga system av aktörer och expertis som redan arbetar
            med dessa frågor och har gjort så under lång tid. För att underlätta
            teknisk utveckling och innovation behöver också möjligheten till
            frivillig spårning finnas kvar. Den frivilliga spårningen är som
            tidigare nämnts otillräcklig men den är fortfarande viktig.
          </p>
          <head xml:id="i-7TuY3FGs1UVvFxSuEHPi2N" type="h1">
            Införande av kontaktsamordnare hos polisen som stöd för barn
            som har utsatts för sexualbrott
          </head>
          <p xml:id="i-G5KPhJjqKqGuY14akXbzdD">
            Historiskt sett har fokus i brott- och straffdebatten tenderat
            att läggas på förövaren. Vi måste uppnå en rimlig balans mellan
            de resurser som läggs på förövare i förhållande till de som läggs
            på brottsoffer. Genom att stärka rätten till information för barn
            som har utsatts för sexualbrott blir brottsoffrets behov under
            förundersökningen uppmärk­sammade och hens upplevelse av rättsprocessen
            blir bättre. Kontaktsamordnare hos polisen (liaison officer) förekommer
            i en del andra länder, bland annat i Kanada. I Storbritannien
            kan family liaison officers utses vid sexualbrott mot barn. Kontakt­samordnarens
            uppgift är att vara en funktion i rättsväsendet för just brottsoffret
            och det är den kontakt som brottsoffret kan vända sig till vid
            frågor. Dessa anställda vid polis­myndigheten ingår inte i förundersökningen,
            varför de också avlastar de poliser som arbetar med att utreda
            brottet. Även objektivitetsskäl talar för att det är lämpligt
            att kontaktsamordnaren inte är en del av förundersökningen.
          </p>
          <p xml:id="i-4deUJfcNzdirv6uMH7FgAY">
            Idag finns det en möjlighet att utse målsägandebiträden, men
            det krävs en viss nivå och typ av brott för att det ska bli aktuellt.
            Även i de fall där ett målsägandebiträde har utsetts skulle en
            kontaktsamordnare hos polisen fylla en funktion genom att kunna
            svara på allmänna frågor från målsägandebiträdet och vara en kanal
            mellan målsägande­biträdet och förundersökningen. Det är naturligtvis
            av stor vikt att den som arbetar som kontaktsamordnare är särskilt
            lämpad och har fått relevant fortbildning för att arbeta med barn
            i utsatta situationer.
          </p>
          <head xml:id="i-YPbhX5ANtVN67dSaYaq8Gq" type="h1">
            Införande av möjlighet till brottsofferutsagor under huvudförhandlingar
            som gäller barnpornografibrott och relaterade brott för att styrka
            kränkningens allvar och brottslighetens konsekvenser för barn
            som förekommer i övergreppsmaterial
          </head>
          <p xml:id="i-E54wZYfyPYdG7KsfKF2r9L">
            I angloamerikanska rättssystem, som till exempel i Kanada, Storbritannien
            och Australien, finns rättigheter och möjligheter för brottsoffer
            att lämna victim impact statements eller för en representant för
            en ort eller en grupp med gemensamma intressen (som till exempel
            barn som utsatts för sexualbrott eller en organisation som represent­erar
            deras intressen) att lämna ett community impact statement.
            <ref target="i-6SSpsBk2k88nq81ftr9q9T">
              [3]
            </ref>
          </p>
        </div>
        <div type="motSignatures">
          <list>
            <item xml:id="i-AVdjqRhHrxkUpEivPnoxnG" who="i-JLXuQC8Bjt8suyRFj6kC3h">
              Gudrun Brunegård (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-WXjRxc6tK7aLgXGAFetUb">
              [1] Barnkonventionen och svensk rätt (SOU 2020:63).
            </note>
            <note xml:id="i-WR7ffXpS6b6pNwAiFBvhp1">
              [2] Europadomstolens beslut om upptagande av mål G mot Storbritannien
              den 30 augusti 2011, ansökan 37334/08 para 38.
            </note>
            <note xml:id="i-6SSpsBk2k88nq81ftr9q9T">
              [3] Läs mer om victim impact statements och community impact
              statements här: https://www.justice.gc.ca/eng/cj-jp/victims-victimes/factsheets-fiches/victim-victime.html
              https://www.cps.gov.uk/legal-guidance/community-impact-statements.
            </note>
          </noteGrp>
        </div>
      </div>
    </body>
  </text>
</TEI>
