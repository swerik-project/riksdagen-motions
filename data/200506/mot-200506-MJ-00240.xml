<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_240/mot_200506_MJ_240-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ240 pnr: m1379
          </p>
          <p>
            Motion till riksdagen 2005/06:MJ240
          </p>
          <p>
            av Jan-Evert Rådhström och Björn Hamilton (m)
          </p>
          <p>
            Klassning av miljöfarlig verksamhet
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om miljöbalkens klassning av miljöfarlig verksamhet.
          </p>
          <p>
            Motivering
          </p>
          <p>
            Utmed Sveriges långa kust och även i insjöar har vi många småbåtshamnar
            som bidrar till försörjning av lokalbefolkningen. De är också
            en förutsättning för det rörliga båt- och friluftslivet. Som exempel
            kan vi konstatera att fiskeriverksamheten längs kuststräckan i
            södra Östersjön redan är starkt hotad av reglering av fisket och
            har svårt att få ekonomin att gå ihop. Att dessutom de lokala
            hamnarna blir belagda med onödigt höga kostnader på grund av dagens
            regelsystem runt muddring blir förödande. Båtlivet i våra vatten
            är en viktig del av vårt kulturella arv och människor har sedan
            generationer berikat = sitt = friluftsliv med småbåtsverksamhet.
            Många hamnar måste med jämna mellanrum muddras. Miljöbalkens bestämmelser
            om hur muddring får utföras är mycket stränga och orsakar stora
            kostnader för ägaren av hamnen. I södra Östersjön bör detta ske
            så ofta som vartannat år på grund av den omfattande sanddriften.
            Kontrollerade massor bör t.ex. kunna dumpas ute till havs. Problemet
            i dag är att muddring blir klassad som miljöfarlig verksamhet
            och detta medför onödiga kostnader vid förflyttning av sandmassor.
            Man måste på ett förenklat sätt kunna hantera och godkänna att
            de massor som drivit från havet in i hamnen åter får flyttas ut
            i havet, utan att detta skall klassas som miljöfarlig verksamhet.
            Kustkommunerna har mycket svårt att bära de ökande kostnaderna
            med dagens lagstiftning, men slutar man att muddra blir detta
            ytterliggare ett dråpslag för den redan mycket pressade fiskerinäringen.
            I Stockholms skärgård kommer vissa småbåtshamnar att växa igen
            och betydande delar av båtlivet försvinna om man slutar att muddra.
            Kommunerna eller båtklubbarna anser sig inte ha råd att bära de
            ökande
          </p>
          <pb facs="riksdagen-motions-pdf/data/200506/mot_200506_MJ_240/mot_200506_MJ_240-0002.pdf"/>
          <p>
            2005/06:MJ240
          </p>
          <p>
            kostnaderna för muddring om inte miljöbalkens regler i vattenlagen
            om miljöfarlig verksamhet ses över vad gäller muddring, dvs. att
            återföra sandmassor ut i havet. Vi anser därför att miljöbalken
            bör ses över och att bestämmelserna om muddring utformas så att
            kostnaderna blir så rimliga att det viktiga båtlivet längs vår
            långa kust kan bestå.
          </p>
          <p>
            Stockholm den 26 september 2005
          </p>
          <p>
            Jan-Evert Rådhström (m) Björn Hamilton (m)
          </p>
        </div>
      </div>
    </body>
  </text>
</TEI>
