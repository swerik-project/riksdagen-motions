<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00497">
  <teiHeader>
    <fileDesc>
      <titleStmt>
        <title>Försvarsberedskapen på västkusten Bakgrund</title>
        <author>Lars Tobisson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försvarsberedskapen på västkusten Bakgrund</title>
          <idno type="rdwebb">G802497</idno>
          <rs type="number">497</rs>
          <ref type="dokument_url_text">http://data.riksdagen.se/dokument/G802497/text</ref>
          <ref type="dokument_url_html">http://data.riksdagen.se/dokument/G802497</ref>
          <ref type="dokumentstatus_url_xml">http://data.riksdagen.se/dokumentstatus/G802497</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKH1DSWytvVGtUZkzdboRg</idno>
            <name>LARS TOBISSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ydPT8BQSMRcxfM3kBTwnL" type="signed"/>
        <correspContext corresp="i-2ydPT8BQSMRcxfM3kBTwnL">
          <note type="signatory" corresp="i-QKH1DSWytvVGtUZkzdboRg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__497/mot_198485__497-001.pdf"/>
      <fw xml:id="i-Uc3VXvxek61hADqX71zMW">
        Motion 1984/85:497
      </fw>
      <div xml:id="i-BUE9k16f8rfm9Y1YaDhD8L" type="motHeader">
        <div xml:id="i-9ko5E3TVuiNja3TiqaaJK8" type="motTitle"/>
        <div xml:id="i-7pp2StdetiUnKc6U6AK3iq" type="motSubmissionInfo"/>
      </div>
      <div xml:id="i-VXBia2Mz8BRtTdtAWkyqKt" type="motBody">
        <div xml:id="i-AqkCiHNzToi5DcGFZty5Di">
          <p xml:id="i-Jr3gC5E4RGBrPz1m73DA8r">
            10
          </p>
          <p xml:id="i-5tyPVavfHBPXqw2t7AN4y8">
            Lars Tobisson Försvarsberedskapen på västkusten
          </p>
          <p xml:id="i-BFCPUmbeK2fgXp3Z9DPhsm">
            Bakgrund
          </p>
          <p xml:id="i-SHhaJnjrkNa6HEbVfgPtgV">
            Den svenska försvarsplaneringen utgår helt naturligt från vårt
            lands läge mellan stormaktsblocken. Befarade anfallsriktningar
            är särskilt över Nord- kalotten, mot ”veka livet” i mellersta
            Norrland, mot landets administrativa centrum och Mälarområdet
            samt mot Sydsverige. Den fortgående neddrag- ningen av stridskrafter
            har därmed medfört en betydande uttunning av försvarsberedskapen
            på västkusten, särskilt vad avser marina enheter och flygförband.
            De upprepade kränkningarna av svenskt territorium, vilka särskilt
            drabbat Östersjöns skärgårdar, kan ha bidragit härtill. Det bör
            emellertid observeras, att gränsen mellan NATO och Warszawa- pakten
            (WP) söderut genom Europa börjar sydväst om Sverige. Vid öppen
            konflikt mellan de båda stormaktsblocken utgör Sverige med väpnad
            neutralitet ett nordligt flankskydd för WP. Betydelsen härav torde
            öka, om NATO inför den nya strategi, ”Airland Battle”, som innebär
            offensiv krigföring mot WP:s underhålls- och förstärkningslinjer
            på djupet i Östtysk- land och Polen. Västerhavet kan på goda grunder
            antas bli en tidig krigsskådeplats. Det framstår i dag som mindre
            troligt än tidigare att någondera sidan inleder en anfallsoperation
            i Nordeuropa med att först bemäktiga sig Sverige och Finland.
            WP kan ha stort intresse av att dessa båda neutrala länder finns
            kvar som en sköld, medan man snabbt dels tar sig ut med Norra
            ishavsflottan mot Atlanten, dels säkrar Östersjöutloppen för att
            hålla förbindelserna öppna till det baltiska baskomplexet med
            dess reparationsvarv m. m. och för att hindra NATO från att uppträda
            i Östersjön. Därmed blir det — vid sidan av nordligaste Sverige
            — sydvästra Sverige och västkusten som har det militär- geografiskt
            mest utsatta läget. Östersjöutloppen har alltid haft ett strategiskt
            intresse för stormaktsblock- en. Genom den militärtekniska utvecklingen
            och förändringar i stridskrafter- nas sammansättning har inriktningen
            på detta område ökat under senare år. Östersjöutloppen som militärgeografiskt
            begrepp har också påtagligt utvid- gats. Detta beror främst på
            ökad räckvidd och förbättrad stridsledningskapa- citet för flygstridskrafterna.
            I händelse av krig mellan stormaktsblocken kan båda parter väntas
            först söka nå luftöverlägsenhet över Västerhavet för att sedan
            i området varaktigt kunna uppträda med marina ytstridskrafter.
            Behov av att behärska Östersjö- utloppen kan således för båda
            sidor härledas ur deras övergripande
          </p>
          <pb facs="riksdagen-motions-pdf/data/198485/mot_198485__497/mot_198485__497-002.pdf"/>
          <fw xml:id="i-FSZbm2hdP9PUjdEfpBv7Kg">
            Mot. 1984/85:497 11
          </fw>
          <p xml:id="i-82nzpscPCJhwRx25XDThuj">
            strategiska luft- och sjöoperativa behov på Atlanten, i Norska
            havet och i Nordsjön. Därmed blir både Norge och Danmark viktiga
            och med hänsyn till båda parters bedömda behov utsatta territorier
            för såväl anfallsoperationer som bekämpning. Så länge NATO behärskar
            Danmark kan inte WP få ut ur Östersjön flyg- och sjöstridskrafter
            som är avsedda för operationer väster om Skandinavien. Vidare
            kan NATO i skydd av ett neutralt Sverige med flyg från baser i
            bl. a. Storbritannien och Sydnorge via danskt territorium samt
            med sjöstridskraf- ter bekämpa motsidans styrkor söder och sydost
            om Danmark. Om WP rycker fram västerut genom Tyskland utan att
            säkra sin norra flank, blir NATO:s luftoperativa insatser än mer
            verkningsfulla. På samma sätt som NATO har nytta av danskt territorium
            och luftrum har WP behov av att kontrollera detta. Det är sannolikt
            nödvändigt för WP att försvaga NATO:s luftoperativa positioner
            kring Nordsjön för att Norra ishavsflottan skall kunna uppträda
            med framgång i Norska havet ut mot Atlanten. Härvid blir danskt
            territorium mycket intressant, eftersom dels den kortaste flygvägen
            från Östeuropa mot Nordsjön går över Danmark, dels landterritoriet
            har ringa djup och därmed erbjuder relativt dåliga möjligheter
            för luftförsvaret. Om WP innehar Danmark och inrättar ett luftförsvar
            där, kan man dels skydda eget territorium och anfallsoperationer
            i Centraleuro- pa, dels nå de kortaste och mest ekonomiska flygvägarna
            för att bekämpa NATO:s basområden i England och Sydnorge.
          </p>
          <p xml:id="i-5a5p4DhWfzb9P3MyZieadw">
            Konsekvenser för Sveriges försvarsplanering
          </p>
          <p xml:id="i-4HNtz5xci7YuqyGSwfJLah">
            Ovan redovisade förhållanden gör att västkusten mycket tidigt
            under en konflikt kan bli ett strategiskt hett område. WP:s rädsla
            för att bli ännu mer instängd än vad man redan är och önskan att
            vid en utdragen konflikt bevara sin militära handlingsfrihet talar
            för att så gott som varje framstöt mot Sverige eller övriga Norden
            inleds med eller kombineras med ett försök att sätta sig på Östersjöutloppen.
            NATO har av motsatta skäl ett starkt intresse av att på ett tidigt
            stadium konsolidera sitt försvar i detta område. Själva inledningen
            till en öppen stormaktskonflikt i Nordeuropa kan således forma
            sig till en kapplöpning om Östersjöutloppen. I ett sådant läge
            föreligger det för Sveriges del stor risk för att ett överraskande
            anfall sätts in mot västkusten. Risken är troligen lika stor här
            som någon annanstans, trots att förutsättningarna för en överraskande
            operation kanske kan förefalla bättre på andra håll. Denna omständighet
            måste tillmätas stor betydelse vid svensk krigsplanläggning. 1978
            års försvarskommitté bedömde i sitt betänkande ”att militära operationer
            avseende kontrollen över stormaktsblockens viktiga områden kring
            Nordkalotten och vid Östersjöutloppen torde aktualiseras redan
            i inledningen av ett krig i Europa”. Med denna skrivning utgör
            sydvästra Sverige och västkusten ett prioriterat område. Vidare
            anger försvarskommit-
          </p>
          <pb facs="riksdagen-motions-pdf/data/198485/mot_198485__497/mot_198485__497-003.pdf"/>
          <fw xml:id="i-5zjjzeXFQDGzbFuN9x4L5P">
            Mot. 1984/85:497 12
          </fw>
          <p xml:id="i-JMQpfAkVb4Xs4zpdmEqYUu">
            tén det som viktigt att det militära försvaret har ”en sådan
            styrka och uthållighet att de krigförande parterna avhålles från
            att dra in Sverige i striden om kontrollen över det nämnda området”,
            dvs. Östersjöutloppen. Sammanfattningsvis bör således försvaret
            av Västsverige dels kunna verka tidigt, dels ha en omfattning
            som ger erforderlig styrka och uthållighet.
          </p>
          <p xml:id="i-N7az3mJUTfvoC4uao6yvsV">
            Strategiska överväganden
          </p>
          <p xml:id="i-JSbUYcHeefikemgxiF5Jc9">
            Om WP inte klarar att tidigt ta Danmark, kan detta knappast kompenseras
            genom ett anfall mot Sverige. WP måste räkna med att Sveriges
            neutralitet då upphör, och därmed kan NATO komma att utnyttja
            svenskt territorium. Med ett sådant handlande skulle WP försämra
            sin situation i förhållande till utgångsläget genom att skaffa
            sig en ny motståndare och samtidigt mista flankskyddet av det
            neutrala Sverige. Om WP däremot har styrka att tidigt ta Danmark,
            blir logiskt sett Sydnorge nästa mål. Man skulle därmed upprätta
            ett västligt basområde av stor betydelse från både försvars- och
            anfallssynpunkt. Skulle emellertid WP bedöma försvaret i Sydnorge
            som starkare än i Västsverige, kan man tänkas inrikta sig på detta
            senare mål, där baseringsmöjligheterna är goda för såväl flyg-
            som sjöstridskrafter. Om å andra sidan NATO kan utnyttja svenskt
            territorium, kan man med flygoperationer avsevärt förstärka försvaret
            i Danmark. Dessutom kan NATO: s flyg nå djupt in på motsidans
            territorium och där bekämpa dess bas- och uppladdningsområden
            för operationer mot väst och nordväst. Eftersom såväl WP som NATO
            alldeles tydligt har tidiga behov i Danmark, bör svensk krigsplanläggning
            räkna med detta och även räkna med snabba lägesförändringar som
            exempelvis att WP snabbt tar Danmark. Flyg- och marinbaser i sydvästra
            Sverige kan av stormakterna bedömas som så värdefulla att de för
            att komma åt dem är beredda att dra in det neutrala Sverige i
            krig. Bedömer WP och NATO Sverige svagt försvarat i jämförelse
            med närbelägna områden, kan det t. o. m. uppstå en tävlan om att
            först nå detta område. Mot denna bakgrund är det allvarligt att
            det militära försvaret i denna del av Sverige är svagare än i
            andra huvudriktningar. Det gäller flyget, där bl. a. stridsledningen
            inte är så utbyggd att operationer kan utföras med full kraft
            i luftrummet över och utanför västkusten. Men det gäller framför
            allt marinen, där antalet stridande ytenheter är litet och underhållsmöjligheterna
            små. I snabba lägen blir det mycket svårt för de fartyg som är
            baserade i Östersjön att över huvud taget hinna eller kunna nå
            Västerhavet.
          </p>
          <p xml:id="i-8faFjtS6y3TeskkLMknZmE">
            Riksintressen i Västsverige
          </p>
          <p xml:id="i-ByTpwMFZDRK5fn3s11Pkzu">
            På västkusten bor ca 1,1 miljoner människor. I ett så utsatt
            område ställs stora krav på befolkningsskyddet, inte minst avseende
            alarmering, luftför-
          </p>
          <pb facs="riksdagen-motions-pdf/data/198485/mot_198485__497/mot_198485__497-004.pdf"/>
          <fw xml:id="i-UrcGxxRc2ZcAEinv5thrRF">
            Mot. 1984/85:497 13
          </fw>
          <p xml:id="i-9nb4eQXN6v2nDmFvQfTjNa">
            svar och utrymningsplanering. Stora grupper värnpliktiga i området
            är krigsplacerade i andra delar av landet. Om de inte kan nå fram
            till sina mobiliseringsplatser, uppstår allvarliga konsekvenser
            för försvaret. De flygstridskrafter som är baserade i Västsverige
            spelar en avgörande roll för landets försvar. Västkusten med Göteborg
            har riksbetydelse för vår försörjning. Om passage genom Öresund
            och Bälten försvåras eller omöjliggörs hänvisas all västerifrån
            kommande importsjöfart till västkusten. I Göteborgsområdet finns
            betydande lager av för rikets försörjning väsentliga varor som
            vid krigsfara eller krigsutbrott skall fördelas till övriga delar
            av landet. Göta älv med Trollhätte kanal får då stor betydelse
            för inlandstransporter från västkusten. I Västsverige finns också
            viktiga industrier, t. ex. raffinaderierna. Västsverige har således
            stor, i vissa avseenden avgörande, betydelse för rikets totalförsvar.
            Detta gäller såväl inom den civila som inom den militära sektorn.
          </p>
          <p xml:id="i-He2EfusrB3bboR694zUhLr">
            Beredskap
          </p>
          <p xml:id="i-2FWemV5TfkksurdZxrFhto">
            Grunden för all beredskap inför kris och krig är vår fredsorganisation
            och de förberedelser som görs i fred. Den kontinuerligt pågående
            verksamheten är således viktig inte bara för den s. k. insatsberedskapen
            med fredsorganisa- tionens resurser utan också för mobiliseringsberedskapen
            och för långsikts- beredskapen. Sålunda utför inom ramen för långsiktsberedskapen
            yrkesoffi- cerare, som utgör stommen i krigsförbanden, förbandsträning
            under grund- utbildningen. Dessa officerare bör inom fredsorganisationens
            ram själva få utbildning och ges möjlighet att utbilda och öva
            sina krigsförband i den miljö där de sannolikt kommer att uppträda
            i krig. På västkusten har under senare år rationaliseringar genomförts
            i syfte att begränsa kostnaderna för fredsorganisationen inom
            marinen. Detta är bra. Det är emellertid utomordentligt viktigt
            att rationaliseringarna inte går ut över den totala beredskapen
            i prioriterade områden. Av beredskapsskäl är det nödvändigt att
            i fred ha tillgång till såväl hamn- som verkstadsresurser. Beslut
            är fattat om att avveckla Nya Varvet 1986 och att statlig myndighet
            inte skall överta marinens verkstad m. m. Det är väsentligt att
            finna sådana former för avveckling och överföring till ny huvudman
            att marinens fartyg och båtar även framdeles kan baseras och underhållas
            i Göteborg. Detta krävs för att kunna genomföra utbildning i rätt
            miljö, för att kunna hålla erforderlig marin insatsberedskap samt
            för att kunna upprätthålla mobilise- ringsberedskapen. Verkstaden
            m.m. på Nya Varvet bör också som K- företag kunna svara för väsentliga
            delar av den mobiliserande underhållsor- ganisationens (”fartygsbasens”)
            skeppstekniska behov. Den strategiska och militärtekniska utvecklingen
            ställer i själva verket växande krav på att det i Västsverige
            förekommer en fredsutbildning, som
          </p>
          <pb facs="riksdagen-motions-pdf/data/198485/mot_198485__497/mot_198485__497-005.pdf"/>
          <fw xml:id="i-KH12zC3JBT7zhhKJWhdMYN">
            Mot. 1984/85:497 14
          </fw>
          <p xml:id="i-VhJ5PsHZtnAomowkqdE7Zq">
            medger att en hög beredskap upprätthålls och utvecklas. Detta
            gäller inte minst beredskapen vid och övningsmöjligheterna för
            våra flyg- och marin- stridskrafter.
          </p>
          <p xml:id="i-34ek8J7Q9GHfcdk28WoFRW">
            Fredsorganisationen nu och i framtiden
          </p>
          <p xml:id="i-9NP8bLBHnPQjzo3tdYg63u">
            Båda stormakterna har i dag strategiska intressen och tekniska
            resurser, som gör att en central krigsskådeplats redan inledningsvis
            kommer att ligga väster om Sverige. WP:s uttalade behov av att
            skydda egna bas- och uppladdningsområden samt att förändra sitt
            instängda läge för flyg- och sjöstridskrafter gör sannolikheten
            stor för att Danmark och Västerhavet tidigt skall beröras av båda
            sidors operationer. Med hänsyn härtill är det angeläget att Sverige
            i Västerhavet har marina förband, som med stöd av flyg kan hävda
            svenskt territorium under neutralitet. Dessa enheter skall tidigt
            vara utgångsgrupperade för att delta i invasionsförsvaret i händelse
            av angrepp. En stormakt som avser att anfalla Sverige kan starkt
            försvåra eller omöjliggöra en ombasering från Östersjön till Västerhavet.
            Såväl flyg- som sjöstridskrafternas baser och övriga positioner
            måste därför försvaras dels av områdesbundna markstridskrafter,
            dels av allsidigt användbara anfallsför- band. Det är därutöver
            väsentligt att kvalificerade rörliga kustartilleriför- band ges
            alternativa uppgifter på västkusten. Detta gäller främst det långräckviddiga
            kustrobotsystemet. Eftersom det är angeläget att Västsveri- ge
            inte tidigt isoleras från östra Mellansverige och sydligaste Sverige,
            behövs det försvars- och anfallsförband för att hålla erforderliga
            landförbindelser öppna. Fredsutbildning av arméförband förekommer
            i västra Sverige av i huvud- sak tillräcklig omfattning. Det finns
            insatsförband och mobiliserande krigs- förband, vilka kan tillgodose
            förekommande behov av utgångsgruppering i ett obestämt läge. Den
            största och allvarligaste bristen är att allt färre sjöstridskrafter
            är fredsbaserade på västkusten. Från beredskapssynpunkt borde
            tvärtom övningsverksamheten öka i Västerhavet liksom möjligheterna
            att i området mobilisera sjöstridskrafter. Marinens fredsorganisatoriska
            resurser på väst- kusten bör därför ses över och vid behov byggas
            ut, varvid den nyligen intagna rationella fredsorganisationen
            i Göteborg skall utgöra grunden. Fredsverksamheten skall medge
            en god beredskapsinsats, möjlighet att mobilisera i området samt
            tidig utgångsbasering av krigsförband. Flygförbanden måste stödjas
            av en i fred utbyggd stridsledningsorganisa- tion och en tillräcklig
            basorganisation. Den nuvarande uppbyggnaden har baserats på bedömningen
            att västkusten inte har legat särskilt utsatt. Detta har medfört
            att det i Västsverige finns brister framför allt i stridsledningsor-
            ganisationen. Mot bakgrund av stormakternas nutida operativa behov
            och deras militärtekniska möjligheter att tillgodose dessa behov
            bör Västsverige
          </p>
          <pb facs="riksdagen-motions-pdf/data/198485/mot_198485__497/mot_198485__497-006.pdf"/>
          <fw xml:id="i-LFX1w9M2kt3CeuwganL3HZ">
            Mot. 1984/85:497 15
          </fw>
          <p xml:id="i-Qd3b28aUtd6JP9WrnhqXAx">
            prioriteras vid en framtida utbyggnad av främst stridsledning
            och basresur- ser. Kan flygvapnet inte ges en fredsorganisation
            som gör det möjligt att tidigt verka med alla flygslag, kommer
            detta att menligt inverka på möjligheterna att uppträda och genomföra
            strid även med marin- och markstridsförband. Till skillnad från
            flera andra områden i Sverige, t. ex. övre Norrland och östra
            Mellansverige, finns det i västra Sverige inte ett tillräckligt
            territoriellt djup för att ge erforderlig tid för förberedelser.
            Med hänsyn till att Västsverige ligger i stormakternas målområde
            kan det bli en ”kapplöpning” om att först nå dit, inte minst med
            tanke på den baskapacitet som där finns. Mot denna bakgrund är
            det viktigt att främst våra flyg- och sjöstridskrafter kan hävda
            svenskt luft- och sjöterritorium från första dagen vid krig mellan
            stormakterna.
          </p>
          <p xml:id="i-9hyRNcLsiPoECZGck7axTX">
            Sammanfattning
          </p>
          <p xml:id="i-Bg928PgzuCPRyvbMMPqyYA">
            Av det föregående har framgått att stormakterna kan ha intresse
            av att hålla Sverige utanför ett krig. Inte minst kan WP inledningsvis
            ha stora fördelar av ett neutralt Sverige vid operationer i Östersjöutloppen.
            Detta gäller emellertid endast under förutsättning att Sverige
            och inte minst Västsverige är starkt försvarat och att svensk
            neutralitet därmed är trovärdig. WP har behov av tidiga, överraskande
            inledda och till tiden samordnade operationer på Nordkalotten
            och i Östersjöutloppen. Om Västsverige är svagt försvarat, föreligger
            uppenbar risk för att området tidigt blir utsatt för krigshandlingar
            i samband med en konflikt mellan stormaktsblocken. 1978 års försvarskommitté
            uppmärksammade stormakternas påtagliga och tidiga behov och intressen
            i västra Skandinavien och i Östersjöutloppen. Den tekniska utveckling
            som ägt rum sedan kommittén avgav sitt betänkande ger båda stormaktsblocken
            växande möjligheter att slå till snabbt, med stor precision och
            på stort djup med olika slag av stridskrafter. Det är logiskt
            att anta att den av parterna som väljer att anfalla kommer att
            utnyttja alla medel för att överraska, desorganisera motståndarens
            försvar och i övrigt välja metoder som ger snabb framgång. Medel
            för att fullfölja anfallet på djupet av försvararens område finns
            i dag i form av lättrörliga mekaniserade förband som kan transporteras
            genom luften och över havet. I planläggningen för Västsveriges
            försvar, såväl civilt som militärt, bör vi räkna med att en angripare
            tidigt kan utveckla stor kraft över stora territoriella djup.
            Detta kräver att vi tidigt är på plats med största möjliga styrkor,
            vilket i sin tur förutsätter att vi dels har insatsberedda flyg-,
            sjö- och markförband, dels att vi kan mobilisera inom hela området
            för att efter hand sätta in förbanden i strid. Västra Sverige
            bör sålunda prioriteras vid framtida förändringar av fredsorganisationen.
            Härvid bör särskilt marin- och flygstridskrafternas möjligheter
            beaktas. Detta kan i och för sig utläsas ur rekommendationerna
          </p>
          <pb facs="riksdagen-motions-pdf/data/198485/mot_198485__497/mot_198485__497-007.pdf"/>
          <fw xml:id="i-L5gtJNBZ6JGRzpiao5Gqbn">
            Mot. 1984/85:497 16
          </fw>
          <p xml:id="i-B2NswzqhpmxYmPwcCq5xZw">
            från 1978 års försvarskommitté, men det bör komma till konkret
            uttryck i framtida försvarsbeslut samt framtida perspektiv- och
            programplaner.
          </p>
          <p xml:id="i-Hf9rHMBDyWjDHG1Gy3XezV">
            Hemställan
          </p>
          <p xml:id="i-W4Y1yxV3LwKf7V2oi4DA83">
            Med stöd av ovanstående hemställs att riksdagen beslutar att
            som sin mening ge regeringen till känna vad som i motionen anförts
            om vikten av att stärka försvarsberedska- pen på västkusten.
          </p>
          <p xml:id="i-5sGtrwvBpZfgobBe7FUkPr" type="date">
            Stockholm den 16 januari 1985
          </p>
          <p xml:id="i-MHZmH1bDdJki9zT3kvCYhs">
            LARS TOBISSON (m)
          </p>
          <p xml:id="i-PJkQrniuhPfuTCAk47D5gx">
            minab/gotab Stockholm 1985 79635
          </p>
        </div>
      </div>
    </body>
  </text>
</TEI>
