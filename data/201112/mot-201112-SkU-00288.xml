<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00288">
  <teiHeader>
    <fileDesc>
      <titleStmt>
        <title>Det civila samhället</title>
        <author corresp="i-V4PGuKUAKzYUXWKqj2bLeL i-4ednwgW1p5nCGVvkb7M7eo">av Andreas Carlson och Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det civila samhället</title>
          <idno type="rdwebb">GZ02Sk288</idno>
          <rs type="number">Sk288</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk288/text</ref>
          <ref type="dokument_url_html">http://data.riksdagen.se/dokument/GZ02Sk288</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk288</ref>
          <ref type="doc">http://data.riksdagen.se/fil/A3285B35-FFB2-475D-92FE-3BF4D3AC7F27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2UiwHoAxaJzdVoJ9afoK51" type="signed"/>
        <correspContext corresp="i-2UiwHoAxaJzdVoJ9afoK51">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-ErfXZgPvcNjGe8EAQTjZRo" type="numbering">
          <date when="2011-10-05"/>
        </correspAction>
        <correspAction xml:id="i-RHvTB1xcbn4mytXYYGGm77" type="submission">
          <date when="2011-10-03"/>
        </correspAction>
        <correspAction xml:id="i-5RvXa6TE7EKABNTwPEQx8Y" type="transfer">
          <date when="2011-10-03"/>
        </correspAction>
        <correspAction xml:id="i-15Qm89pMMXGrdLcnB8hNkC" type="assigned"/>
        <correspContext corresp="i-15Qm89pMMXGrdLcnB8hNkC">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6Jpfah9bKgE9siUQdhCFjc">
            Förslag till riksdagsbeslut
          </head>
          <list style="ol">
            <item xml:id="i-6dvWXnBt7oXJuLUFi3EwMd">
              Riksdagen tillkännager för regeringen som sin mening vad som
              anförs i motionen om fortsatt momsfrihet för den ideella sektorn.
            </item>
            <item xml:id="i-SpWN8R3G1kaXH8L2YZzq8p">
              Riksdagen tillkännager för regeringen som sin mening vad som
              anförs i motionen om att fler aktörer i det civila samhället bör
              få möjlighet att utföra offentligt finansierade tjänster. 1
            </item>
          </list>
          <p xml:id="i-YRYLow7kegiaG9rqvxdPHo">
            1 Yrkande 2 hänvisat till NU.
          </p>
        </div>
        <div type="motContent">
          <head xml:id="i-LWykMQjmThfSPU3mNoYg8i" type="h1">
            Motivering
          </head>
          <p xml:id="i-DaKkPEf2XWA6N8E3LoaFwB">
            I Kristdemokraternas Sverige är det civila samhället starkt.
            Det betyder att det finns ett rikt föreningsliv, ett stort ideellt
            och socialt engagemang, civilkurage och en självklar värme mellan
            människor.
          </p>
          <p xml:id="i-3nYYKFN7Jn5ZieoEXm6926">
            Det är ofta i det civila samhället vi växer och utvecklas som
            personer. Vi blir sedda av andra och känner oss delaktiga i ett
            större sammanhang. Ett vanligt tankefel är att begreppet samhället
            är detsamma som det offentliga: stat, kommun och landsting. För
            oss är samhället så oändligt mycket större än det offentliga.
            I det civila samhället samlas alla naturliga gemenskaper familjer,
            ideella organisationer, byalag, kooperativ, stiftelser, ekonomiska
            föreningar med mera.
          </p>
          <p xml:id="i-2PBk6V9LSrdLMsqX9eKTGs">
            En ömsesidig respekt mellan det offentliga, det privata och den
            ideella sektorn är nödvändig i vårt samhälle eftersom alla tre
            sektorer behövs. De olika sektorerna har olika drivkrafter och
            arbetssätt de ska vi vara rädda om.
          </p>
          <p xml:id="i-XSWGPkbWNytH3r7uFDJK9R">
            Det offentliga får inte omöjliggöra eller försvåra för den ideella
            sektorn genom lagstiftning, beskattning eller andra åtgärder.
            Tvärtom måste uppgiften vara att underlätta, synliggöra och uppmuntra.
            Kristdemokraterna vill stärka det civila samhällets möjligheter
            att göra människor mer delaktiga och engagerade i samhällsutvecklingen
            och välfärden.
          </p>
          <head xml:id="i-JydwKDkPLY5Hp75WuXog3f" type="h2">
            Den ideella sektorns undantag från att betala moms
          </head>
          <p xml:id="i-BkEn6mBxzMmCSDAs4hfWTs">
            EU-kommissionen har kritiserat de svenska momsreglerna för att
            de skapar illojal konkurrens mellan företag och ideella organisationer.
            Detta kommer av att ideella föreningar och religiösa samfund inte
            behöver betala moms på sin välgörenhetshandel.
          </p>
          <p xml:id="i-Nh8fWTdg8vkmmKQrpcRSu6">
            Men en 25-procentig moms skulle innebära att mycket av den handel
            som idag bedrivs på ideell basis blev olönsam och troligtvis inte
            kunde fortsätta. Ideella second hand-butiker drivs generellt sett
            inte i vinstgivande syfte, utan som en social hjälpverksamhet
            som finansierar sociala insatser såväl i Sverige som i utlandet.
            Skälen till att dessa butiker inte är momspliktiga är att de dels
            har ett ideellt syfte, dels inte har några nämnvärda kostnader
            för inköp. En momsbeläggning skulle därmed i princip höja priset
            på varorna med 25 procent. Staten skulle bli den stora vinnaren
            när någon handlar i en ideell second hand-butik pengar som istället
            borde gå till välgörenhet.
          </p>
          <p xml:id="i-BqNVFLZQCHKntkmY5FhAoX">
            Administrationen skulle öka, och antagligen skulle det bli svårare
            att få tag på människor som, utan ersättning, kan tänka sig att
            jobba i butikerna när deras insatser istället går till statskassan.
            Risken är att en stor del av kärnan i den ideella verksamheten
            efter ett sådant införande varken skulle vara lönsam eller ideell.
            Många länder i EU har undantag från momsdirektivet, varför det
            synes märkligt att Sverige skulle behöva införa moms på ideell
            välgörenhetshandel.
          </p>
          <p xml:id="i-C3pyESA1Ar51TuwQ32PHRF">
            Den 4 november 2009 överlämnade utredarna regeringsråd Lennart
            Hamberg och departementsråd Maj-Britt Grufberg rapporten Mervärdesskatt
            för den ideella sektorn, m.m. (Ds 2009:58) till statssekreterare
            Ingemar Hansson vid Finansdepartementet. I rapporten föreslår
            utredarna ett antal förändringar av momslagen för att anpassa
            den svenska momslagen till EU-rätten, men också för att ytterligare
            minska den administrativa bördan för företagen.
          </p>
          <p xml:id="i-Q7Ui9cvgFwH9g5gJzJWoHP">
            Vi ser positivt på det uttalande finansminister Anders Borg gjorde
            den 31 maj 2010 om att den ideella sektorn ska värnas, och finansministern
            klargjorde även att den ideella sektorn inte ska drabbas ekonomiskt
            om obligatorisk moms införs på lokaler. Antingen kommer uthyrning
            till ideell verksamhet även i fortsättningen att undantas från
            moms eller så kommer sektorn att kompenseras på annat sätt.
          </p>
          <p xml:id="i-KenRrUxMrLq4R5E4uNgdsn">
            Finansministern framhöll att den ideella sektorn inte ska förlora
            ekonomiskt på ändrade momsregler. Regeringen överväger att införa
            en regel som undantar den ideella sektorn från moms om den skattepliktiga
            omsättningen av varor och tjänster understiger en viss nivå och
            har också agerat för detta gentemot EU-kommissionen under 2011.
            Vi vill att regeringen skyndsamt fortsätter att arbeta i denna
            riktning och ser helst att det generella undantaget får vara kvar
            i sin helhet.
          </p>
          <p xml:id="i-Sf1YVMMWVBMcRKnStwfDyc">
            EU-kommissionär Algirdas Sementa som är ansvarig har gjort ett
            uttalande under våren med tydliga öppningar för att hitta en lösning
            och undvika en eventuell stämning.
          </p>
          <head xml:id="i-DQzXEBL8HDjm43ZLBd4dki" type="h2">
            Sociala företag
          </head>
          <p xml:id="i-GefcMWCHZbz6tkPVVFq7Au">
            Det sociala engagemanget speglar människors omsorg om varandra.
            En otroligt viktig verksamhet bedrivs av de företag vars primära
            syfte inte är att tjäna pengar utan att försöka integrera människor
            som är i riskzonen för att hamna i ett permanent utanförskap på
            arbetsmarknaden. Det kan till exempel handla om människor som
            fastnat i ett långvarigt missbruk, suttit i fängelse eller bara
            hamnat utanför arbetsmarknaden. Det som är signifikant för dessa
            företag är att den vinst som genereras återinvesteras samt att
            de är fristående från den offentliga verksamheten.
          </p>
          <p xml:id="i-KGonZ3BkMboYgpsj7qLNcE">
            Två exempel på sådan verksamhet är Vägen Ut-kooperativen och
            Basta arbetskooperativ som driver boende, arbetsträning och produktion
            för och med personer som ska slussas tillbaka till samhället efter
            fängelsevistelser eller mångårigt missbruk. De sociala företagen
            har komparativa fördelar i och med att många medlemmar och medarbetare
            har liknande erfarenheter och därför kan erbjuda en unik kompetens.
          </p>
          <p xml:id="i-8nqqM2D27dzu7iGCE455UH">
            De sociala företagen förenar på ett unikt sätt individens behov
            med marknadens efterfrågan. För att kunna göra detta krävs en
            nära relation till den offentliga sektorn, dels för det ekonomiska
            stödet, dels för den verksamhet de bedriver. Företagen tar emot
            stöd från staten men erbjuder i väldigt stor omfattning sina tjänster
            till kommuner och landsting genom till exempel platser för rehabilitering
            eller arbetsträning. Detta ställer krav på att arbetsmarknadsprogram
            och socialpolitiska program och insatser anpassas till både företagens
            förutsättningar och individens behov.
          </p>
          <p xml:id="i-LcP4MYkmrxAdiPVkX38Tmo">
            Regeringen har gjort insatser dels för att öka medvetenheten
            om sociala företag, dels för att se över och främja de insatser
            som de sociala företagen gör.
          </p>
          <p xml:id="i-Be8LHFTbVd1vuXzHPbvLUZ">
            Men många företag har väldigt svårt att få ihop finansieringen
            och lever under ovissa förhållanden. Flera av företagen skulle
            kunna anställa fler men kan inte göra det på grund av brist på
            tillgång till riskvilligt kapital.
          </p>
          <p xml:id="i-XtHS5AqfniXNyDZB5f61ea">
            Vi anser att fler aktörer i det civila samhället bör få möjlighet
            att utföra offentligt finansierade tjänster.
          </p>
        </div>
        <div type="motSignatures">
          <list>
            <item xml:id="i-KJTjXSgry6LCbe2UJGeE8a" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-2yGrar4cNC7nqgZWekBk2e" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
