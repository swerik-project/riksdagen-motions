<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__851/mot_1967__fk__851-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 851 år 1967
          </p>
          <p>
            Nr 851
          </p>
          <p>
            Av herr Kristiansson, Axel, och herr Fälldin, i anledning av
            Kungl. Maj:ts proposition nr 95, angående riktlinjer för jordbrukspolitiken
            m. m.
          </p>
          <p>
            (Lika lydande med motion nr 1049 i Andra kammaren)
          </p>
          <p>
            I Kungl. Maj:ts proposition nr 95/1967 anges vissa riktlinjer
            rörande den långsiktiga utformningen av prissättningen på jordbruksprodukterna.
            Här- vid avses förmodligen tiden efter den 30 juni 1969, enär
            prisreglering intill dess föreslås i enlighet med överenskommelse
            med jordbrukets organisa- tioner. Beträffande mjölkpriset anföres
            i propositionen som grundläggande förutsättningar dels att prissättningen
            på de olika mjölkprodukterna i princip baseras på framställningskostnaden
            för varje särskild produkt, dels att mjölk- och köttproduktionen
            bör beaktas som två var för sig fristående produktionsgrenar.
            Vad gäller den interna prissättningen inom mjölkhanteringen avviker
            de nya riktlinjerna markant från hittills tillämpade. Den mest
            framträdande skillnaden är att konsumtionsmjölkens pris föreslås
            starkt sänkt, enligt jordbruksutredningen med ca 20 öre/liter,
            medan smörpriset höjs till 12 å 14 kr./kg. I takt med sänkningen
            av konsumtionsmjölkspriset minskas gi- vetvis den interna prisutjämningen
            mellan konsumtions- och produktmjölk. Hur de nya prisrelationerna
            kommer att påverka avsättning och konsum- tion vet man inte, men
            sannolikt kommer det höga smörpriset att starkt krympa smörets
            marknadsutrymme. Upprätthållandet av ett så högt smör- pris skulle
            därtill kräva ett onormalt högt gränsskydd, f. n. ca 200 2. Detta
            skulle stå i klar motsatsställning till den i andra sammanhang
            eftersträ- vade lika avvägningen av gränsskyddet. Prissättningen
            på mjölkprodukterna, liksom på jordbruksprodukterna i övrigt,
            är självfallet en avvägning mellan konsument- och producentin-
            tresse så länge statsmakternas medverkan behövs för prissättningen.
            På sikt måste dock båda parters intresse sammanfalla kring ett
            producentpris på mjölk som ger förutsättning för produktion i
            rationella enheter och med normal förnyelse av produktionsapparaten.
            Det måste därtill vara ett ge- mensamt intresse, kanhända övervägande
            konsumentintresse, att mjölk- produktionen upprätthålles i sådan
            omfattning och med sådan lokalisering att inte tidvis, på grund
            av de stora säsongvariationerna i produktionen,
          </p>
          <pb facs="riksdagen-motions-pdf/data/1967/mot_1967__fk__851/mot_1967__fk__851-002.pdf"/>
          <p>
            Motioner i Första kammaren, nr 851 år 1967 5
          </p>
          <p>
            brist på K-mjölk och övriga färskvaror uppstår eller att den
            onödigtvis för- dyras på grund av långa transporter. Vid den hittillsvarande
            prispolitiska avvägningen har de nuvarande pris- relationerna
            tydligen varit de enda möjliga för att konstituera ett nöj- aktigt
            producentpris. Det har därtill varit fullt försvarbart ur såväl
            jord- brukets som samhällets synpunkt att sälja smöret till ett
            pris som ger ett sämre utbyte för mjölkråvaran än vad de andra
            mjölkprodukterna gör. Den nuvarande smörproduktionen bygger nämligen
            till övervägande del på dels den marginella produktion som måste
            hållas för att säkra färskvaru- tillgången under lågproduktionstiden,
            dels det säsongmässiga produktions- stopp som regelmässigt återkommer
            under sommarmånaderna. I viss mån är den marginella delen, men
            främst den säsongmässiga ökningen, rela- tivt sett billig i framställningskostnad.
            Det sker också inom mejerihan- teringen en kraftig prisdifferentiering
            mellan sommar- och vintermjölk, som man inte kan undgå att ta
            hänsyn till vid beräkningen av smörets fram- ställningskostnad.
            Det är därtill felaktigt att såsom i propositionen anföres icke
            se något samband mellan mjölk- och köttproduktion, för att inte
            tala om mjölk- och köttförsörjning. Hittillsvarande försök och
            utveckling har 1 varje fall visat att en fristående köttproduktion
            med rena köttraser icke är ekonomiskt lönsam i Sverige utan avsevärt
            höjda köttpriser. Det finns således ett klart samband mellan mjölk-
            och köttproduktionen, där inte minst konsumentintresset måste
            beakta riskerna för en framtida underförsörj- ning med kött därest
            mjölkproduktionen och därmed koantalet sjunker alltför lågt. Med
            beaktande av vad ovan anförts bör därför principerna för den in-
            terna prissättningen på mjölken inte fastlåsas i enlighet med
            vad i propo- sitionen anförts. En prisavvägning med ett i förhållande
            till andra mjölk- produkter lågt smörpris bör i varje fall under
            en lång övergångstid också i fortsättningen ske. Det vidgade marknadsutrymme
            som med en sådan pris- avvägning skapas eller bibehålles ger de
            bästa totala förutsättningar för en rationell mjölkproduktion.
            Därmed upprätthålles också en tryggad konti- nuerlig köttproduktion
            av tillräcklig omfattning och bibehålles ett levande beredskapslager
            av kött. Ett frångående av propositionen i berörda avseende behöver
            nödvändigt- vis inte i alla lägen innebära en låsning vid nuvarande
            relationer. En viss minskning av den totala mjölkproduktionen
            är ofrånkomlig, och den ger möjlighet till vissa justeringar.
            Sannolikt bör också en måttlig höjning av smörpriset vara marknadsmässigt
            möjlig i takt med en stigande levnads- standard. Den i propositionen
            föreslagna prissättningen för tiden intill den 30/6 1969 innebär
            förskjutningar enligt i propositionen angiven riktning. Att så
            kunnat ske med i stort sett bibehållet realpris till producenterna
            in- nebär emellertid inte att man oreserverat kan fortsätta på
            samma linje. Den mycket starka nedgång i mjölkproduktionen som
            under innevarande regle-
          </p>
          <pb facs="riksdagen-motions-pdf/data/1967/mot_1967__fk__851/mot_1967__fk__851-003.pdf"/>
          <p>
            6 Motioner i Första kammaren, nr 851 år 1967
          </p>
          <p>
            ringsår sker och som beräkningsmässigt väntas ske under de två
            följande regleringsåren kan nämligen inte fortsätta utan att tangera
            de gränser och medföra de olägenheter som i motiveringen tidigare
            anförts: Observeras bör också att budget- och regleringsmedel
            ställts till förfogande till större be- lopp än som inbesparats
            i form av allmänt mjölkpristillägg. En ytterligare sänkning av
            behållningen i SMR:s regleringskassa kan följaktligen inte heller
            ske. I propositionen framhålles slutligen i vad gäller detta avsnitt
            att en pris- sättning efter de föreslagna riktlinjerna gynnar
            konsumenter med låg kon- sumtionskraft samt barnfamiljerna. Bakom
            detta påstående ligger tydligen den tanken att konsumtionen av
            smör skulle vara mindre inom låginkomst- grupperna än inom grupper
            med högre inkomster. Senast tillgängliga kon- sumtionsvaneundersökning
            för svenska hushåll visar emellertid snarast ett motsatt förhållande,
            nämligen att smörkonsumtionen sjunker kontinuer- ligt med stigande
            inkomst såväl i kg per capita som i procent av den totala matfettskonsumtionen.
            Av samma konsumtionsvaneundersökning framgår att barnfamiljerna
            konsumerar nära nog lika mycket smör per konsumtions- enhet som
            genomsnittet för samtliga hushåll. Barnfamiljerna liksom de lägre
            inkomsttagarna utnyttjar således i stor utsträckning möjligheterna
            att köpa smör till det genom mjölkregleringen sänkta priset. Med
            hänvisning till det anförda hemställes, att riksdagen vid beslut
            angående utformningen på läng- re sikt av prisregleringen på jordbruksprodukter
            måtte uttala att frågan om prisrelationerna mellan olika mjölkprodukter
            bör förutsättningslöst prövas vid de överläggningar mellan statsmakterna
            och jordbruksorganisationerna rörande pris- sättningen på jordbruksprodukter
            som avses komma att äga rum i fortsättningen. Stockholm den 2
            maj 1967
          </p>
          <p>
            Axel Kristiansson (cp) Thorbjörn Fälldin (cp)
          </p>
        </div>
      </div>
    </body>
  </text>
</TEI>
